<doc id="406887" url="https://ta.wikipedia.org/wiki?curid=406887" title="மீன் ஒரு மனித உணவு">
மீன் ஒரு மனித உணவு

இன்றைய காலக் கட்டத்தில் அநேக மீன் இனங்கள் உலகம் முழுவதும் உணவாக அருந்தப் படுகிறது. நினைவுக்கு எட்டாத  காலங்களிலிருந்தே மீனானது புரதம் மற்றும் மனிதர்களுக்கு வேண்டிய இதரச் சத்துக்களின் இருப்பிடமாக முக்கிய ஆதாரமாக உள்ளது. 
சமையல் மற்றும் மீன் என்று ஒரு அமைப்பை எடுத்துக் கொண்டால் நாம் முதலில் ஓட்டுடலிகளான “ஷெல் மீனைத்” தான் சேர்க்க வேண்டும். இவற்றில் மெல்லுடலிகள், கணுக்காலிகள் மற்றும் முட்தோலிகள் போன்ற மீன் வகைகள் சேரும். ஆங்கிலத்தில் மீன் மற்றும் அதில் சமைக்கப் பட்ட உணவை வேற் படுத்துவதில்லை. உதாரணமாக பன்றியில் சமைக்கப் பட்ட உணவு போர்க் என்று அழைக்கப் படுகிறது. அதைப் போல பசு மாட்டின் கறி பீஃப் என்று அழைக்கப் படுகிறது ஆனால் மீன் உணவும் மீன் தான். தற்போதைய நவீன ஆங்கில வார்த்தையாகிய ஃபிஷ் என்பது பழைய ஆங்கில வார்த்தையாகிய ஃபிஸ்க் என்ற வார்த்தையில் இருந்து தோன்றியது. ஆங்கிலத்தில் கடல் உணவு என்பது கடல், பெருங்கடல் மற்றும் மற்ற கடல்சார் இடங்களில் காணப் படும் மீனையும் அதிலிருந்து தயாரிக்கப் படும் உணவையும் குறிக்கும்.

32,000 மேற்பட்ட வகையான மீனின்ங்கள் கண்டு பிடிக்கப் பட்டு வகைப் படுத்தப் பட்டுள்ளது. இதனால் இது முதுகெலும்பு பிராணிகளில் பல்வேறு தன்மை கொண்ட குழுவாக அறியப் படுகிறது. இது போக அநேக வகை ஓட்டுடலிகளும் காணப் படுகிறது. ஆனாலும் ஒரு சிறிய அளவு மீன் வகைகளே உணவாக உண்ணப் படுகிறது. 
மீனானது பல வகைகளில் தயாரிக்கப் படுகிறது. சமைக்காமல் (பச்சையாக) (எ.டு. சாஷிமி), காடியில் ஊறவைத்துப் பதப் படுத்தப் பட்ட மீனாக (எ.டு. செவிச்) அல்லது வேவித்தல் , அடுதல் மற்றும் பொரித்தல் மூலம் சமைக்கப் பட்ட உணவாக (எ.டு. வறுத்த மீன் ,பொரித்த மீன், குழம்பு மீன்), தீயில் வாட்டுவது அல்லது வெள்ளை ஒயினில் சமைப்பது (எ.டு. கோர்ட் – பௌஇலான்) அல்லது ஆவியில் வேகவைத்தல் ஆகியவை சில வகை உணவு தயாரிக்கும் முறைகளாகும். பலதரப்பட்ட நாட்டு பண்பாடு படி உபயோகப் படுத்தப் பட்ட சமையல் முறைகள் மற்றும் உணவு பாதுகாப்பு முறைகள் தற்போதைய நவீன காலத்திற்கு தேவையற்றதாக இருந்தாலும் அவைகள் தரும் ருசி மற்றும் உணவின் தன்மைக்காக பயன் படுத்தப் படுகிறது.
ஊட்டச் சத்து மதிப்பு
இடைநிலை தொழிற்நுட்ப வெளியீட்டுக் கழகம் 1992 இல் மீனானது மிகவும் தரம் வாய்ந்த உயர் நிலை புரதம் கொண்டுள்ளது மற்றும் அவற்றில் அநேக விட்டமின்களும் தாது உப்புக்களும் காணப் படுகின்றன என எழுதியது. இவைகள் வெள்ளை மீன்கள், எண்ணெய் மீன்கள் அல்லது ஓட்டுடலிகள் என்று வகைப் படுத்தப் பட்டுள்ளன. இவற்றில் வெள்ளை மீன் எடுத்துக் காட்டாக பன்னா மற்றும் வஞ்சீரம் மீன்களில் மிகக் குறைந்த அளவே கொழுப்புச் சத்து காணப்படுகிறது (பொதுவாக 1% ற்கும் குறைவு). எண்ணெய் மீன்கள் எடுத்துக் காட்டாக சாளை அல்லது மத்தி மீன்கள் 10 – 25% கொழுப்புச் சத்து உடையவை. ஆனால் ஓட்டுடலிகள் அவைகளில் உள்ள அதிகப் படியான கொழுப்புச் சத்துக் காரணமாக கொழுப்பில் கரையும் விட்டமின்களை (ஏ,டி,ஈ மற்றும் கே) கொணட்தாகக் காணப் படுகிறது. மேலும் முக்கிய அத்தியாவசிய கொழுப்பு அமிலங்களும் உடையதாக்க் காணப் படுகிறது. இவைகள் அனைத்தும் மனித உடலின் உடலியக்கச் செயல் பாடுகளுக்கு மிகவும் அவசியமானதாகும். 
மீன் உணவு தரும் ஆரோக்கிய நன்மைகள்
கடந்த சில ஆண்டுகளாக நட்த்தப் பட்ட ஆராய்ச்சியில் மீனில் உள்ள ஊட்டச்சத்துக்கள், தாது உப்புக்கள் முக்கியமாக கடற்பரப்புகளில் வாழும் மீன்களில் காணப்படும் அதிக ஆரோக்கிய ஒமேகா – 3 கொழுப்பு அமிலங்கள் ஆகியவை இருப்பதாக கண்டறியப் பட்டது. அது மட்டுமல்ல இவைகள் மனித இதயத்திற்கு நல்லது என்றும் மூளை வளர்ச்சிக்கும் இன பெருக்கத்திற்கும் இது அதிக உதவியாக்க் காணப் படுகிறது என்றும் அறியப் பட்டது. இந்த ஆராய்ச்சி மனித வாழ்க்கைக்கு மீன் எவ்வளவு முக்கிய காரணமாக உள்ளது என்பதை அடிக்கோடிட்டு காட்டியது
http://www.fao.org/focus/e/fisheries/nutr.htm
https://worldoceanreview.com/en/wor-2/fish-and-folk/fish-as-food/


</doc>
<doc id="406890" url="https://ta.wikipedia.org/wiki?curid=406890" title="விளாடிமிர் மயாகோவ்ஸ்கி">
விளாடிமிர் மயாகோவ்ஸ்கி

விளாதிமிர் விளாதிமிரோவிச் மயக்கோவ்ஸ்கி ("Vladimir Vladimirovich Mayakovsky", ; – 14 ஏப்ரல் 1930) உருசிய சோவியத் கவிஞர், நாடகாசிரியர், ஓவியர், நடிகர் ஆவார்.

1917 ஆம் ஆண்டுக்கு முன்னர் புரட்சிக் காலத்தின் போது, ​​மயோகாவ்ஸ்கி, ரஷ்ய புரட்சிக் கம்யூனிஸ்ட் இயக்கத்தின் ஒரு முக்கிய நபராகப் புகழ் பெற்றார், எதிர்காலவாதிகளின் அறிக்கையில் கையெழுத்திட்டவர்களில் ஒருவராக இருந்தார். மயாகோவ்ஸ்கி அவரது வாழ்க்கையில் பல்வேறுபட்ட படைப்புகளை உருவாக்கியிருந்தார். அவர் கவிதைகள் எழுதினார், நாடகங்களை எழுதினார், இயக்கினார்; படங்களில் தோன்றினார், LEF என்னும் பத்திரிகையின் ஆசிரியராக இருந்தார். ரஷ்ய உள்நாட்டுப் போரின்போது கம்யூனிஸ்ட்டுகளுக்கு ஆதரவாக சுவரொட்டிகளை உருவாக்கினார். மயாகோவ்ஸ்கி கம்யூனிஸ்ட் கட்சியின் சித்தாந்தத்திற்கான கருத்தியல் ஆதரவைத் தொடர்ந்து நிரூபித்துள்ளதுடன், விளாடிமிர் லெனினின் மீது வலுவான பற்றுக் கொண்டிருந்தபோதும் சோவியத் அரசுடன் மயாகோவ்ஸ்கியின்  உறவு எப்போதும் சிக்கலானதாகவே இருந்தது.

மயாகோவ்ஸ்கி சோவியத் அரசின் கலாச்சாரத் தணிக்கை மற்றும் சோஷலிச யதார்த்தவாதத்தின் மீதான அரசின் கோட்பாட்டு வளர்ச்சியோடு தொடர்ந்து மோதலில் ஈடுபட்டார். தி பெட்பக் (1929) தி பேட்ஹவுஸ் (1929) உள்ளிட்ட அவருடைய கவிதைத் தொகுப்புகள் சோவியத் அரசு மற்றும் அதன் இலக்கிய நடைமுறைகளின் மீதான நையாண்டி விமர்சனமாக அமைந்திருந்தன.

1930இல் மயாகோவ்ஸ்கி தற்கொலை செய்து கொண்டார். இறந்த பின்னரும் கூட சோவியத் அரசுடன் அவரது உறவு மாறாமலேயே இருந்தது. அசோசியேடட் ஆஃப் பாட்டாளி வர்க்க எழுத்தாளர்கள் (RAPP) என்னும் ரஷ்ய அரசின் ஆதரவு இயக்கத்தால் அவர் கடுமையாக விமர்சிக்கப்பட்டிருந்த போதிலும் பின்னர் ஜோசப் ஸ்டாலின், மயாகோவ்ஸ்கியை, "சோவியத் நாட்டின் சகாப்தத்தில் மிகச் சிறந்த மற்றும் திறமையான கவிஞராக" அறிவித்தார்.

விளாடிமிர் விளாடிமிர்விச் மயாகோவ்ஸ்கி அப்போதைய ரஷ்யப் பேரரசின் ஒரு பகுதியாக இருந்த ஜார்ஜியா மாநிலத்தில் பாக்தாதி என்னும் இடத்தில் பிறந்தார். இவருடைய தந்தை கோன்ஸ்டாண்டினோவிச் மயாகோவ்ஸ்கி உயர்ந்த குடும்பத்தைச் சேர்ந்தவர். எழுத்தாளர் கிரிகோரி டானிலிவ்ஸ்கியின் தொலைதூர உறவினர் ஆவார். விளாடிமிர் வால்டிமிராவின் தாய் அலெக்ஸாண்ட்ரா அலெக்ஷேவ்னா இல்லத்தரசி ஆவார்.

இந்த குடும்பம் தந்தை வழியில் ரஷ்ய மற்றும் ஜாபரோசியன் கொசாக் வம்சாவளியாகவும் தாய்வழியில் உக்ரேனிய வம்சமாகவும் இருந்தது. வீட்டில் ரஷ்ய மொழியைப் பேசினர். அவரது நண்பர்களிடத்திலும் பள்ளியிலும் மயகோவ்ஸ்கி ஜார்ஜியன் மொழியில் பேசினார். “நான் காகசஸில் பிறந்தேன். என் தந்தை ஒரு கொசாக் ஆவார். என் தாய் உக்ரேனியர். என்னுடைய தாய்மொழி ஜோர்ஜியா. எனவே மூன்று கலாச்சாரங்கள் எனக்குள் ஒற்றுமையாக இருக்கின்றன” என்று பிராக் பத்திரிகையான பிரேஜர் பிரஸ்ஸேவில் 1927இல் எடுக்கப்பட்ட ஒரு நேர்காணலில் அவர் கூறினார்.

1902 ம் ஆண்டில் மயாகோவ்ஸ்கி குடாஸ் ஜிம்னாஸியத்தில் சேர்ந்தார், அங்கு 14 வயதான அவர், குடாசி நகரில் சோசலிச ஆர்ப்பாட்டங்களில் பங்கேற்றார். அவருடைய செயல்களைப் பற்றி அவருடைய அம்மா அறிந்திருந்தாலும் அவர் அதைப் பொருட்படுத்தவில்லை. “எங்களைச் சுற்றியிருந்த உறவினர்கள் நான் என் மகனுக்கு மிக அதிகமான சுதந்திரத்தைக் கொடுப்பதாக எச்சரித்தனர். ஆனால் வளர்ந்து வந்த புதிய போக்குகளுக்கேற்ப அவன் வளர்ச்சி பெற்றதை நான் உணர்ந்தேன்” என்று அவருடைய தாய் பின்னாளில் நினைவுகூர்ந்தார். தாள்களை அடுக்கிவைத்தபோது துருப்பிடித்த கம்பி குத்தியதால் குருதியில் விஷம் கலந்து 1906 அவருடைய தந்தை இறந்தபோது மயாகோவ்ஸ்கியின் தாய், தன் சொத்துகளையெல்லாம் விற்றுவிட்டு, இரண்டு மகள்களையும் மகனையும் அழைத்துக்கொண்டு மாஸ்கோவுக்குக் குடிபெயர்ந்தார்.

ஜூலை 1906இல் மயாகோவ்ஸ்கி மாஸ்கோவின் 5 வது கிளாசிக் உடற்பயிற்சிக் கல்வியின் நான்காம் ஃபாரத்தில் சேர்ந்தார். அங்கே மார்க்சிய இலக்கியத்தின் மீது ஆர்வம் பெற்றார். “மார்க்சின் முன்னுரையை விடவும் எனக்கு உயர்ந்த கலை இல்லை" என்று அவர் தனது சுயசரிதையில் நினைவு கூர்ந்தார்.



</doc>
<doc id="406892" url="https://ta.wikipedia.org/wiki?curid=406892" title="மார்கோ வான் பாஸ்டன்">
மார்கோ வான் பாஸ்டன்

மார்கோ வான் பாஸ்டன் (பிறப்பு 1964) நெதர்லாந்து நாட்டைச் சேர்ந்த கால்பந்து மேலாளர் மற்றும் முன்னாள் கால்பந்து வீரர் ஆவார். அஜாக்ஸ் மற்றும் மிலன் கால்பந்து குழுக்களுக்கும் நெதர்லாந்து தேசிய அணிக்கும் விளையாடி உள்ளார். இவர் மிகச் சிறந்த ஐரோப்பிய வீரர்களுள் ஒருவராக கருதப்படுகிறார். அணியில் கோல் அடிக்கக்கூடிய முன்னிலை நிலையில் விளையாட கூடியவர். இவர் 300க்கும் மேலான கோல்களை அடித்துள்ளார். தனது இருபத்தி எட்டாம் வயதில் காயம் ஏற்பட்டதால் அதற்குமேல் அவரால் கால்பந்து போட்டிகளில் பங்கேற்க முடியவில்லை. காயம் ஏற்பட்டு இரண்டு ஆண்டுகள் ஆன பின் கால்பந்து விளையாட்டில் இருந்து ஓய்வு பெறுவதாக அறிவித்தார். அதன்பின் அஜாக்ஸ் அணிக்காகவும் நெதர்லாந்து தேசிய அணிக்காகவும் கால்பந்து மேலாளராக பணியாற்றினார்.

நெதர்லாந்து அணிக்காக விளையாடி 1988ஆம் ஆண்டு நடந்த சர்வதேச அளவிலான ஐரோப்பிய கோப்பையை இவர் வென்றார். அந்தத் தொடரில் இவர் மொத்தம் ஐந்து கோல்களை அடித்தார். தொடரின் இறுதிப் போட்டியிலும் நினைவு கூறும் விதமாக ஒரு கோலினை அடித்தார். ஆகையால் அத்தொடரின் சிறந்த வீரராக தேர்வு செய்யப்பட்டார்.
குழும போட்டிகளில் அஜாக்ஸ் அணிக்காக விளையாடி நெதர்லாந்து நாட்டின் கோப்பையை மூன்று முறையும் ஐரோப்பிய அளவிலான கோப்பையை ஒரு முறையும் இவர் வென்றார். இத்தாலி நாட்டிலுள்ள மிலன் கால் பந்து அணியில் விளையாடி அந்நாட்டின் கோப்பையை மூன்று முறையும் ஐரோப்பிய அளவிலான கோப்பையை ஒரு முறையும் இவர் கைப்பற்றினார்.

இவர் கால்பந்து தன் அருகிலேயே அதிக நேரம் வைத்திருப்பதால் எதிர் அணியினர் இடம் பந்தினை இழக்க மாட்டார். கோல் அடிக்கும் திறமையில் இவரின் புத்திக்கூர்மை வெளிப்படும். ரசிகர்கள் கண்கவர் வண்ணம் இவர் பல கோல்களை அடித்துள்ளார். தரையிலிருந்து மேலே வரும் பந்தினை நேரடியாக கோல் வலைக்குள் செலுத்தும் திறமையும் இவரிடம் உண்டு.

உலக கால்பந்து சம்மேளனம் வழங்கும் வருடாந்திர சிறந்த வீரருக்கான விருதினை இவர் 1992 ஆம் ஆண்டு வெற்றி பெற்றார் அதுமட்டுமல்லாமல் பிரான்ஸ் நாட்டு பத்திரிக்கை வழங்கும் சிறந்த கால்பந்து வீரருக்கான விருதை இவர் 1988, 1989, 1991 ஆகிய ஆண்டுகளில் வெற்றி பெற்றார். 1998 ஆம் ஆண்டு உலக கால்பந்து சம்மேளனம் நடத்திய கடந்த நூற்றாண்டின் சிறந்த கால்பந்து வீரர்களுக்கான வாக்கெடுப்பு பட்டியலில் இவருக்கு ஆறாம் இடம் கிடைத்தது. 2004ஆம் ஆண்டு நெதர்லாந்து நாட்டில் நடைபெற்ற 100 சிறந்த நெதர்லாந்து குடிமக்கள் என்னும் வாக்கெடுப்பில் இவருக்கு இருபத்தி ஐந்தாம் இடம் கிடைத்தது.

இவரின் இளம் வயதிலேயே இவரின் கால்பந்து திறமை கண்டறியப்பட்டதால் 1983ம் ஆண்டு நடந்த இளைஞர்களுக்கான உலக கோப்பையில் விளையாட பெற்றார். இந்த நிலையில் 1984-ம் ஆண்டு நெதர்லாந்து தேசிய அணியில் இருந்து சிறந்த வீரர்கள் சிலர் ஓய்வு பெற்றனர். அதனால் இவரையும் சேர்த்து சில இளைஞர்களுக்கு நெதர்லாந்து தேசிய அணியில் இடம் கிடைத்தது. இந்த இளம் அணியால் 1986 ஆம் ஆண்டு நடைபெற்ற உலகக் கோப்பை போட்டிக்கு தகுதி பெற முடியவில்லை. அதனைத் தொடர்ந்து 1988 ஆம் ஆண்டு நடைபெற்ற தேசிய அளவிலான ஐரோப்பிய கோப்பையை நெதர்லாந்து அணி இவரின் பெரும் பங்களிப்பு காரணமாக வெற்றி பெற்றது. அந்தத் தொடரில் இவர் 5 கோல்கள் அடித்தார். இங்கிலாந்து அணிக்கு எதிரான போட்டியில் இவர் மூன்று கோல்களை அடித்தார். ஜெர்மனிக்கு எதிரான அரையிறுதி போட்டியில் இவர் அடித்த கோல் காரணமாகவே நெதர்லாந்து அணி வெற்றி பெற்றது. சோவியத் கூட்டமைப்பு அணிக்கு எதிரான இறுதிப்போட்டியில் இவர் கடினமான கோல் ஒன்றினை அடித்தார். அந்த கோலானது மிகச்சிறந்த விளையாட்டு தருணங்கள் என்னும் பட்டியலில் 21 ஆம் இடத்தைப் பிடித்தது. மிகச் சிறப்பான ஆட்டத்தை வெளிப்படுத்தியதன் மூலம் இவர் அந்தத் தொடரின் சிறந்த வீரராக தேர்வு செய்யப்பட்டார்.

அடுத்து நடைபெற்ற 1990 ஆண்டின் உலகக் கோப்பை போட்டிகளில் நெதர்லாந்து அணி மேற்கு ஜெர்மனி அணியிடம் தோல்வி அடைந்து இரண்டாம் சுற்றிலேயே வெளியேறியது. இவர் உலக கோப்பை போட்டிகளில் கோல் அடித்தது இல்லை. 1992 ஆம் ஆண்டு நடைபெற்ற ஐரோப்பிய கால்பந்து போட்டிகளில் நெதர்லாந்து அணி அரையிறுதியில் வெளியேறியது. அந்தப் போட்டியில் இவர் தன் பெனால்டி வாய்ப்பினை தவற விட்டார். இருப்பினும் மற்ற ஆட்டங்களில் இவர் சிறப்பாக விளையாடியதால் அந்தத் தொடரின் அணியில் இவர் இடம்பெற்றார்.


</doc>
<doc id="406896" url="https://ta.wikipedia.org/wiki?curid=406896" title="கண் பரிசோதனை">
கண் பரிசோதனை

மனிதனின் இன்றியமையாத உருப்புகளில் கண்ணே முதன்மையானது.பார்வைக் குறைபாடுகள் காரணமாக எத்தகையவர்களுக்குச் சிறப்பான உதவிகள் தேவைப்படுகின்றன என்பதை முடிவு செய்வதற்காகப் பல நாடுகளில் அரசாங்க நீதியமைப்புக்கள் "சட்டக் குருட்டுத்தன்மைக்கான" விரிவான வரைவிலக்கணங்களை உருவாக்கியுள்ளன. வட அமெரிக்காவிலும், ஐரோப்பாவின் பெரும்பகுதியிலும் குருட்டுத்தன்மை என்பது, மிகவும் அதிகமாக இயலக்கூடிய திருத்தங்களுடன் கூடிய கண்ணின் பார்வைக் கூர்மையின் அளவு 20/200 (6/60) அல்லது அதிலும் குறைவாக இருத்தல் என வரைவிலக்கணம் கூறப்படுகின்றது. சாதாரணமான பார்வையுடைய ஒருவர் 200 அடி (60 மீட்டர்) தொலைவில் இருந்து பார்க்கக்கூடிய பொருளொன்றைச் சட்டக் குருட்டுத்தன்மை கொண்ட ஒருவர் 20 அடி (6 மீட்டர்) தொலைவில் இருந்தே அதேயளவு தெளிவாகப் பார்க்கமுடியும் என்பதே இதன் பொருளாகும். சில பகுதிகளில், சராசரிப் பார்வைக் கூர்மை உள்ள ஒருவருடைய பார்வைப் புலம் (visual field) 20 பாகைக்குக் (இருக்கவேண்டிய அளவு 180 பாகை) குறைவாக இருந்தாலும் அவர் சட்டக் குருட்டுத்தன்மை கொண்டவராகக் கருதப்படுகிறார்.

பொருள்களிலிருந்து வரும் இணையான ஒளிக்கதிர்கள் சரியாக விழித்திரையின் மேல் குவிக்கப்படாமல் தோன்றும் திருத்தப்படாத ஒளிச்சிதறல் பிழைகளால் உலகளவில் 43% பார்வைக் குறைபாடு தோன்றுகிறது. கண்புரை நோயால் 33% பார்வை இழப்பும், குளுக்கோமா எனப்படும் கண் அழுத்த நோயால் 2% பார்வை இழப்பும் ஏற்படுகின்றன..
பார்வைத்திறனை அளக்கப் பயன்படும் சினெல்லன் அட்டவணை
80% பார்வை குறைபாடு நோய்கள் முறையான சிகிச்சையால் தடுக்கக்கூடியவை அல்லது தீர்க்கப்படக்கூடியவை என்று உலக சுகாதார நிறுவனம் மதிப்பிடுகிறது.

2012 ஆம் ஆண்டில் உலகில் 285 மில்லியன் பார்வை குறைபாடு உள்ளவர்கள் இருந்ததாக உலக சுகாதார நிறுவனம் மதிப்பிடுகிறது, அதில் 246 மில்லியன் நபர்கள் குறைந்த பார்வையிழப்பும் மற்றும் 39 மில்லியன் நபர்கள் முழுமையாக பார்வை இழந்து குருட்டுத்தன்மை உடையவர்களாகவும் இருந்தனர். கண்பார்வை இழந்தவர்களில் 90% நபர்கள் வளர்ந்துவரும் நாடுகளில் காணப்படுகின்றனர்  வயது: பார்வைக் குறைபாடு வயதுக் குழுக்களுக்கிடையில் சமமற்ற முறையில் பரவியிருக்கிறது. குருடாக இருக்கும் அனைத்து மக்களிலும் 82 சதவிகிதத்திற்கும் அதிகமானோர் 50 வயது மற்றும் அதற்கு மேற்பட்டவர்களாக உள்ளனர், இருப்பினும் அவர்கள் உலகின் மக்கள்தொகையில் 19 சதவிகிதத்தை மட்டுமே பிரதிநிதித்துவப்படுத்துகின்றனர். 15 வயதுக்கு குறைவான குழந்தைகள் கிட்டத்தட்ட 1.4 மில்லியன் குழந்தைகள் பார்வையற்றவர்களாக வாழ்கின்றனர்.

மேல் கொடுக்கப்பட்டுள்ள ஒவ்வொரு கண் நோய்களுக்கும் அதற்குத் தகுந்த சரியான மருத்துவ சிகிச்சை முறைகள் அதன் காரணிகளுக்குத் தகுந்தால் போல் உள்ளது. அவை பின்வருமாறு:



பார்வைக் குறைபாடுகள் ஒவ்வொருவருக்கும் பல்வேறு வடிவங்களில் வரலாம். அவற்றினால் ஏற்படும் பாதிப்பும் பல்வேறு அளவுகளில் மாறுபடலாம். ஒரு மனிதனுக்கு இருக்கும் பிரச்சினைகளுக்கு பார்வைத் திறன் மட்டுமே காரணம் என்று கருதமுடியாது. 20/40 என்ற நல்ல பார்வைத்திறன் கொண்ட ஒருவர் தினசரி செயல்பாடுகளில் சிரமப்படலாம். 20/200 என்ற மோசமான பார்வைத்திறன் அளவு கொண்ட ஒருவர் தினசரி செயல்பாடுகளில் எந்தவிதமான சிரமத்தையும் எதிர்கொள்ளாமல் இருக்கலாம்.

ஒரு கண்ணின் பார்வை இழப்பு என்பது காட்சி அமைப்பின் 25% குறைபாடு என்றும் அந்த நபருக்கு ஏற்படும் ஒட்டுமொத்த குறைபாடு 24% என்றும் அமெரிக்க மருத்துவ கழகம் மதிப்பிட்டுள்ளது. இரு கண்களிலும் ஏற்படும் பார்வை இழப்பு மொத்தமாக காட்சி அமைப்பின் 100% பார்வை குறைபாடு என்றும் அந்நபரின் ஒட்டுமொத்த குறைபாடு 85% என்றும் இக்கழகம் கூறுகிறது. .

இத்தகைய பார்வை இழப்பு நிலைக்கு வரும் சிலர் மாற்று வழிமுறைகள் ஏதும் தேடாமல் தங்களிடம் கணிசமான மீதமுள்ள பார்வையைப் பயன்படுத்தி தினசரி செயல்பாடுகளில் ஈடுபடலாம். கண் மருத்துவரை அணுகி பார்வைத்திறனை அதிகரிக்கும் முயற்சிகளில் ஈடுபடலாம். ஒளியியல் கருவிகள், மின்னணு கருவிகள் மூலம் ஒளியை சரியான முறையில் விழித்திரையில் குவித்து கண்மருத்துவர் பார்வைக் குறையை சரிசெய்ய உதவுவார்.

தொழில்நுட்ப உதவிகள் பெறுவதற்கு பயிற்றுவிக்கப்பட்ட தனிநபர்களால் நடத்தப்படும் பயிற்சிகளில் பார்வை இழப்புக்கு உள்ளானவர்கள் சேர்ந்து பயிற்சிபெற்று பயனடையலாம். பார்வை புனர்வாழ்வளிப்பு நிபுணர்கள் சில நிறுவனங்களுடன் இணைக்கப்பட்டுள்ளனர், இவர்களால் மீதமுள்ள பார்வை அதிகரிப்பதற்கும், தன்னந்தனியாக தினசரி செயல்பாடுகளை நிறைவேற்றிக் கொள்ளவும், பொருளீட்டவும், சமூகத்தில் ஒருங்கிணைந்து வாழவும் அறிவுரை வழங்க முடியும்.


</doc>
<doc id="406900" url="https://ta.wikipedia.org/wiki?curid=406900" title="வாதம்">
வாதம்

Iதர்க்க ரீதியாகவும் தத்துவத்திலும் ஒரு வாதம் என்பது ஒருவரை ஒருவர் சமாதானப்படுத்த அல்லது ஒரு முடிவை ஏற்றுக் கொள்வதற்கான காரணங்களை முன்வைத்து பொதுவாக பயன்படுத்தப்படும் தொடர்ச்சியான கருத்துக்கள் சில விவாதங்களில் கடமையையும் ஒரு முறையான மொழியில் அமைக்கப்படலாம். மேலும் முறையாக வரையறுக்கப்படும் வாதங்கள், இயற்கையான மொழி வாதங்கள், கணித தர்க்கம் மற்றும் கணினி விஞ்ஞானம் ஆகியவற்றிலிருந்து சுதந்திரமாக வரையறுக்கப்படுகின்றன. 

ஒரு பொதுவான துல்லியமான விவாதத்தில் அந்த வளாகம் முடிவில் உண்மைக்கு உத்தரவாதம் அளிக்கிறது அதே சமயம் ஒரு உள்ளுறை விவாதத்தில் முடிவானது சாத்தியமுள்ள சத்தியத்தை ஆதரிக்கும் காரணங்களை வழங்குவதாக கருதப்படுகிறது. கருத்துகள் அல்லாத விவாதங்களில் மதிப்பிடுவதற்கான தரநிலைகள் சத்தியத்தை விட வேறுபட்ட அல்லது கூடுதலான அளவுகளில் அழைக்கப்படலாம். உதாரணமாக பாரபட்சமற்ற விவாதங்கள் மறு பிரதிவாத கோட்பாட்டின் தரம் அல்லது வெளிப்படுத்துதல் ஆகியவற்றில் உள்ள தவிர்க்க முடியாத தன்மை சிந்தனை மற்றும் நடிப்புக்கான புதிய வாய்ப்புகள். முறையான மற்றும் முறைசாரா வாதம் மேலும் தகவல் முறையான தர்க்கம் மற்றும் முறைசாரா தர்க்கத்தில் பரிட்சை இல்லாத முறையற்ற வாதங்கள் சாதாரண மொழியில் வழங்கப்படுகின்றன. மற்றும் தினசரி பேச்சுவார்த்தைகளுக்கு திட்டமிடப்படுகின்றன. மாறாக முறையான விவாதங்களில் முறையான தர்க்கங்களில் வரலாறு ரீதியாக அழைக்கப்படும் குறித்து தர்க்கம் என்று பொதுவாக கணித தர்க்கம் என்று குறிப்பிடப்படுகிறது . ஒரு முறையான மொழியில் இவை வெளிப்படுத்தப்படுகின்றன. முறைசாரா தர்க்கம் வாதத்தின் ஆய்வுக்கு வலியுறுத்த படலாம் .ஆனால் முறையான தடுப்பு மற்றும் அனுமானத்தை வலியுறுத்துகிறது.  சில நேரங்களில் மறைமுகமாக உள்ளன. அதாவது பகுத்தறிவு கட்டமைப்பு கூற்றுகள் வளாகங்கள் உத்தரவாதங்கள் நூற்குறிப்பு உறவுகள் மற்றும் முடிவில் உறவுகள் ஆகியவை எப்பொழுதும் காட்டப்படவில்லை. உடனடியாக தெரியவில்லை மற்றும் பகுப்பாய்வு மூலம் வெளிப்படையாக வெளிப்பட வேண்டும். தரமான வகைகள் தர்க்கத்தில் பல விதமான வாதங்கள் உள்ளது அவை மிகவும் பிரபலமானவை துப்பறியும் மற்றும் தூண்டக் கூடியவை..


</doc>
<doc id="406909" url="https://ta.wikipedia.org/wiki?curid=406909" title="காமா சார்பியம்">
காமா சார்பியம்

கணிதத்தில் காமா சார்பியம் அல்லது காமா செயற்கூறு ("Gamma function") என்பது தொடர்பெருக்கம் என்னும் கணிதச் சார்பியத்தின் ஒரு நீட்சி ஆகும். அதாவது கீழ்நோக்கி ஓரெண் குறைவான தொடர்பெருக்கம், மெய்யெண்ணாக இருப்பினும் சிக்கலெண்ணாக இருப்பினும். இந்த சார்பியத்தை கிரேக்கப் பெரிய எழுத்தாகிய காமா என்பதால் குறிப்பது வழக்கம். என்பது நேர்ம முழு எண்ணாக இருந்தால்,

காமா சார்பியம் என்பது நேர்ம எண்ணாக அல்லாத எல்லா சிக்கலெண்களுக்கும் வரையறுக்கப்பட்ட ஒன்று. நேர்ம மெய்யெண் பகுதி கொண்ட சிக்கலெண்களுக்கு, குவிந்தடையும் ஏதேனும் ஓரெல்லையாவது முடிவிலியாக அல்லது அடைவெல்லையாக அமைந்த செவ்வியதல்லாத நுண்தொகையீடு வழியாக வரையறை செய்யப்படும்:

இந்தக் காமா சார்பியம் பல்வேறு நிகழ்தகவு பகிர்வமைப்புகளில் (probability-distribution) காணப்படுகின்றது. பல்வேறு புள்ளியியல் சேர்வியல் துறைகளிலும் காணப்படுகின்றது.

 என்னும் குறியீடு இலெகந்தர்( Legendre) என்பாரால் வழங்கப்பெற்றது என்னும் ஒரு சிக்கெலெண்ணின் மெய்யெண் பகுதி நேர்ம எண்ணாக இருந்தால் (), தொகையீடு 

முற்றாகக் குவிந்தடையும் (converges absolutely) ஒன்றாகும்; இது ஆய்லரின் இரண்டாம் வகைத் தொகையீடு என்று அறியப்படுகின்றது (ஆய்லரின் முதல்வகைத் தொகையீடு என்பது பீட்டா சார்பியம் ஆகும்) . பகுதியாக செய்யப்படும் தொகையீட்டு முறைப்படி கீழ்க்கண்டவாறு அறியலாம்:

formula_8 என்பதைக் கணக்கிடலாம்:

formula_10 என்னும் உண்மையையும் formula_11 என்பதையும் கருத்தில் கொண்டால்,
என்பது எல்லா formula_13 நேர்ம எண்களுக்கும் பொருந்தும். இதனை அடுத்துத்தூண்டல் நிறுவல் (proof by induction) முறை எனக் கொள்ளலாம். 
முற்றொருமையான formula_14 என்பதைப் பயன்படுத்தி formula_15 சார்பியத்தை தொகையீட்டு அமைப்பில் 
சுழியமாகவோ அதற்கும் கீழானதாகவோ இல்லாத formula_16 என்னும் எல்லாச் சிக்கலெண்ணுக்கும் பொருந்துமாறு மேரோவுருவ சார்பியமாக நீட்சி பெறச் செய்யலாம். 

இந்த நீட்சிபெற்ற பார்வையிலும் வடிவத்திலும்தான் பொதுவாக காமா சார்பியம் என அறியப்படுகின்றது.

சிக்கலெண் இன் தொடர் பெருக்கமாகிய என்பதற்கு தோராயம் கண்டறிய கீழ்க்காணும் முறை பயன்படும் ஒன்றாகத் தெரிகின்றது. முதலில் பெரிய முழு எண்ணாகிய ஒரு என்பதன் தொடர்பெருக்கமாகிய -ஐக் கணக்கிடலாம். பின்னர் அதனைப் பயன்படுத்தித் தோராயமாக என்பதைக் கணக்கிடலாம், பின்னர் மீளுறும் சமன்பாட்டை முறை பின்னோக்கிப் பயன்படுத்தி, என்பதனைத் தோராயமாகக் கண்டறியலாம். கடைசியாக என்பது முடிவிலியாக சென்றடையும்பொழுது தோராயம் என்பது முழுதும் சரியானதாக ஆகிவிடும். 

குறிப்பாக, ஒரு குறிப்பிட்ட முழுவெண் -உக்கு, கீழ்க்காணுமாறு எழுதலாம். 
இதே சமன்பாடு அந்த ஏதோவொரு குறிப்பிட்ட என்பதை ஏதோவொரு குறிப்பிட்ட சிக்கெலெண் -ஆக மாற்றினாலும் பொருந்துவதாகும். 
இந்த முடிவிலிப் பெருக்க வாய்பாடு எதிர்ம முழுவெண் அல்லாத எல்லா சிக்கலெண்களுக்கும் குவியடைவு பெறும். எதிர்ம முழுவெண் இருந்தால் 

காமா சார்பியத்தின் மதிப்புகள் சில:


</doc>
<doc id="406911" url="https://ta.wikipedia.org/wiki?curid=406911" title="மலுக்கு கடல்">
மலுக்கு கடல்

மொலக்கா கடல் (The Moluccan Sea) (Indonesian: "Laut Maluku") இந்தோனேசியாவிற்கு அருகில் மேற்கு அமைதிப் பெருங்கடலில் அமைந்துள்ள கடற்பரப்பாகும். சுலாவெசி என்ற இந்தோனேசியத் தீவுகளை மேற்கிலும், அல்மஹேராவை கிழக்கிலும், சுலா தீவுகளைத் தெற்கிலும் கொண்டுள்ளது. மொலக்கா தீவின் மொத்த பரப்பானது 77,000 சதுர மைல்கள் (200,000 சதுர கிலோமீட்டர்கள்) ஆகும். இந்த மொலக்கா கடலானது பவள வளம் நிறைந்ததாகும். இதன் ஆழம் காரணமாக நீரில் குதித்து மூழ்குதல் விளையாட்டிற்கான தலங்களைக் கொண்டுள்ளது. நீரின் ஆழம் இக்கடல் பகுதியை மூன்று மண்டலங்களாக பிரிக்கும் காரணத்தை விளக்குகிறது. பசிபிக் பெருங்கடலில் இருந்து வரும் நீர் இப்பகுதியைச் சுற்றியுள்ள ஆழம் குறைந்த கடல்களுக்கு கடத்தும் வேலையைச் செய்கிறது. மொலக்கா கடலின் மிக ஆழமான பகுதி 15,780-அடி (4,810-மீட்டர்) ஆழமுள்ள பட்ஜான் (Indonesian: "Bacan") வடிநிலமாகும். இந்த பகுதி காலமுறையாக பூகம்ப அனுபவங்களுக்குப் பெயர் பெற்றது. இது கடலின் பரப்பிலிருந்தே ஒரு நுண்ணிய தட்டாக உருவாகிறது. இதில் மொலக்கா கடலை இரண்டு எதிர் திசைகளிலும் பின்வாங்குகிறது:ஒன்று யூரேசிய தட்டின் திசைக்கு மேற்காகவும், மற்றொன்று பிலிப்பைன்ஸ் கடல் தட்டு திசைக்கு கிழக்காகவும் பின்வாங்குகிறது.

மொலக்கா கடலானது தெற்கே பாண்டா கடல் மற்றும் மேற்கில் செலிபஸ் கடல் வடக்கே பிலிப்பைன் கடல் மற்றும் கிழக்கே ஹல்மாஹரா கடல் ஆகியவற்றை எல்லைகளாகக் கொண்டுள்ளது. மொலக்கா கடலின் எல்லையோரங்களில் வடகிழக்கில் ஹல்மஹேரா தீவையும், மையத்தில் புரு மற்றும் செராம் தீவையும் மற்றும் மேற்கில் சுலவேசி தீவையும் கொண்டுள்ளது. டாலவ்டு தீவுகள் இக்கடலின் வடக்கு எல்லையாகக் கருதப்படுகிறது. இக்கடலின் பெயரால் அழைக்கப்படும் மொலக்கா நிலவியல் தட்டு வடக்கே நீண்டு செல்கிறது.
சர்வதேச நீர்ப்பரப்பு நிறுவனமானது (IHO) மொலக்கா கடலை கிழக்கிந்திய ஆர்ச்சிபெலேகோ கடல்களுக்குள் ஒன்றாக வரையறுக்கிறது. சர்வதேச நீர்ப்பரப்பு நிறுவனமானது இக்கடலின் எல்லைகளைப் பின்வருமாறு வரையறுக்கிறது:

"வடக்கில்" செலிபஸ் தீவுகளின் வடகிழக்கு ஓர எல்லையிலிருந்து சியாவு வழியாக சுலவேசி தீவுகள் மற்ம் சாங்கிர் தீவின் தெற்கு முனைக்கு வரையப்பட்ட கோடு () அங்கிருந்து டாலவ்டு தீவுகளின் தெற்கு அதிஎல்லைக்கு இத்தீவுகளின் வழியாக வரையப்பட்டு பின் வடகிழக்கு அதிஎல்லைக்கும் () மேலும் அங்கிருந்து மோரோட்டி தீவின் வடக்கு முனையான டான்ஜோங்கிற்கு வரையப்பட்ட கோடு

"கிழக்கில்" வாஜாபோயேலா அளவிற்குத் தெற்கில் டான்ஜோங் சோபியிலிருந்து மோரோடாயின் மேற்கு கடற்கரையோரம் (), அங்கிருந்து ஹால்மஹேரா மற்றும் டான்ஜோங் லிபோலோவின் தெற்கு அதிஎல்லைக்கு மேற்கு கடற்கரையின் கீழாக

"தெற்கில்" ஹால்மஹேராவின் தெற்கு அதிஎல்லையிலிருந்து பிசா(செடைல்) தீவின் வடமுனைக்கான கோடு, அங்கிருந்து ஒபி மேஜரின் வடக்கு அதி எல்லைக்கு, டான்ஜாங் அகே லாமோவின் தென்மேற்கு முனைக்கு இத்தீவின் வழியாக, அங்கிருந்து டான்ஜாங் டெஹேகோலனா,(சுலா தீவுகளின் சோயெலாவின் கிழக்கு அதியெல்லை), டான்ஜாங் மேரிகாசோவின் மேற்கு அதியெல்லைக்கு வடக்கு கரைகளின் வழியாக, அங்கிருந்து பாங்காய் தீவின் தென்கிழக்கு முனைக்கு ஒரு கோடு ().

"மேற்கில்." பாங்காயின் கிழக்கு கடற்கரை மற்றும் பெலெங் தீவுகளிலிருந்து வடக்கு பாங்காளான் வரை () அங்கிருந்து Tg.போடோக்கிற்கு (செலிபெஸ்) () கடற்கரையைச் சுற்றி Tg. பாசிர் பான்ட்ஜங்கிற்கு () மற்றும் குறுக்காக Tg. டோம்பாலிலாடோவிற்கு () எதிர் கரையில், அங்கிருந்து மேலாக கிழக்கு கரை Tg.போயிசான், செலிபெஸின் வடகிழக்கு அதியெல்லைக்கு.


</doc>
<doc id="406913" url="https://ta.wikipedia.org/wiki?curid=406913" title="பதப்படுத்தப் பட்ட பன்றித் தொடை">
பதப்படுத்தப் பட்ட பன்றித் தொடை

https://en.wikipedia.org/wiki/Ham
உப்பிடப் பட்ட பன்றி தொடை ஆனது ஆங்கிலத்தில் ஹாம் என அழைக்கப் படுகிறது. இதில் ஒரு பன்றியின் தொடை வெட்டப் பட்டு ஈர முறை அல்லது உலர் முறையில் பதப்படுத்தப் படுகிறது. இவ்வாறு பதப் படுத்தப் பட்ட இறைச்சியானது ஹாம் என்று அழைக்கப் படுகிறது. இந்த பதப் படுத்தல் புகைக்கு உட் படுத்தப் படலாம் அல்லது உட்படாமல் போகலாம். இந்த பதப் படுத்தப் பட்ட அல்லது உப்பிடப் பட்ட பன்றி இறைச்சியானது ஒரு வெட்டப் படாத முழு பாகமாக இருக்கலாம் அல்லது வெட்டும் கருவிகள் மூலம் வெட்டப் பட்ட பாகமாக இருக்கலாம். 

இவ்வகை பதப் படுத்தப் பட்ட இறைச்சியானது உலகம் எங்கும் தயாரிக்கப் படுகிறது. அவற்றில் சிலவகை பன்றி தொடை பலராகும் இச்சிகப் படக்கூடிய உள்நாட்டு வகைகளாகும் . அவைகள் தயாரிக்கப் படும் இடத்தைப் பொறுத்து இவைகள் மதிப்பு மிக்கதாக விரும்பப் படுவதாக அமையும். எடுத்துக் காட்டாக மேற்குபாலியன் ஹாம் மற்றும் சில வகை ஸ்பனிஷ் பன்றித் தொடை ஆகும். இது போக அநேக வகை பதப் படுத்தப் பட்ட பன்றித் தொடை பாதுகாக்கப் பட்ட புவியியல் பெயருடையதாகக் காணப் படும். எடுத்துக் காட்டாக ஐரோப்பாவில் உள்ள  புரோஸ்சியுட்டோ டி பார்மா மற்றும்  புரோஸ்சியுட்டோ  டோஸ்கானோ ஆகும்.  மேலும் அமெரிக்காவில் உள்ள ஸ்மித்ஃபீல்ட் ஹாம் ஆகும்.

இவ்வாறு பன்றியின் தொடை இறைச்சி பதப்படுத்தப் பட்டு ஹாம் ஆக மாறியது ஒரு நீண்ட வரலாறு ஆகும். கி.மு 160 இல் கடோ த எல்டர் என்பவரின் ”ஹாமை உப்பிடுதல்” எனும் தலைப்பில் அவரது படைப்பான டி அக்ரி கல்சுரா வில் எழுதி உள்ளார். 

சீனர்களே முதன் முதலில் பன்றி தொடையை பதப் படுத்துவதைப் பற்றி குறிப்பிட்டனர் என்று சொல்லும் ஒரு சாரார் உள்ளனர். அநேக பிரெஞ்சு சமையல் மற்றும் உணவு வகைகளைக் குறித்து விளக்கும் நுகர்வு கலைக் களஞ்சியம் இது இரும்பு காலத்தில் மேற்கு ஐரோப்பாவில் காணப் பட்ட கௌல் எனும் பகுதியில்தான் தொடங்கியது எனக் கூறுகிறது. எப்படி ஆனாலும் இது ரோம இராச்சிய காலத்தில் நன்கு உருவாக்கப் பட்டு நிலை நிறுத்தப் பட்டது. கௌல் பகுதி மக்களின் ஏற்றுமதி வியாபாரம் இதற்கு ஒரு தகுந்த சான்றாகும். இது மார்கஸ் டெரண்டியஸ் வர்ரோ என்பவரின் எழுத்தின் மூலம் நன்கு தெரிகிறது.

தற்போதைய நவீன ஆங்கில சொல்லான ஹாம் என்பது பழைய ஆங்கில ஹோம் என்பதில் இருந்து தோன்றியது. இதன் அர்த்தம்  மூட்டின் குழிப் பாகம் அல்லது வளைந்த பாகம் ஆகும். ஜெர்மானிய மொழியில் உருக்கோணலான எனப் பொருள். இந்த வார்த்தை பதினைந்தாம் நூற்றாண்டில் பன்றியின் பின்னங்கால்களில் இருந்து வெட்டி எடுக்கப் படும் சதைப் பகுதியைக் குறிக்க தொடங்கியது. 

பதனிடப் படும் முறையினால் இந்த பன்றித் தொடை அல்லது ஹாமை நாம் அசல் இறைச்சி மற்றும்உப்பு போன்ற பதப் படுத்த பொருட்களின் பதப்படுத்திகள் கலந்து தயாரிக்கப் பட்டஒரு சேர்ம உணவு அல்லது கலவைக்கூறு என்றே கூறலாம். ஆனாலும் இது ஒரு உணவுப் பொருளாகவே அறியப் படுகிறது.

ஹாம் அல்லது உப்பிடப் பட்ட தொடை இறைச்சியானது காய்ந்த உப்பு மூலம் பதப் படுத்தப் படுகிறது. இம்முறைக்கு வறண்ட பதப் படுத்தல் என்று பெயர். சில வேளைகளில் இது உப்பு தண்ணீரின் மூலமும் பதப் படுத்தப் படும். இதற்கு உவர்நீர் பதப் படுத்தல் அல்லது ஈர பதப் படுத்தல் என்று பெயர். இது போக புகைபோடுதலும் இந்த பதப் படுத்துதலுக்கு உபயோகப் படுத்தப் படுகிறது. உப்பிடப் படுவதோடு வாசனை அடைய பல பொருள் கலவைக் கூறுகளும் சேர்க்கப் படுகிறது. மிளகிலிருந்து குங்குமப் பூ வரை சேர்க்கப் படுகிறது
பாரம்பரிய உலர் பதப்படுத்துதலில் பதப் படுத்தும் பொருளாக உலர் உப்பு மட்டுமே சேர்க்கப் பட்டு வந்தது. இம்முறையில் மாமிசம் நன்கு கழுவப்பட்டு முழுவதும் உப்பால் மூடப்படும். அதே வேளையில் அதிலுள்ள இரத்தம் முழுவதும் வடிக்கப் படும். இந்த படிநிலையில் சில வகை மூலிகைச் செடிகளும் வாசனைப் பொருட்களும் இந்த இறைச்சியில் வாசனையூட்ட சேர்க்கப் படும்.அதன் பிறகு இந்த மாமிசம் ஒரு வெளிச்சமற்ற இருண்ட பகுதியில் ஒழுங்கு படுத்தப் பட்ட வெப்பநிலை கொண்ட ஒரு இடத்தில் ஈரம் முற்றிலும் வற்றி காயும் வரை தொங்க விடப் படும். பின் இன்னும் சில நாட்கள் காற்றோட்டமான ஒரு இடத்தில் தொங்க விடப் படும். 
இந்த பதப் படுத்தும் நாட்கள் ஹாமின் வகையைப் பொறுத்து மாறும். செர்ரானோ ஹாம் 9 - 12 மாதங்கள் எடுத்துக் கொள்ளும் அதே வேளையில் பார்மா வகை பன்னிரெண்டு மாதங்களுக்கு மேலாக எடுத்துக் கொள்ளும்.ஐபீரியன் வகை விருப்பப் பட்ட சுவை, பண்புகள் மற்றும் வாசனை அடைய இரண்டு வருடங்களுக்கு மேலாக எடுத்துக் கொள்ளும்.ஜின்ஹூவா போன்ற சிலவகை ஹாம்கள் முழுமையடைய எட்டிலிருந்து பத்து மாதங்கள் எடுத்துக் கொள்ளும். 
குறிப்பு
https://en.wikipedia.org/w/index.php?title=List_of_hams&action=edit
https://www.bbcgoodfood.com/videos/techniques/how-prepare-ham
http://www.geniuskitchen.com/about/ham-247


</doc>
<doc id="406918" url="https://ta.wikipedia.org/wiki?curid=406918" title="எடப்பாடி பழனிச்சாமி அமைச்சரவை (2017-)">
எடப்பாடி பழனிச்சாமி அமைச்சரவை (2017-)

எடப்பாடி க. பழனிச்சாமி தமிழ்நாட்டின் முதலமைச்சராக 16 பிப்ரவரி 2017ல் பதவியேற்றார்.  20 வருட சொத்துக்குவிப்பு வழக்கில் வி. கே. சசிகலா  குற்றவாளியாக உச்சநீதிமன்றத்தால் தண்டிக்கப்பட்டதால் பிப்ரவரி 14, 2017ல் அஇஅதிமுகவின் சட்டமன்றத் தலைவராகத் தேர்ந்தெடுக்கப்பட்டார்.


</doc>
<doc id="406920" url="https://ta.wikipedia.org/wiki?curid=406920" title="படைத்தோன்">
படைத்தோன்

படைப்போன் அல்லது படைப்புக்கடவுள் (பொதுவாக படைப்பாளன்) என்று அறியப்படுபவர், உலகைப் படைத்ததாக வெவ்வேறு சமயங்களில் நம்பப்படும் இறைவன் ஆவார். ஓரிறைக்கொள்கை கொண்ட நெறிகளில், அந்த ஏக இறைவனே படைப்பாளன். ஏனைய சமயங்கள், சர்வவல்லமை படைத்த படைப்பாளனான தங்கள் முழுமுதல் இறைவனுக்கு அடங்கி நடப்பவராக ஒரு படைப்புக்கடவுளைக் கூறுகின்றன.

சொராட்டிரிய நெறி, யூதம், கிறிஸ்தவம், இசுலாம், சீக்கியம் முதலிய நெறிகள், பிரபஞ்சமானது, கடவுளின் படைப்பால் தோன்றியவை என்ற உறுதியான நம்பிக்கையைக் கொண்டிருக்கின்றன.

எகிப்தியப் பழம் வரலாற்றில், பாரோ அகேநாதன், மற்றும் அரசி நெஃபர்டீட்டீஆகியோரால் பொ.மு 1330 அளவில் அதேனிய நெறி உருவானது. அவர்கள், அகேதேதன் எனும் புத்தம்புது நகரில், ஏக படைப்பாள இறைவனான அதேனுக்கு ஒரு ஆலயம் எழுப்பினார்கள். பாரோவின் தந்தை எகிப்தியப் பல்லிறைகளில் ஒருவராக, அதின் எனும் தெய்வத்துக்கு அதிக முன்னுரிமை கொடுத்து வழிபடுவதை வழக்கமாகக் கொண்டிருந்தார். பாரோவின் மறைவுக்குப் பின், அதீனியம் எகிப்திலிருந்து மறைந்தது. உலகின் ஓரிறை வழிபாடுகளில் மிகப்பழமையானதாக, அதீனியத்தைக் கொள்வது சில ஆய்வாளர்களின் வழக்கம். 

யூதர்களின் தொடக்கநூலின் முதல் இரு அத்தியாயங்களில் கூறப்படும் இரு கதைகளில், படைப்பு விளக்கப்பட்டுள்ளது. (எபிரேய மூலநூலில் அத்தியாயப் பிரிவினைகள் உண்மையில் இல்லை.) 1:1 இலிருந்து 2:3 வரையான தொடக்கநூலின் பகுதியில், " படைப்பின் ஆறு நாட்களும் அங்கு காலையும் மாலையும் இருந்தது. முதல் மூன்று நாட்களில் அந்தப்பிரிவுகள் இருந்தது; முதனாள் ஒளியிலிருந்து இருளைப் பிரித்தது; இரண்டாம் நாள் நீரை மேலும் கீழும் பிரித்தது. மூன்றாம் நாள், கடலை நிலத்திலிருந்து பிரித்தது." என்று துவங்கி, அடுத்த மூன்று நாட்களும் எவ்வாறு அவை குடியேற்றம் பெற்றன என்று அந்த வர்ணனை விரிவடைகின்றது.

படைப்பு தொடர்பான எபிரேய விவிலியத்தின் மிகப்பழைய கருத்து அலெக்சாண்டிரியாவின் பைலோவிடமிருந்து (பொ.பி 59) பெறப்பட்டிருக்கலாம் எனக் கருதப்படுகின்றது. அரிசுட்டாட்டில் சொல்கின்ற முதற்காரணி என்பதோடு, எபிரேய படைப்புக்கடவுளான யாவேயை ஒப்பிடுகின்றார் பைலோ. ஹெலனிய மெய்யியல் காலத்தில் ஒன்றுமில்லாத சூனியத்திலிருந்து "முதற்காரணி" உலகைப்படைத்தது எனும் கோட்பாடு புகழ்பெறலாயிற்று.மரபார்ந்த உரையாளர்கள், கிறித்துவம், யூதத்திலிருந்து படைப்புக்கொள்கையைப் பெற்றிருக்கக்கூடும் என்று கருதினாலும், புதிய ஏற்பாட்டிலுள்ள எபிரேயம் 11:3 முதலான வரிகள், திருவெளிப்பாடு 4:11முதலியன கிறித்துவத்தின் தனித்துவமான படைப்புக் கொள்கையை விவரிப்பதாக சிலர் நம்புகிறார்கள். 

இசுலாம் சொல்வதன் படி, அரேபிய ஆண்டவன் அல்லாஹ், எல்லாம் வல்ல, எல்லாம் அறிந்த இறைவன். இசுலாம் இறைவனை ஒருமைப்பொருளாக தவ்ஹீது முன்வைப்பதில் இறுக்கமான நம்பிக்கையைக் கொண்டிருக்கின்றது. திருக்குரானின் படி, படைப்பானது, இறைவனின் திருவருளால் நடப்பது. மனுக்குலத்தைப் பரிசோதிப்பதற்கே உலகமானது படைக்கப்படுகிறது. சோதனையில் வெல்பவர்கள் சுவனத்தைப் பெறுகிறார்கள். மேலும் இஸ்லாமிய நம்பிக்கையின் படி, இறைவன் சுவனங்களுக்கு மேலும், படைப்புகளுக்கு மேலும் விளங்குகின்றான். மேலும், படைப்பில் அவன் எதையும் ஒத்திருப்பவனும் அல்லன். 

சீக்கியம் நம்புவதன் படி, படைப்பாளனான ஏக இறைவன், வகேகுரு என்று அறியப்படுகின்றான். அவன் உருவமோ காலமோ நோக்குநிலையோ அற்றவன். எனவே நிரங்கன், அகாலன், அலகா நிரஞ்சன் என்றெல்லாம் புகழப்படுகின்றான். 

பகாய் சமயம் சொல்கின்ற படைப்பிறை, எல்லா இருப்பையும் படைத்த படைக்கப்படாத பருபொருள். அறியமுடியாத அடையமுடியாத என்றுமுள்ள எங்குமுள்ள பரம்பொருள் இறைவன். அவன் உருவமே படைப்பில் பிரதிபலிக்கப்படுகின்றது எனவே, பகாய் நம்பிக்கையாளன், படைப்பை, படைத்தோனுக்காக நேசிக்கவேண்டியவனாகின்றான்.

இந்து சமயத்தின் கிளைகளான சைவத்திலும், வைணவத்திலும், முழுமுதலுக்கு வேறான படைப்பிறை ஒன்று உண்டு. உதாரணமாக இருநெறியிலும் சிவனும், திருமாலும் அனைத்தையும் படைக்கின்றனர் எனும் போதும், படைப்போனாக பிரம்மா எனும் கடவுள் விளங்குகின்றார். 



</doc>
<doc id="406922" url="https://ta.wikipedia.org/wiki?curid=406922" title="மூளைச்சேதம்">
மூளைச்சேதம்

மூளைச் சேதம் அல்லது மூளை காயம் (BI)  என்பது  மூளை செல்கள் அழிதல் அல்லது சிதைவடைதலைக் குறிக்கிறது. மூளை காயங்கள் பொதுவாக உள் மற்றும் வெளிப்புற காரணிகளால் ஏற்படுகின்றன. எதிர்பாராத அதிர்ச்சியால் தூண்டப்பட்ட வலுவடைந்த நரம்பு சேதத்தினால் பரவலான மூளைச் சேதம் ஏற்படுகிறது.

மூளை காயத்தின தீவிரம் மற்றும் எந்த அளவிற்கு மூளை பாதிக்கப்பட்டுள்ளது என்பதனை  அடிப்படையாகக் கொண்டு அறிகுறிகள் வேறுபடுகின்றன. மூன்று விதமாக மூளைக் காயத்தின் தீவிரம்  மூன்று பிரிவுகளில் வகைபடுத்தப்பட்டுள்ளது. மூளை காயங்கள், இலேசான மிதமான அல்லது கடுமையான.

இலேசான மூளை காயத்தின் அறிகுறிகள் தலைவலி, குழப்பங்கள் , வளைந்த காதுகள், சோர்வு, உறக்க மாற்றங்கள், மனநிலை அல்லது நடத்தை.  பிற அறிகுறிகள்  நினைவகம், செறிவு, கவனத்தை அல்லது சிந்தனை  இவற்றில் ஏற்படும் பிரச்சனைகள்.

அறிந்து கொள்வதில் ஏற்படும் அறிதிறன் குழப்பம்,  அசாதாரண நடத்தை, பேச்சு குழைதல், கோமா அல்லது மற்ற உணர்வு கோளாறுகள் இதன் அறிகுறிகளில் அடங்குகின்றன. உடல் அறிகுறிகள் - விலகி போகத தலைவலி அல்லது மோசமான வாந்தி அல்லது குமட்டல், வலிப்பு, அசாதரணமாக கண்கள் விரிவடைதல், தூக்கத்தில் இருந்த எழ இயலாமை , பலவீனம், ஒருங்கிணைப்பு இழத்தல் முதலியன.

குழந்தைகளிடம் காணப்படும் அறிகுறிகளில் இவை  அடங்குகின்றன. உணவு பழக்கம் மாற்றங்கள், தொடர்ந்து எரிச்சல் அல்லது சோகம், கவனம் மாற்றங்கள்,  தூக்கம் பாதிக்கப்பட்ட பழக்கம், அல்லது பொம்மைகள் மீது குறைந்த ஆர்வம்.

மூளை காயங்கள்  தலைக்கு வெளியே ஏற்பட்ட காயங்கள், தலைக்கு உள்ளே ஏற்பட்ட காயங்கள், வேகமாக ஏற்பட்ட காயங்கள்,  நச்சு இரசாயனங்கள் வெளிப்பாடு , ஆக்சிஜன் பற்றாக்குறை, கட்டிகள், தொற்று, பக்கவாதம்   என பல காரணங்களால் ஏற்படுகின்றன.மூளை காயங்கள் ஏற்பட மிக பரவலான காரணங்கள் நோய்கள், மற்றும் காயங்கள். பிறந்த போது ஏற்படும் தாழாக்சியம் பரந்த மூளை சேதம்  பிறந்த ஏற்பட காரணமாகும். நெடுங்காலம் தாழாக்சியம் (பற்றாக்குறை ஆக்ஸிஜன்), நச்சு மூலம் கருவளர்ச்சி குறைபாடு (உட்பட மது), தொற்று, மற்றும்  நரம்பியல் குறைபாட்டு நோய். மூளை கட்டிகள் மண்டையின் அழுத்தத்தை அதிகரிப்பதும் மூளை சேதம் ஏற்பட காரணமாகிறது.

கிளாஸ்கோ கோமா அளவீடு (GCS) மூளை காயத்தின் தீவிர நிலையை அறிய மிகவும் பரவலாக பயன்படுத்தப்படும் மதிப்பீட்டு முறையாகும். இதில் குறிப்பிட்ட பண்புகள் புறவய உற்றுநோக்கு முறையினால் உற்றுநோக்கப்பட்டு மூளை காயத்தின் தீவிர தன்மை அறியப்படுகிறது. அடிப்படையில் கண் திறப்பு, வாய்மொழி பதில், மற்றும் அசைவு (இயக்கம்) பதில், முதலிய மூன்று பண்புகள் கீழே விவரிக்கப்பட்டுள்ளது. கிளாஸ்கோ கோமா அளவீட்டின் அடிப்படையில் மூளைக் காயத்தின் தீவிரம் பின்வருமாறு வகைப்படுத்தப்பட்டுள்ளது , தீவிரமான மூளை காயங்கள் மதிப்பெண் 3-8, மிதமான மூளை காயங்கள் மதிப்பெண் 9-12 மற்றும் இலேசான மூளைக் காயங்கள் மதிப்பெண் 13-15.

மூளைக் காயத்தில் பாதிப்பு ஏற்பட்ட பிறகு மறுவாழ்வு செயல்களில் பல்வேறு தொழில் துறையில் உள்ளவர்கள்மருத்துவ பராமரிப்பில் ஈடுபடுகின்றனர்.நரம்பியல் மருத்துவர்கள், நரம்பியல் வல்லுநர்கள், மற்றும் மூளை காயம் சிறப்பு சிகிச்சை மருத்துவர்கள் இதில் அடங்குகின்றனர். நரம்புசார் உளவிலயலாளர்கள்(குறிப்பாக மருத்துவ நரம்பு சார் உளவியலாளர்கள்)  உளவியலாளர்கள் மூளை காயத்தின் தீவிரத்தை மதிப்பீடு செய்து அதற்கான புனர்வாழ்வு உத்திகளை உருவாக்குகின்றனர். 

உடலியக்க மருத்துவர்கள் , மூளை காயம் பாதிப்பு ஏற்பட்ட பின் மறுவாழ்வு செயல்பாடுகளில் ஒரு குறிப்பிட்ட பங்கு வகிக்கின்றனர்.முதலில் புறவழிமூளைக் காயம் (TBIs), ஏற்படும் போது பின்வரும் உடலியக்க மருத்துவம் வழங்கப்படுகிறது.உணர்ச்சி தூண்டுதல்,  உடற்பயிற்சி மற்றும் காற்று சார்ந்த பயிற்சி, மற்றும் செயல்பாட்டு பயிற்சி. உணர்ச்சி தூண்டுதல் மீண்டும் புலன் உணர்வினை பெறுவதைக்  குறிக்கிறது

மூளைச் சிதைவின் முன்னேற்றம் அதன் தன்மை, இடம்,  மூளை பாதிப்பின் விளைவுகள் இவற்றில் முன்கணிப்பு செய்யப்படுகிறது. (பார்க்க முதலில் புறவழி மூளைக் காயம், மைய மற்றும் பரவலான மூளை காயம், முதன்மை மற்றும் இரண்டாம் நிலை மூளை காயம்).


</doc>
<doc id="406927" url="https://ta.wikipedia.org/wiki?curid=406927" title="செவிலியம்">
செவிலியம்

செவிலியம் என்பது  சுகாதார துறை சார்ந்த தொழிலாக உள்ளது.  தனிநபர்கள், குடும்பங்கள் மற்றும் சமூகங்கள் இவற்றின் சுகாதாரம் பற்றிய கவனம்,  பாதுகாப்பு, மற்றும் அவர்களது தரமான வாழ்க்கைக்கு உகந்தவைகளை மீட்க செவிலியர்கள் செயல்படுகின்றனர்.ஆரோக்கிய பராமரிப்பு வழங்குநர்கள்,  நோயாளி அணுகுமுறை, பராமரிப்பு, பயிற்சி, மற்றும் செவிலியர்கள் நடைமுறையில் உள்ள வரம்புகள் என பல  மாறுபட்ட நிலைகளில் செவிலியர்கள் உள்ளனர். மருந்து பரிந்துரைத்தலில் செவிலியர்களுக்கு பல பயிற்சிகள்  வழங்கப்படுகிறது.

செவிலிய வரலாற்றாசிரியர்கள் குறைபாடுகள் மற்றும் காயம் இவற்றை எதிர்கொள்ள மற்றும்  மருத்துவ பராமரிப்பு களில் பல சவாலை பழங்காலத்தில் இருந்தே சந்தித்துள்ளனர். கி. மு., ,ஐந்தாவது நூற்றாண்டுகளில் நோயாளிகளை கவனிக்க ஆண் "வேலையாட்கள்", ஆரம்ப செவிலியர்களாக  இருந்திருக்கலாம்.

1900 களில் மருத்துவமனை சார்ந்த பயிற்சி நடைமுறை அனுபவத்தின்முக்கியத்துவத்தை  வழங்கியது. நைட்டிங்கேல்-பாணி பள்ளி காணாமல் போனது.  

செவிலியம் பற்றி சம வாய்ப்பு, சட்டம், இருந்தாலும் இது பெண் ஆதிக்கம் தொழிலை. காவே உள்ளது.உதாரணமாக, ஆண்-பெண் விகிதம் செவிலியர்கள் விகிதம் சுமார் 1:19 கனடா மற்றும் அமெரிக்கா. இந்த விகிதம் பிரதிநிதித்துவம் உலகம் முழுவதும் குறிப்பிடத்தக்கது.

முக்கிய காரணங்களாக உள்ளன:


மருத்துவமனை சார்ந்த பட்டயம் என்பது பழமையான செவிலியர் கல்வி முறை. இது  சுமார் மூன்று ஆண்டுகள்நீடிக்கும். மாணவர்கள் உடற்கூறியல், உடலியங்கியல், நுண்ணுயிரியல், ஊட்டச்சத்து, வேதியியல், மற்றும் பிற பாடங்களை ஒரு கல்லூரி அல்லது பல்கலைக்கழகங்களில் உட்பிரிவு செவிலிய வகுப்புகளை 30 மற்றும் 60 மணி  வரை எடுத்துக்கொள்ள வேண்டும். 1996 களில், அமெரிக்ககாவில் அதிகமான RNs ஆரம்பத்தில் படித்தவை செவிலிய பட்டயப் பயிற்சியே ஆகும். 

2011 இல் அமெரிக்காவில் சுமார் 2.7 மில்லியன் RNs வேலை செய்கின்றனர் .  RNs என்பவர்கள் மிகப்பெரிய சுகாதார பராமரிப்பு குழுத் தொழிலாளர்கள்.பதிவு செய்யப்பட்ட செவிலியர்களின் பற்றாக்குறையை பூர்த்தி செய்ய பல புதிய பட்டதாரிகள் மற்றும் வெளிநாட்டு பயிற்சி பெற்ற செவிலியர்கள்  தேவை  என்று அறிக்கை விடப்பட்டது.

தொழில்முறை மருத்துவ நிறுவனங்கள், தன்னார்வ சான்றிதழ் தேர்வுகள் நடத்தி தங்கள் சான்றிதழ் பலகைகள் மூலம் மருத்துவ தேர்ச்சியில் குறிப்பிட்ட சிறப்பம்சம்,  பெற்றிருப்பதை நிரூபிக்கின்றன .  முன் தகுதி, பணி அனுபவம் முடிந்த பின்  ஒரு RN பதிவு செய்ய ஒரு தேர்விற்கு  அனுமதிக்கப்பட்ட பின் RN என்ற  தொழில்முறை பதவி பயன்படுத்த அனுமதி கிடைக்கிறது. உதாரணமாக,  அமெரிக்க தீவிர சிகிச்சை பராமரிப்பு செவிலியர்கள் சங்கம் செவிலியர்கள் சிறப்பு தேர்விற்கு அனுமதிக்கிறது. இதன் பிறகு, ஒரு செவிலியர் 'CCRN' என்ற எழுத்துக்களை தனது பெயருக்கு பின்னால் பயன்படுத்த அனுமதி வழங்குகிறது. பிற அமைப்புக்கள் மற்றும் சங்கங்கள் இதே போன்ற நடைமுறைகளை கடைபிடிக்கின்றன.

செவிலயப் பணி உளவியல் கல்வி இந்தியா வில் மத்திய  இந்திய செவிலியம் கவுன்சில் மூலம் செயல்படுத்தப்படுகின்றது.இதன் விதிமுறைகள் அந்தந்த மாநில மருத்துவ மன்றங்களில் உதாரணமாக  கேரள செவிலியர்கள் மற்றும் குடும்ப நல மன்றங்கள் உள்ளது போன்று கடைபிடிக்கப்படுகின்றன.


</doc>
<doc id="406933" url="https://ta.wikipedia.org/wiki?curid=406933" title="பியூராக்சான்">
பியூராக்சான்

பியூராக்சான் "(Furoxan)" என்பது C2H2N2O2 என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இதை 1,2,5-ஆக்சாடையசோல் 2- ஆக்சைடு என்ற பெயராலும் அழைக்கிறார்கள். ஐசோசாக்சோல் குடும்பத்தில் இடம்பெற்றுள்ள ஒரு பல்லின வளையச் சேர்மமான இது பியூரசானின் அமீன் ஆக்சைடு வழிப்பொருளாகும். இது நைட்ரிக் ஆக்சைடை கொடையளிக்கிறது. இதன் அடிப்படையில் பியூரசானும் அதன் வழிப்பொருட்களும் புதிய மருந்துகள் உருவாக்கும் நோக்கிலும், தொட்டறியும் உணர்வற்ற உயர் அடர்த்தி வெடிபொருளாகவும் பயன்படுத்த தீவிரமாக ஆராயப்பட்டு வருகின்றன. இப்ராமிடில் இதற்கு ஒரு எடுத்துக்காட்டாகும்.
நைட்ரைல் ஆக்சைடுகளை இருபடியாக்கல் செய்து பியூராக்சான்கள் தயாரிக்கப்படுகின்றன. 


</doc>
<doc id="406935" url="https://ta.wikipedia.org/wiki?curid=406935" title="பேகம் அபிடா அகமத்">
பேகம் அபிடா அகமத்

பேகம் அபிடா அகமது: (17 ஜூலை 1923 – 7 டிசம்பர் 2003) இவா் ஒரு இந்திய அரசியல்வாதி ஆவாா். 1974-1977 களில் இந்தியாவின் முதல் பெண்மணியாக இருந்துள்ளாா். இந்தியாவில் ஐந்தாவது இந்திய ஜனாதிபதி பக்ருதின் அலி அகமது (1974-1977) அவா்களின் மனைவி ஆவாா். இவா் இரண்டு முறை மக்களவை உறுப்பினராக உத்தரப் பிரதேச மாநிலத்திலுள்ள பொிலி தொகுதியிலிருந்து 1980 மற்றும் 1984 களில் தாோ்ந்தெடுக்கப்பட்டாா்.

இவா் 17 ஜூலை 1923 இல் உத்தரப் பிரதேச மாநிலத்திலுள்ள ஹேக்புா் பதாயுன், எனுமிடத்தில் முகமது சுல்தான் ஹைதர் 'ஜோஷ்' என்பவருக்கு பிறந்தாா்.. அகமது, அலிகாா் பெண்கள் கல்லூரியிலும், அலிகார் முஸ்லீம் பல்கலைக்கழகத்திலும் பயின்றாா். அவா் தலைசிறந்த சூபி தலைவா்களான பக்ருதின் கஞ்ஷங்கா் மற்றும் ஷேக் சலிம் சிஸ்டி போன்றோா்களின் நேரடி வாாிசாக கருதப்படுகிறாா்..


அவர் கஹானி ஷாஜகானபாத் மற்றும் ஷோ்சா சூாி போன்ற தொலைக்காட்சி தொடர்களை தயாாித்தாா்.

இவரும் குா்பீா் சிங் கிரெவல் ஆகியோா் இணைந்து DD நேஷனலில் வெளியிட்டனா்.

ஷம்சுல் ஹசன், "காளிப்" இன் உயிர் சிலையை திறந்து வைக்க அகமது உத்திரவிட்டாா்.அபிதா பேகம் எக்ஸ்பிரஸ் இவரது பெயரால் பெயா் வைக்கப்பட்டது. இந்த இரயில் டெல்லி சந்திப்பு மற்றும் ராக்ஷவல் இடையே ஒடக்கூடியது. தற்போது . பெயா் மாற்றப்பட்டுள்ளது. சத்தியாக்கிரக எக்ஸ்பிரஸ் என்று அழைக்கப்படுகிறது.



</doc>
<doc id="406943" url="https://ta.wikipedia.org/wiki?curid=406943" title="ஐந்தாம் சார்லசு, புனித உரோமைப் பேரரசர்">
ஐந்தாம் சார்லசு, புனித உரோமைப் பேரரசர்

ஐந்தாம் சார்லசு ("Charles V," ; ; ; ; ; 24 பெப்ரவரி 1500 – 21 செப்டம்பர் 1558) 1516 முதல் ( முதலாம் சார்லசாக) எசுப்பானியப் பேரரசையும் 1519 முதல் புனித உரோமைப் பேரரசையும் ஒருசேர ஆண்டுவந்த அரசராவார். 1506இலிருந்து பர்கண்டி சிற்றரசின் நிலங்களையும் ஆண்டுவந்தார். 1554 முதல் 1556 வரையிலான காலகட்டத்தில் இந்தப் பதவிகளை ஒன்றன்பின் ஒன்றாகத் துறந்து வந்தார். மரபுரிமை வழியே மேற்கு, மத்திய, தெற்கு ஐரோப்பாவின் பெரும்பகுதியை தனது ஆட்சியின் கீழ் கொண்டு வந்தார். தவிரவும் அமெரிக்காவிலிருந்த சார்புநிலங்களையும் ஆசியப் பகுதிகளும் இவரது ஆளுகைக்கு கீழிருந்தன. எனவே இவரது ஆளும் நிலப்பரப்பு கிட்டத்தட்ட 4 மில்லியன் சதுர கிலோ மீட்டராக (1.5 மில்லியன் சதுர மைல்கள்), பரந்திருந்தது. இந்த ஆட்சியே முதன்முதலில் "எப்போதும் சூரியன் மறையாதப் பேரரசு" என குறிப்பிடப்பட்டது.



</doc>
<doc id="406945" url="https://ta.wikipedia.org/wiki?curid=406945" title="கோ. நாகப்பா ஆல்வா">
கோ. நாகப்பா ஆல்வா

டாக்டர். கோடுமேன். நாகப்பா ஆல்வா ஒரு இந்திய அரசியல்வாதி ஆவாா். இந்திய பாராளுமன்றத்தின் ராஜ்ய சபா உறுப்பினராக பணியாற்றினாா். மேலும் கர்நாடகா மாநில அரசில் சுகாதார அமைச்சராக இருந்துள்ளாா். இந்த கருநாடக அரசை மைசூா் அரசு என அழைக்கப்பட்டது. 

துளு மொழி பேசக்கூடிய விவசாய பன்ட் குடுப்பத்தில் பிறந்தாா். இவா் அரசியலுக்கு வருவதற்கு முன்பு, M. B. B. S. பயின்று மருத்துவத்தில் பயிற்சி பெற்றாா். 1957 இல் கருநாடக மாநில சுரக்கல் தொகுதியிலிருந்து கருநாடக சட்டசபைக்கு தாே்ந்தெடுக்கப்பட்டதிலிருந்து அவரது அரசியல் வாழ்க்கை தொடங்கியது எனலாம். பின்பு 1962 இல் மறுபடியும் கருநாடக சட்டசபைக்கு தாே்ந்தெடுக்கப்பட்டாா். இந்த முறை மைசூா் மாநில அரசில் (கருநாடகம்) சுகாதார அமைச்சராக பணியாற்றினாா். 1970 முதல் 1976 வரை இந்திய பாராளுமன்றத்தின் மேல் சபையான மாநிலங்களவைக்கு தோ்ந்தெடுக்கப்பட்டு ஆறு ஆண்டுகள் பணியாற்றினாா். இவரது மகன் ஜீவராஜ் ஆல்வா கருநாடக சட்டசபை உறுப்பினராக பணியாற்றினாா். மற்றும் ராமகிருஷ்ண ஹெக்டே நிர்வாகத்தில் அமைச்சராகவும் பணியாற்றினாா். இவா்கல்யாணி ஆல்வாவை மணந்தார். இவா்களுக்கு நான்கு குழந்தைகள் (மூன்று மகன்கள் மற்றும் ஒரு மகள்) இருந்தன.



</doc>
<doc id="406946" url="https://ta.wikipedia.org/wiki?curid=406946" title="இங்கிலாந்தின் முதலாம் மேரி">
இங்கிலாந்தின் முதலாம் மேரி

முதலாம் மேரி ("Mary I", 18 பெப்ரவரி 1516 – 17 நவம்பர் 1558) சூலை 1553 முதல் அவரது இறப்பு வரை இங்கிலாந்து அயர்லாந்து இராச்சியங்களின் அரசியாக இருந்தவர். இங்கிலாந்து அவரது தந்தை எட்டாம் என்றியின் காலத்தில் சீர்திருத்தத் திருச்சபையைத் தழுவியிருந்தது; இதனை மாற்றி இங்கிலாந்தை மீளவும் கத்தோலிக்க வழிகளுக்குத் திருப்ப அவர் எடுத்த கடுமையான நடவடிக்கைகளுக்காக அறியப்படுகிறார். இதற்காக அவர் நிறைவேற்றிய கொலைகளை அடுத்து அவரை சீ்ர்திருத்த வாத எதிரிகள் "பிளடி மேரி" ("குருதிக்கறை மேரி") என அழைத்தனர்.

எட்டாம் என்றியின் முதல் மனைவி காத்தரீனுக்குப் பிறந்தவர்களில் மேரி மட்டுமே எஞ்சிய ஒரே பெரியவளாகும் வரை உயிருடன் இருந்த மகவாகும். 1547இல் மேரியின் தம்பி (என்றியின் இரண்டாம் மனைவி ஜேன் செய்மோருக்குப் பிறந்தவர்) இங்கிலாந்தின் ஆறாம் எட்வேர்டு ஒன்பது அகவையில் அரியணை ஏறினார். 1553இல் உயிர்க்கொல்லி நோயொன்றுக்கு எட்வர்டு வீழ்ந்தபோது தனக்கு அடுத்த வாரிசுப் பட்டியலிலிருந்து மேரியின் பெயரை நீக்க முயன்றார். தனது ஆட்சியில் தான் கொணர்ந்த சீர்திருத்த கிறித்தவத்திற்கு எதிராக மேரி செயல்படுவார் என எண்ணியே (அவரது எண்ணம் பின்னாளில் உறுதியானது) இத்தகைய முயற்சியை மேற்கொண்டார். அவரது மரணத்திற்குப் பின்னர் முன்னணி அரசியல்வாதிகள் சீமாட்டி ஜேன் கிரேயை அரசியாக்க முயன்றனர். மேரி கிழக்கு ஆங்கிலயாவில் ஓர் படையைத் திரட்டி ஜேனை பதிவியிலிருந்து தீக்கினார்; இறுதியில் ஜேனின் தலை துண்டிக்கப்பட்டது. ஜேன் மற்றும் மத்தில்டா ஆகியோரின் ஐயுறாவான பதவிக்காலத்தை தவிர்த்தால் மேரியே இங்கிலாந்தை ஆண்ட முதல் அரசியாவார். 1554இல் மேரி எசுப்பானியாவின் பிலிப்பை திருமணம் புரிந்து 1556இல் அவர் அரசராக பதவியேற்ற பின் ஆப்சுபர்கு எசுப்பானியாவின் உடனுறை துணை ஆனார்; இருப்பினும் மேரி எசுப்பானியா சென்றதில்லை.

மேரியின் ஐந்தாண்டுக் கால ஆட்சியில் "மேரியின் ஒறுத்தல்கள்" என அழைக்கப்படும் சமய ஒறுத்தலில் 280க்கும் கூடுதலானவர்களுக்கு எரிக்கவைத்து மரணதண்டனை வழங்கினார். 1558இல் மேரியின் மரணத்திற்குப் பின்னர், என்றிக்கும் ஆன் பொலினுக்கும் பிறந்த அவரது சகோதரி மற்றும் அடுத்த வாரிசான இங்கிலாந்தின் முதலாம் எலிசபெத், அவரால் மீள்நிறுவப்பட்ட கத்தோலிக்கத்தை மாற்றி திரும்பவும் சீர்திருத்த சபையை நிறுவினார். 


</doc>
<doc id="406947" url="https://ta.wikipedia.org/wiki?curid=406947" title="ராணியின் குதிரைத் தற்காப்பு">
ராணியின் குதிரைத் தற்காப்பு

ராணியின் குதிரை ஆட்டம்(இதற்கு நிம்சோவிட்ச் ராணி சிப்பாய் தற்காப்பு அல்லது புகோல்ஜுபவ்-மீகினாஸ் தற்காப்பு என்ற பெயரும் உண்டு) என்பது ஒரு சதுரங்க திறப்பாகும்.

ECOவில் ராணி குதிரை தற்காப்பு ஆட்டத்தின் குறியீடு A40.

இத்தற்காப்பு, மிக நவீன சதுரங்க வீரர்களான ஆரோன் நிம்சோவிட்ச் மற்றும் இபிம் புகோல்ஜுபவ் ஆகியோரால் விளையாடப்பட்டாலும் இது பிரபலமடையவில்லை.1...Nc6 என்ற நகர்த்தல் கருப்பின் c-சிப்பாயை முடக்குகிறது; பெரும்பாலும், வெள்ளை காய்களின் அமைப்பு தெளிவாக தெரியும் வரை கருப்பு இந்நகர்த்தலை தாமதப்படுத்துகிறது.

1.d4 Nc6  நகர்த்தல்கள் பெரும்பாலும் வேறு திறப்பிற்கு இடமாற்றம் அடைகிறது .  2.e4க்கு பிறகு நிம்சோவிட்ச் தற்காப்பு எழுகிறது. 2.Nf3 d5க்கு பிறகு ராணியின் சிப்பாய் ஆட்டம் சாத்தியமாகிறது.  2.c4 d5க்கு பிறகு சீகோரின் தற்காப்பு ஆரம்பமாகிறது.

1.d4 Nc6 நகர்த்தலுக்கு சில வரிகள் தனித்தன்மை வாய்ந்தவை, மிக முக்கியமாக  2.d5 இந்நகர்த்தல் குதிரையை e5 கட்டத்திற்கு விரட்டும். இத்திறப்பை பார்த்தால் இடமாற்றமடைந்த அலிகைன் தற்காப்பு போன்று இருக்கும்.  . சிட் பிக்கார்டின், திறப்பு ஆட்டத்தின் புத்தகத்தில் இந்நகர்த்தல் மாறுபாட்டிற்கு போசோ-இந்தியன் தற்காப்பு ( Bozo–Indian Defense) என பெயரிடப்பட்டுள்ளது – "போசொ(Bozo)" என்பது "நிம்சோ(Nimzo)" மற்றும் "போகோ(Bogo)"வின் கலவையாகும்.

சக்கின் நான்காவது அத்தியாயமான "Chuck Versus the Family Volkoff"ல் ராணியின் குதிரை தற்காப்பு குறிப்பிடப்பட்டுள்ளது.


எரிக் வெயினிடிஷ்க் vs இபிம் புகோல்ஜுபவ், பட் இல்ஸ்டர் (ஜெர்மனி) 1938: 
1. d4 Nc6 2. d5 Ne5 3. f4 Ng6 4. e4 e5 (இந்த அமைப்பு நிம்சோவிட்ச் தற்காபில் பெரும்பாலும் தோன்றும்) 1.e4 Nc6 2.d4 e5 3.d5 Nce7 4.f4 Ng6) 5. f5 Qh4+ 6. Kd2 Qxe4 7. fxg6 Qxd5+ 8. Ke1 Qxd1+ 9. Kxd1 hxg6 10. Nc3 c6 11. Nf3 f6 12. Bd3 Ne7 13. Re1 d5 14. h3 e4 15. Bxe4 dxe4 16. Nxe4 Kf7 17. Bd2 Nf5 18. b3 g5 19. Ke2 Nd6 20. Nf2 Bf5 21. Nd4 Bg6 22. Kf1 Nf5 23. Ne2 Bc5 24. Ne4 Bb6 25. c4 Rad8 26. Red1 Rxd2 27. Nxd2 Ne3+ 0–1



</doc>
<doc id="406953" url="https://ta.wikipedia.org/wiki?curid=406953" title="டிராத் ராம் ஆம்லா">
டிராத் ராம் ஆம்லா

டிராத் ராம் ஆம்லா (1913-2009) ஜம்மு மற்றும் காஷ்மீர்  மாநிலத்தை சாா்ந்த ஒரு இந்திய அரசியல்வாதி ஆவாா். இவர்  13 ஏப்ரல் 1913 இல் காஷ்மீர் (பிரித்தானிய இந்தியா) மாநிலம் முஜாபார்ஆபாத் எனுமிடத்தில் பிறந்தாா்.

இவா் இந்திய பாராளுமன்றத்தின் மேல் சபையான மாநிலங்களவைக்கு 1967-1970, 1970-1976, 1976-1982 மற்றும் 1985-1991 ஆகிய காலகட்டங்களில் மாெத்தம் நான்கு முறை இந்திய தேசிய காங்கிரஸ் கட்சி சாா்பாக இதோ்ந்தெடுக்கப்பட்டாா். காஷ்மீா் பள்ளத்தாக்கில் மிகச்சிறந்த வெற்றி வணிகராக  செயல்பட்டாா். ஸ்ரீநகாில் மிகப்பொிய நட்சத்திர விடுதியும், திரை அரங்கையும் நடத்தி வந்தாா். டெல்லியிலும் மிகப்பொிய நட்சத்திர விடுதியை 1956 இல் தாெடங்கினாா். தற்சமயம் அவருடைய பேரன் நிா்வகித்து வருகிறாா்.

ஆம்லா, 1939 இல் சத்தியதேவி என்பவரை மணந்தாா். அவா்களுக்கு கிருஷ்ணா, விஜயலட்சுமி, கிரன் என்ற மூன்று குழந்தைகளும் உள்ளனா்.காஷ்மீர் அரசியல்வாதி டிபி தார் மகன் விஜய் தார் என்பவரை கிரான் திருமணம் செய்துக் கொண்டாா். 2009 ஆம் ஆண்டு ஜனவரி 22 ஆம் டிராத் ஆம்லா புது தில்லியில் இறந்தார்.


</doc>
<doc id="406954" url="https://ta.wikipedia.org/wiki?curid=406954" title="சான்சிபார் தீவுக்கூட்டம்">
சான்சிபார் தீவுக்கூட்டம்

சான்சிபார் தீவுக்கூட்டம் இந்தியப் பெருங்கடலில் கிழக்கு ஆப்பிரிக்காவின் கரையோரத்தில் உள்ளது. சான்சிபார் தீவுக்கூட்டம் பல தீவுகளின் கூட்டாகும். சான்சிபார் தீவுக்கூட்டத்தின் பெரும்பகுதி டான்ஜானியாவின் சான்சிபாரின் அரை-தன்னாட்சி பகுதிக்கு சொந்தமானது. மாஃபியா தீவு மற்றும் அதனுடன் தொடர்புடைய தீவுகள் நிலப்பகுதியில் ப்வாணி பிராந்தியத்தின் நிலப்பிரபுத்துவ ஆட்சியின் கீழ் வருகின்றன.


</doc>
<doc id="406959" url="https://ta.wikipedia.org/wiki?curid=406959" title="சவுத்தாம்ப்டன் தீவு">
சவுத்தாம்ப்டன் தீவு

சவுத்தாம்ப்டன் தீவு ஹட்சன் விரிகூடாவின் நுழைவாயிலில் உள்ள ஒரு பெரிய தீவு. கனடிய ஆர்க்டிக்குத் தீவுக்கூட்டத்தில் உள்ள பெரிய தீவுகளில் ஒன்றான இத்தீவு, கனடாவின் நுனாவுட் மாகாணத்தின் கிவால்லிக் பகுதியில் உள்ளது. இந்த தீவின் பரப்பளவு 41,214 சதுர கிலோமீட்டர் (15,913 சதுர மைல்கள்) என கனடா புள்ளிவிவரங்கள் எனும் அரசு நிறுவனம் அறிவித்துள்ளது. சவுத்தாம்ப்டன் தீவு உலகின் 34 வது பெரிய தீவு மற்றும் கனடாவின் ஒன்பதாவது பெரிய தீவு ஆகும்.


</doc>
<doc id="406960" url="https://ta.wikipedia.org/wiki?curid=406960" title="நாராயண் சிங் அம்லபே">
நாராயண் சிங் அம்லபே

நாராயண் சிங் அம்லபே ( ஜூன் 1 1951இல் இராஜ்காா் மாவட்டத்திலுள்ள அம்லபே கிராமத்தில் பிறந்தாா்). இவா் ஒரு இந்திய அரசியல்வாதி ஆவாா்.  இந்திய தேசிய காங்கிரசின் உறுப்பினராகவும், விவசாய கூட்டமைப்பின் உருப்பினராகவும் ஊராக வளா்ச்சி துறையின் ஆலோசனைக் குழு  உறுப்பினாகவும் மற்றும்  பஞ்சாயத்து இராாஜ் அமைச்சராகவும்  இருந்துள்ளாா்.2009 தேர்தலில் அவர் 15 வது மக்களவைக்கு  மத்திய பிரதேச மாநில இராஜ்காா் மக்களவை தாெகுதியிலிருந்து தோ்ந்தேக்கப்பட்டாா்.

இவர் ஜீராபூா், ஊராட்சி ஒன்றிய தலைவராகவும் அம்லபே கிராம சபை தலைவராகவும் பணியாற்றி உள்ளாா்.

இவா் ராஜ்காா் மாவட்டத்தில் வசித்து வரும் ஒரு விவசாயி ஆவாா். இவா் தேவ் பாய் என்பவரை மணந்தாா். இவா்களுக்கு மூன்று மகள்கள் மற்றும் இரண்டு மகன்கள் இருந்தனா்.


</doc>
<doc id="406964" url="https://ta.wikipedia.org/wiki?curid=406964" title="மகான்டி அன்கிணிடு">
மகான்டி அன்கிணிடு

மகான்டி அன்கிணிடு ("Maganti Ankineedu", பிறப்பு: சனவரி 1, 1915 - ) ஒரு இந்திய அரசியல்வாதி ஆவார். மேலும் இவர் இந்திய சுதந்திர ஆர்வலராகவும், அரசியல்வாதியாகவும், மக்களவை உறுப்பினராகவும் இருந்துள்ளார்.

இவர் கிருஷ்ணா மாவட்டத்திலுள்ள தமீாிசா கிராமத்தில் மாண்டி வெங்கட ராம்தாசுக்கு மகனாக பிறந்தார். இந்திய தேசிய விடுதலை போராட்டத்தில் கலந்து கொண்டார். ஒத்துழையாமை இயக்கம் மற்றும் வெள்ளையேன வெளியேறு இயக்கம் ஆகியவற்றில் கலந்து கொண்டு இரு முறை சிறை சென்றார்.

இவர் 6 வது மற்றும் 7 வது மக்களவை தோ்தல்களில் மசிலிப்பட்டிணம் தாெகுதியிலிருந்து 1977 மற்றும் 1980 களில் இருமுறை இந்திய தேசிய காங்கிரஸ் கட்சி சார்பாக தேர்ந்தெடுக்கப்பட்டார்.


</doc>
<doc id="406966" url="https://ta.wikipedia.org/wiki?curid=406966" title="ஆலடிவிளை கிராமம்">
ஆலடிவிளை கிராமம்

ஆசியா கண்டம், இந்திய நாட்டில் உள்ள தமிழ்நாடு மாநிலம், கன்னியாகுமரி மாவட்டம், அகஸ்தீஸ்வரம் வட்டம், சுசீந்திரம் குறுவட்டம், குலசேகரபுரம் வருவாய் கிராமம், மயிலாடி பேரூராட்சிக்கு உட்பட்ட, இரண்டாவது வார்டு ஆலடிவிளை கிராமம். இது ஒரு சிற்றுார். இந்த ஊரின் அரசு பதிவு பெயர் பெருமாள்புரம். றிங்கல்றோபிபுரம், பொன்னம்மாள்புரம், காமராஜபுரம் ஆகிய குடியிருப்புகளை உள்ளடக்கியது.

அமைவிடம்
கன்னியாகுமரி மாவட்ட தலைநகர் நாகர்கோவிலில் இருந்து, 11 கி.மீ., துாரத்தில் உள்ளது. சிற்பத்தொழிலால் பெயர் பெற்ற மயிலாடி நகரில் இருந்து, 3 கி.மீ., துாரம் தெற்கில் உள்ளது. கன்னியாகுமரி – நாகர்கோவில் நெடுஞ்சாலையில், பொற்றையடி என்ற ஊரில் இருந்து, மருந்துவாழ்மலை அடிவாரச் சாலையில் 3 கி.மீ., துாரத்தில் உள்ளது. நாகர்கோவில்– திருச்செந்துார் சாலையில், புன்னார்குளம் கிராமம் அருகே, மருந்துவாழ்மலை பிரதான மேம்பால கால்வாயை ஒட்டிய சாலையில் பயணித்தும் ஆலடிவிளையை அடையலாம். நாகர்கோவில் – கன்னியாகுமரி நெடுஞ்சாலையில், ஈத்தங்காடு கிராமம் வழியாக குலசேகரபுரம், ஒசரவிளை சந்திப்பில் புத்தனாறுகால்வாய் குறுக்கே பிரியும் சாலையில் பயணித்து ஆலடிவிளையை அடையலாம்.
பெயர்காரணம்

மருந்துவாழ் மலை பிரதான பாசனக்கால்வாய், கிளை பிரியும் இடத்தில் தேவேந்திரன் குன்று அருகே ஒரு ஆலமரம் நின்றது. அதன் அடியில் ஒன்பது பெண்சிலைகள் இணைந்த சிறிய கல்லால் உருவனா கோவில் உள்ளது. அந்த ஆலமரத்தை ஒட்டி அமைந்த விளைநிலங்களை உள்ளடக்கியதால், ஆலடிவிளை என, ஊர் பெயர் பெற்றதாக செவி வழி செய்தி உள்ளது. இந்த ஊரில் குடியிருப்பவர்களில் பெரும் பான்மையினர், திருச்செந்துார் பகுதியில் இருந்து இடம் பெயர்ந்து வந்தவர்கள். துாத்துக்குடி மாவட்டம் திருச்செந்துார் அருகேயும் ஒரு ஆலடிவிளை கிராமம் உள்ளது. அந்த பகுியில் இருந்து வந்தவர்கள், குடியேறிதால் அதே பெயயரை குடியிருப்பில் சூட்டியிருக்கலாம் என்றும் கருத வாய்ப்பு உள்ளது. 

கிறிஸ்தவ மதத்தை பின்பற்றுவோர் வசிக்கும் பகுதியை, றிங்கல்றோபிபுரம் என்று அழைக்கின்றனர்.


</doc>
<doc id="406968" url="https://ta.wikipedia.org/wiki?curid=406968" title="ஓ. பன்னீர்செல்வம் அமைச்சரவை (2016–17)">
ஓ. பன்னீர்செல்வம் அமைச்சரவை (2016–17)

ஓ. பன்னீர்செல்வம் 2016 திசம்பர் 6 அன்று தமிழ்நாடு முதலமைச்சராக பதவியேற்றார். முதலமைச்சர் ஜெ. ஜெயலலிதாவின் மரணத்தையடுத்து தமிழக முதலமைச்சராக ஓ. பன்னீர்செல்வம் தேர்ந்தெடுக்கப்பட்டார். 2017 பிப்ரவரி 16 எடப்பாடி க. பழனிசாமி தலையையில் புதிய அமைச்சரவை பொறுப்பேற்றதுவரை இவரது அமைச்சரவை தொடர்ந்தது.

அமைச்சரவை 2016 திசம்பர் 6 அன்று இருந்தவாறு:


</doc>
<doc id="406970" url="https://ta.wikipedia.org/wiki?curid=406970" title="வீரத்திருத்தகை">
வீரத்திருத்தகை

வீரத்திருத்தகை ("knight") நடுக்காலத்தில் ஐரோப்பாவில் தொழில்முறையான வலிய குதிரைப்படை போர்வீரரைக் குறிக்கும். இவர்கள் இராச்சியத்தின் மிகயுயர்ந்த போர்வீரர்களாக அதனை எத்தனை இடர் வந்தபோதும் காக்க உறுதி பூண்டவர்கள். வீரத்திருத்தகைகள் பிரபுக்கள் அல்லது அரச வம்சத்தினருக்கு பணி புரிந்தனர். இதற்கு மாறாக அரசர்கள் அவர்களுக்கு நிலத்தைக் கொடுப்பது வழக்கமாயிருந்தது. வீரத்திருத்தகையினர் தன்மானத்தை மிகவும் முக்கியமானதாகக் கருதினர். இவர்களது நடத்தை விதிகள் "வீரப்பண்புமரபு" (chivalry) எனப்பட்டது. காப்புக் கட்டுப்பாட்டுணர்வு, மாதர்-துணையிலார் மாட்டு ஆதரவுடைமை, பெருவீரம், இவற்றில் சிலவாம். அவர்களுக்கு சிறப்பான மேலங்கிச் சின்னமும் இருந்தது. 


</doc>
<doc id="406973" url="https://ta.wikipedia.org/wiki?curid=406973" title="காந்த அருங்காட்சியகம்">
காந்த அருங்காட்சியகம்

டோர்மன்ட்-ஆப்பிள்ர்பெக்கில் உள்ள காந்த அருங்காட்சியகம் ஒரு தனியார் நிறுவனமான டிரைடெல்டொவிற்கு சொந்தமானதாகும். 
மின்சார பொறியியலில், நிலைகாந்ததின் தற்போதைய பயன்பாடு மற்றும் அதன் வரலாரறு பற்றி இவ்வருங்காட்சியகம் நமக்குஅளிக்கிறது. கவுண்டர்கள், ஒலிபெருக்கி, அளத்தல் கருவிகள், சிறிய மோடார்கள், தொலைப்பேசி, ஓளியாளி, கடிகாரம், ரிலெக்கள் மற்றும் மின்னியற்றி போன்றவற்றில் நிலைகாந்தம் எவ்வாறு பயன்படுகிறது என இவ்வருங்காட்சியகம் வெளிச்சம் போட்டுக் காட்டுகிறது.

இங்குள்ள திரட்சியில், 1920களில் நிறுவப்பட்ட டார்மன்ட்டில் உள்ள காந்த ஆலையைப் பற்றி சிற்ப்பு கவணம் செலுத்தப்பட்டுள்ளது.


</doc>
<doc id="406985" url="https://ta.wikipedia.org/wiki?curid=406985" title="டாட்டா இண்டிகா">
டாட்டா இண்டிகா

டாட்டா இண்டிகா (Tata Indica) என்பது 1998 ஆண்டு இந்திய நிறுவனமான டாட்டா மோட்டார்ஸ் நிறுவனத்தால் அறிமுகப்படுத்தப்பட்ட ஒரு சிறியவகை மகிழ்ந்து ஆகும். டாட்டா மோட்டார்சின் தயாரிப்பில் வெளிவந்த முதல் மகிழுந்துவான இது இந்தியாவில் வாடகைத் தானுந்துப் பயன்பாட்டுக்காகப் பெரிதும் விரும்பி வாங்கப்பட்டதும் ஆகும். 2008 ஆகத்து வரை, 910,000 க்கும் அதிகமான அலகுகள் தயாரிக்கப்பட்டு இவ்வாகனங்களின் எண்ணிக்கை, 1.2 மில்லியனை நெருங்கியது. இண்டிகாவின் வருடாந்திர விற்பனை 2006-07 ஆம் ஆண்டில் 144,690 அலகுகளாக இருந்தது. 2009 ஆம் ஆண்டு சூலை மாதத்தில், இண்டிகாவின் மாத விற்பனை சுமார் 8000 அலகுகள். இந்த மகிழுந்துகள் 2004 ஆம் ஆண்டின் பிற்பகுதியிலிருந்து ஐரோப்பா மற்றும் ஆபிரிக்க நாடுகளுக்கு ஏற்றுமதி செய்யப்பட்டன.. 2018 ஏப்ரல் முதல் இந்த மகிழுந்து தயாரிப்பு நிறுத்தப்பட்டுவிட்டது. இதற்கான முன்பதிவு குறைந்துபோனதே இதற்கு காரணம் ஆகும்.

1998 ஆம் ஆண்டு திசம்பர் 30 ஆம் தேதி டாட்டா மோட்டார்ஸ் (முன்னர் டெல்கோ என அழைக்கப்பட்டது) முழுவதும் இந்திய தொழில்நுட்பத்தில் தயாரிக்கப்பட்ட மகிழுந்து என்ற பெருமையுடன் டாட்டா இண்டிகாவை அறிமுகப்படுத்தியது: 1999 இல் இது வெளிவந்த ஒரு வாரத்திற்குள், 115,000 வண்டிகளுக்கான கேட்புகளை நிறவனம் பெற்றது. இரண்டு ஆண்டுகளுக்குள், இண்டிகா சந்தையில் முதலிடத்தைப் பிடித்தது.


</doc>
<doc id="406987" url="https://ta.wikipedia.org/wiki?curid=406987" title="இரைச்சல்">
இரைச்சல்

இரைச்சல் (Noise) என்பது கேட்க இயலாத, அதிக சப்தம் கொண்ட, விரும்பத்தகாத மற்றும் தேவையற்ற ஒலி ஆகும். இயற்பியல் கோட்பாட்டின் படி ஒலியுடன் இரைச்சல் உண்டாவதைத் தவிர்க்க இயலாது. வாயு மற்றும் நீர் போன்ற ஊடகங்களில் பரவும் போது ஒலியானது அதிர்வுகளாகப் பரவுகிறது. ஒலி மற்றும் இரைச்சலைப் பிரித்தறிவது மூளையின் செயல்பாடாகும்.

பரிசோதனை அறிவியலில் இரைச்சல் என்பது கொடுக்கப்பட்டுள்ள தரவுகளில் ஏற்படும் ஏற்றவிறக்கம் ஆகும். இது எதிர்பார்க்கப்படும் குறிப்பலையின் தன்மையை மாற்றி விடுகிறது.

ஒலியில் ஏற்படும் இரைச்சல் என்பதை எளிதில் காதால் உணர முடியும். மாறாக மின்னணுவியல் குறிப்பலையில் ஏற்படும் இரைச்சலைக் காதால் உணர முடியாது அதற்கான தனிப்பட்ட கருவிகளைக் கொண்டே உணர இயலும்.

ஒலிப் பொறியிலில், இரைச்சல் என்பது மின்னணுவியல் குறிப்பலையில் ஏற்படுவது, இதனால் ஏற்படும் ஒலி இரைச்சல், சீறொலியாகக் கேட்கிறது. 

ஒலி என்பது வீச்சு மற்றும் அதிர்வெண் ஆகியவற்றைக் கொண்டு அளக்கப்படுகிறது. வீச்சு என்பது ஒலியின் வலிமையை அளக்கப் பயன்படுகிறது. ஒலி அலையின் ஆற்றலானது டெசிபெல் என்ற அலகால் அளக்கப்படுகிறது. ஒலியின் உரப்பு மற்றும் செறிவு ஆகியவற்றை அளக்கவும் ஒலி அலையின் வீச்சு பயன்படுகிறது. 

மாறாகச் சுருதி என்பது ஒலியின் அதிர்வெண்ணை உணர்த்துகிறது. இது ஏர்ட்சு என்ற அலகால் அளக்கப்படுகிறது.

ஒலியின் அழுத்த அளவை டெசிபெல் என்ற அலகால் அளக்கிறோம். 0 டெசிபெல் என்பது மனிதக் காதால் கேட்கக்கூடிய இதமான ஒலியாகும். சாதாரணப் பேச்சின் ஒலியின் அளவு 65 டெசிபெல் வரை இருக்கும். ஒரு ராக் இசை நிகழ்ச்சியில் ஒலியின் அளவு 120 டெசிபெல் வரை இருக்கும்.
ஒலியைப் பதிவிடவும் ஒலிபரப்பவும் செய்யும் போது மிகக் குறைந்த இரைச்சல் உண்டாகிறது. அமைதியான மற்றும் சுத்தமான ஒலியைப் பதிவிடும் போது, ஒலியைப் பதிவிடும் கருவியில் ஏற்படும் இரைச்சலும் தேவையில்லாமல் பதிவிடப்படுகிறது.

சுற்றுசூழல் இரைச்சல் என்பது ஒரு குறிப்பிட்ட சுற்றுசூழலில் உண்டாகும் இரைச்சல் அளவாகும். இரைச்சலின் முதன்மையான மூலங்கள் வானூர்தி, புகைவண்டி, இயக்கூர்தி மற்றும் தொழிற்சாலைகள் ஆகியவை ஆகும். இரைச்சலால் ஏற்படும் ஒலி மாசு இலட்சக்கணக்கான மக்களைப் பாதித்து, அவர்களுக்கு கேட்டல் குறைபாட்டையும், இதய சம்பந்தப்பட்ட நோய்களையும் உண்டாக்குகிறது.நிலப் பயன்பாட்டுத் திட்டமிடல், இரைச்சல் தடுப்பான்கள், கட்டடக்கலை ஒலிமவியல் ஆகியவற்றின் மூலம் இரைச்சல் கட்டுப்படுத்தப்படுகிறது. 

இரைச்சல் என்பது தேவையற்ற உடல் நலப் பாதிப்புகளை ஏற்படுத்துகிறது. அதிக நேரம் காதுகளை இரைச்சலைக் கேட்கச் செய்யும் போது, கேள்விக் குறைபாடு, உயர் இரத்த அழுத்தம், குருதி ஊட்டக்குறை இதய நோய், தூக்கக் குறைபாடுகள் மற்றும் பள்ளிச் செயல்பாடுகளில் ஈடுபாடின்மை ஆகியவை ஏற்படுகின்றன. There are also causal relationships between noise and psychological effects such as annoyance, psychiatric disorders, and effects on psychosocial well-being.

சமீப காலமாக இரைச்சல் என்பது பொது சுகாதாரப் பிரச்னையாக மாறியுள்ளது. கேட்டல் குறைபாட்டை தடுக்கும் முறைகள், சில நாடுகளில் பின்பற்றப்படுகிறது. 

இரைச்சல் கூட ஒரு தொழில்சார்ந்த இடத்தில் ஏற்படும் ஆபத்து என்று நிரூபிக்கப்பட்டுள்ளது, ஏனெனில் இது மிகவும் பொதுவான வேலை செய்யுமிடத்தில் உண்டாகும் மாசுபடுத்தியாகும். 

இரைச்சலால் ஏற்படும் கேட்டல் திறனிழப்பு என்பது வேலை செய்யுமிடத்தில் நடைபெற்றால், அது வேலை சார் கேட்டல் திறனிழப்பு எனப்படுகிறது. 

இரைச்சலால் ஏற்படும் கேட்டல் திறனிழப்பு என்பது நிரந்தரமானது, ஆனால் தடுக்க இயலும். 
வேலை பார்க்குமிடங்களில், அனுமதிக்கப்பட்ட அளவிலான இரைச்சலே உருவாக்கப்பட வேண்டும். இசையமைப்பாளர்கள், ஒலிப் பொறியாளர்கள் மற்றும் இசை ஆசிரியர்கள் ஆகியோர் இரைச்சலால் அதிகம் பாதிக்கப்படுகின்றனர்.

இரைச்சல் கட்டுப்பாட்டுக் கருவிகள் மூலம் ஓரிடத்திலுள்ள ஒலியின் அளவு கட்டுப்படுத்தப்படுகிறது.





</doc>
<doc id="406997" url="https://ta.wikipedia.org/wiki?curid=406997" title="ஆலன் பீன்">
ஆலன் பீன்

ஆலன் லாவர்ன் பீன் (Alan LaVern Bean, 15, மார்ச் 1932 –  26, மே 2018) என்பவர்  அமெரிக்க கடற்படை அதிகாரி மற்றும் சோதனை ஓட்ட  விமானி, வானூர்தி பொறியியலாளர், வான்வெளி பொறியாளர் மற்றும் நாசா விண்வெளி வீரர் ஆவார்; மேலும் இவர் சந்திரனில் நடந்த நான்காவது நபர் ஆவார். இவர் விண்வெளி வீரர் குழு 3 வின் வின்வெளி வீரராக 1963 இல் நாசாவால்  தேர்ந்தெடுக்கப்பட்டார். 

அதன் தொடர்ச்சியாக இரண்டு முறை விண்வெளிக்குப் பயணம் செய்த ஆலன், முதல் விண்வெளி பயணத்தை அப்பல்லோ 12 இல் மேற்கோண்டவர்,   1969ம் ஆண்டு நவம்பர் 19ம் தேதி தன் 37 ஆம் வயதில் சந்திரனில் இறங்கி நடந்தார். இதன் மூலம் சந்திரனில் நடந்த 4வது விண்வெளி வீரர் என்ற பெருமை இவருக்குக் கிடைத்தது.சந்திரனில் 31 மணி நேரம் இருந்த இவர், அங்குள்ள பாறைகள், மண் போன்றவற்றை ஆய்வுக்காக சேகரித்து பூமிக்குக் கொண்டு வந்தார். இவர் தனது இரண்டாவது மற்றும் இறுதி விண்வெளிப் பயணத்தை  1973 இல் ஸ்கைலேப் விண்வெளி நிலையத்துக்குச் சென்றார். 1975 இல் ஐக்கிய அமெரிக்கக் கடற்படையில் இருந்தும் பின்னர், 1975 இல் நாசாவில் இருந்தும் ஓய்வு பெற்றார். அதன்பிறகு கேன்வாசில் ஓவியங்கள் வரைவதில் பெரும்பாலான நேரத்தை கழித்து வந்தார். இவர் தன் சொந்த அனுபவங்கள்,  விண்வெளி,  அப்பல்லோ திட்டத்தில் அவருடன் இருந்த சக விண்வெளி வீரர்கள் போன்றோரை வரைந்துள்ளார்.   அப்போலோ 12 இல் சென்ற குழுவில் கடைசியாக உயிர்வாழ்ந்தவர் இவர் ஆவார்.


</doc>
<doc id="407003" url="https://ta.wikipedia.org/wiki?curid=407003" title="பிராங் வால்டர் சென்மர்">
பிராங் வால்டர் சென்மர்

பிராங் வால்டர் சென்மர்()சனவரி மாதம் 5 ஆம் நாள் 1956 ஆம் ஆண்டில் பிறந்தார். இவர் ஒரு ஜெர்மன் நாட்டு அரசியல்வாதி ஆவார். இவர் ஜெர்மனியின் அதிபராக மார்ச் மாதம் 19 ஆம் நாள் 2017 ஆம் ஆண்டிலிருந்து செயல்பட்டு வருகிறார்.


</doc>
<doc id="407027" url="https://ta.wikipedia.org/wiki?curid=407027" title="மையப் பூங்கா">
மையப் பூங்கா

மையப் பூங்கா ("Central Park") ஐக்கிய அமெரிக்க நியூயார்க் மாநிலத்தில் நியூயார்க் நகரின் மன்ஹாட்டன் தீவின் மையப்பகுதியில் அமைந்துள்ள நகரியப் பூங்கா ஆகும். இதன் நிலப்பரப்பு 843 ஏக்கரா (341 எக்டேர்) ஆகும். "மேல் மேற்கு பகுதிக்கும்" "மேல் கிழக்குப் பகுதிக்கும்" இடையே அமைந்துள்ளது. இதனைச் சுற்றி கிழக்கில் ஐந்தாம் நிழற்சாலையும் (பிஃப்த் அவென்யூ), மேற்கில் "மையப் பூங்கா மேற்கு" எனப்படும் எட்டாம் நிழற்சாலையும் (எய்த் அவென்யூ), தெற்கில் "மையப் பூங்கா தெற்கு" எனப்படும் 59ஆம் சாலையும், வடக்கில் "மையப் பூங்கா வடக்கு" எனப்படும் 110வது சாலையும் உள்ளன தெற்கு வடக்காக 2.5 மைல்கள் (4 கிமீ) நீளமும் கிழக்கு மேற்காக 0.5 மைல்கள் (0.8 கிமீ) அகலமும் உள்ளது. இப்பூங்காவில் ஏரிகள், கோட்டை, பெருநகர கலை அருங்காட்சியகம், மையப் பூங்கா விலங்குக் காட்சிச்சாலை ஆகியன உள்ளன.ஐக்கிய அமெரிக்காவில் மிகுந்த வருகையாளர்களைப் பெறும் நகரியப் பூங்காவாக மையப் பூங்கா விளங்குகின்றது. 2013ஆம் ஆண்டில் 40 மில்லியன் பேர் வருகை புரிந்துள்ளனர். உலகில் மிகுந்த திரைப்பட ஒளிப்பிடிப்புகள் இடம்பெற்ற இடமாகவும் உள்ளது. 

இந்தப் பூங்கா 1857இல் 778 ஏக்கர்கள் (315 எக்டேர்) நிலப்பரப்பில் நிறுவப்பட்டது. 1858இல் இந்தப் பூங்காவை விரிவுபடுத்தவும் மேம்படுத்தவும் நடைபெற்ற போட்டி ஒன்றில் நிலத்தோற்ற வடிவமைப்பாளர் பிரடெரிக் லா ஓல்ம்சுடெட்டும் கட்டிடவடிவியலாளர் கேல்வர்ட் வாக்சும் வெற்றி பெற்றனர். தங்களது திட்டத்திற்கு "கிரீன்சுவர்டு திட்டம்" எனப் பெயரிட்டிருந்தனர். அதே ஆண்டு கட்டிடவேலைத் தொடங்கியது; பூங்காவின் முதல் பகுதி பொதுமக்களுக்கு 1858ஆம் ஆண்டு குளிர்காலத்தில் திறந்துவிடப்பட்டது. 1860களில் உள்நாட்டுப் போரின்போது பூங்காவின் வடக்குப் பகுதியில் கட்டமைக்கப்பட்டு பூங்கா விரிவுபடுத்தப்பட்டது. 1873இல் தற்போதிருக்கும் பரப்பளவில் பூங்கா திறக்கப்பட்டது. இருபதாம் நூற்றாண்டின் துவக்கத்தில் சரியத் தொடங்கிய பூங்கா பராமரிப்பை சரிசெய்ய இராபர்ட் மோசசு தூய்மைப்படுத்தும் திட்டமொன்றைக் கொணர்ந்தார். மற்றுமொரு சரிவிற்குப் பின்னர் 1980இல் இதனை நிரந்தரமாக பராமரிக்க "மையப் பூங்கா துப்புரவு" என்ற அமைப்பு உருவாக்கப்பட்டது. 1980களிலும் 1990களிலும் இது பூங்காவின் பல பகுதிகளை புதுப்பித்தது. 2.5 miles (4 km)
1963இல் மையப் பூங்காவை தேசிய வரலாற்று அடையாளமாக ஐக்கிய அமெரிக்காவின் உள்துறை அமைச்சகம் அறிவித்தது. ஏப்ரல் 2017இல் இது ஐக்கிய நாடுகள் கல்வி, அறிவியல், பண்பாட்டு நிறுவனத்தின் உலகப் பாரம்பரியக் களமாக அறிவிக்கவுள்ள ஆய்நிலைப் பட்டியலில் சேர்க்கப்பட்டுள்ளது. இந்தப் பூங்காவின் பராமரிப்பு துவக்கத்தில் நியூயார்க் நகர பூங்காக்கள் மற்றும் மனமகிழ் துறையின் கீழ் இருந்து வந்தது. தற்போது பொது-தனியார் பங்கேற்பு "மையப் பூங்கா துப்புரவு நிறுவனம்" நகராட்சியின் ஒப்பந்ததாரராக பராமரித்து வருகிறது. 843 ஏக்கரா பூங்காவின் அடிப்படைப் பராமரிப்பிற்கான பொறுப்பேற்றுள்ள இந்த நிறுவனம் இலாபநோக்கற்ற நிறுவனமாகும்; மையப் பூங்காவின் பராமரிப்பிற்கான ஆண்டுச் செலவு மதிப்பீட்டான $65 மில்லியனில் 75 விழுக்காட்டை வழங்குகிறது.

1855இல் நியூயார்க் நகரத்தில் 1821இல் இருந்ததை விட மக்கள்தொகை நான்கு மடங்காக உயர்ந்தது. நகரம் பெரியதானதும் கீழ் மன்காட்டனில் பூங்கா இல்லாத குறை உணரப்பட்டது. மேல் மன்காட்டனில் ஓர் பூங்கா திட்டமிடப்பட்டிருந்தது. முன்னதாக 1853இல் நியூயார்க் மாநில அரசு 59ஆம் சாலைக்கும் 106வது சாலைக்கும் இடைப்பட்ட 700-ஏக்கர் (280 எக்டேர்) நிலத்தை பூங்கா அமைக்க வழங்கியிருந்தது. இந்த நிலம் மட்டுமே அமெரிக்க டாலர் 5 மில்லியனுக்கு நிகரானது.
1857இல் பூங்கா திறக்கப்பட்டது. 1858இல் இந்தப் பூங்காவை விரிவுபடுத்தவும் மேம்படுத்தவும் நடைபெற்ற போட்டி ஒன்றில் நிலத்தோற்ற வடிவமைப்பாளர் பிரடெரிக் லா ஓல்ம்சுடெட்டும் கட்டிடவடிவியலாளர் கேல்வர்ட் வாக்சும் வெற்றி பெற்றனர். கட்டமைப்பு 1873இல் நிறைவடைந்தது. பூங்காவில் பாறைகள், மண், தாவரங்கள் வடிவமைப்பிற்கேற்ப அமைக்கப்பட்டன. பூங்கா பகுதியில் வாழ்ந்திருந்த மக்கள் வெளியேற்றப்பட்டனர். பின்னர் பூங்கா விரிவுபடுத்தப்பட்டது.

இந்தப் பூங்காவை மையப்பூங்கா துப்புரவு நிறுவனம் பராமரிக்கிறது. அரசுடனான ஓர் ஒப்பந்தத்தின்படி இவர்கள் பராமரிக்கின்றனர். 

இந்த நிறுவனம் 250 ஏக்கர் புல்வெளிகள், 21,500 மரங்கள், 150 ஏக்கரா ஏரிகளும் ஓடைகளும் மற்றும் 130 ஏக்கரா வனப்பகுதியை பராமரிக்கிறது. ஒவ்வொரு ஆண்டும் இதன் ஊழியர்கள் புதிய செடிகளையும் தாவரங்களையும் மரங்களையும் நடுகின்றனர். இங்குள்ள 9,000 இருக்கைகள், 26 போர்க்களங்கள், 36 பாலங்கள், 21 விளையாட்டுத் திடல்களை துப்புரவாகவும் நல்நிலையிலும் பராமரிக்கிறது. இந்தப் பூங்காவில் 55 சிற்பங்களும் நினைவுச்சின்னங்களும் உள்ளன. மையப் பூங்காவில் அவ்வப்போது கிறுக்கப்படும் சுவரெழுத்துகளை நீக்குகின்றனர். ஒவ்வொரு ஆண்டும் இங்கு சேகரிக்கப்படும் குப்பையின் அளவு 2,000 டன்களுக்கும் கூடுதலாகும் ! 

இந்த நிறுவனத்தின் தலைவர்களாக நான்கு பேர் இருந்துள்ளனர். 1878இல் முதன்முதலில் இந்த நிறுவன உருவாக்கத்தில் பங்கேற்றவர் எலிசபெத் பார்லோ ரோஜர்சு ஆகும். அவர் 1996 வரை தலைவராக நீடித்தார். 2003 முதல் டக்ளசு பிளான்சுக்கி தலைவராக உள்ளார்.



</doc>
<doc id="407028" url="https://ta.wikipedia.org/wiki?curid=407028" title="பியம்மேத்தா வில்சன்">
பியம்மேத்தா வில்சன்

பியம்மேத்தா வில்சன் "(Fiammetta Wilson)" (19 ஜூலை 1864 – 21 ஜூலை 1920) ஒரு பிரித்தானிய வானியலாளர் ஆவார். இவர் 1916 இல் அரசு வானியல் கழகத்தில் ஆய்வுறுப்பினராகத் தேர்வு செய்யப்பட்டார்.

வில்சன் 1864 ஜூலை 19 இல் எலனுக்கும் எஃப். எசு. வர்திங்டனுக்கும் உலோவசுடாஃப்ட்டில் பிறந்தார். இவரது தந்தையார் மருத்துவரும், அறுவையரும், இயற்கை அறிவியலில் ஆர்வம் கொண்டவரும் ஆவார். இவர் ஓய்வு பெற்றதும் நுண்ணோக்கியியல் ஆய்வில் ஈடுபட்டார். இவர் பியம்மேத்தாவை இயற்கை ஆய்வில் ஈடுபாடு கொள்ளச் செய்துள்ளார். இவர் செவிலியரால் வளர்க்கப்பட்டார். இவர் செருமனியிலும் சுவிட்சர்லாந்திலும் பள்ளிக்கல்வியைப் பெற்றார். இவர் இத்தாலியில் இசைப்பயிற்சி பெற்று இசைக்கலைஞர் ஆனார். இவர் குயில்தால் இசை, நாடகப் பள்ளியில் ஆசிரியராகவும் பல்லிய இசைப்பாளராகவும் உள்ளார். இவர் வில்லிசை வல்லுனர்; இசைப்பண் உருவாக்க வல்லவர். இவர் 1910 இல் வானியற்பியலாளராகிய ஆல்பிரெட் பவுலர் விரிவுரைகளைக் கேட்டு வானியலில் ஆர்வம் மீதுற்றார். இவர் வானியலின்பால் பெரிதும் கவரப்பட்டதால் அதற்காக தன் இசைத்துறையையே துறந்துவிட்டார்.

இவர் தன் வாழ்நாள் முழுதும் கடுமையான உழைப்பைச் செலுத்தினார். இவர் வால்வெள்ளியின் மினுக்கலைக் கான ஆறுமணி நேரங்கூட முகில்சூழ்ந்த வானத்தை பார்த்துக்கொண்டே இருப்பார். ஏ. கிரேசு குக் விண்கல் பிரிவின் பொறுப்பு இயக்குநராக ஆனதும் இவர் 1910 இல் பிரித்தானிய வானியல் கழகத்தில் சேர்ந்தார். இக்கழக உறுப்பினராக, இவர் வட, தென் அனலொளிகள், அந்திக் காலொளிகள், வால்வெள்ளிகள், விண்கற்கள் ஆகியவற்றை நோக்கீடுகள் செய்து அவைசார்ந்த ஆய்வுக் கட்டுரைகளை வெளியிட்டுள்ளார். தன் ஆய்வை விரிவுபடுத்தவும் ஆய்வுத் தகவல்களைத் துல்லியப்படுத்தவும் மரங்களைவிட உயரமான மேடையைத் தன் தோட்டத்தில் அமைத்தார். நோக்கிடுகளின்போது இவருக்குப் பல இடைஞ்சல்கள் ஏற்பட்டுள்ளன; இவர் முதல் உலகப்போரின்போது நோக்கீட்டுக்கு வீச்சு விளக்குகளைப் பயன்படுத்தியதால் ஒரு காவலர் இவரை செருமானிய ஒற்றராகக் கருதி அச்சுறுத்தியுள்ளார். இவர் தன் வீட்டுக்கு அருகாமியில் குண்டுகளைப் போட்டபோதும் நோக்கீடுகளில் ஈடுபட்டார்.

இவர் 1910 முதல் 1920 வரை 10,000 க்கும் மேலான விண்கற்களை நோக்கீடு செய்துள்ளார். அவற்றில் 650 விண்கற்களுக்கு வழித்தடங்களையும் கணித்துள்ளார். இவர் 1913 இல் தனித்து 20டி/வெசுட்டுபால் வால்வெள்ளி புவியைக் கடப்பதைப் பதிவு செய்துள்ளார். இவர் பல ஆய்வுக் கட்டுரைகளை வெளியிட்டதும், 1916 இல் அரசு வானியல் கழக ஆய்வுறுப்பினராகத் தேர்வு செய்யப்பட்டார். மேலும், இவர் பிரெஞ்சு வானியல் கழகத்திலும் அன்வர்சு வானியல் கழகத்திலும் உறுப்பினர் ஆனார். இவர் 1920 ஜூலையில் அர்வர்டு கல்லூரியில் எட்வர்டு சார்லசு பிக்கெரிங் ஓராண்டு ஆய்வுந்ல்கை இருக்கையில் அமர்த்தப்பட்டார். இப்பணியமர்தத்தை அறியும் முன்னே இவர் இறந்துவிட்டார்.

வில்சன் நடனமாடி மகிழ்வார். இத்தாலி, பிரெஞ்சு, செருமனி மொழிகளை விருப்பமுடன் கற்றார். இவர் விலங்குகளிடம் அன்பு காட்டினார்;எப்போதும் ஒரு நாயை உடன்வைத்திருந்தார்;குதிரையேற்றத்தில் வல்லவராக இருந்தார். இவர பயணம் செய்வதில் ஆர்வம் பூண்டிருந்தார். இவர் ஓராண்டு இத்தாலியில் தங்கிய பிறகு, கனடாவுக்கும் ஐக்கிய அமெரிக்காவுக்கும் பயணம் சென்றுவந்துள்ளார். இவர் வானியலில் ஆர்வம் கொள்வதற்கு முன்பாக பல சிறுகதைகளைப் பல இதழ்களில் எழுதியுள்ளார்.



</doc>
<doc id="407031" url="https://ta.wikipedia.org/wiki?curid=407031" title="இசிசு போகுசன்">
இசிசு போகுசன்

இசிசு பொகுசன் "(Isis Pogson)" (பிறப்புப் பெயர்: எலிசபெத் இசிசு போகுசன் "(Elizabeth Isis Pogson)"; 28 செப்டம்பர் 1852 – 14 மே 1945) ஒரு பிரித்தானிய வானியலாளரும் வானிலையியலாளரும் ஆவார்.

பொகுசன் இங்கிலாந்து, ஆக்சுபோர்டில் மூத்த பெண்ணாக நார்மன் போகுசன்னுக்கும் அவரது முதல் மனைவி எலிசபெத் ஜேன் ஆம்பிரோசுக்கும் (இறப்பு: 1869) பிறந்தார்.
இவர் தேம்சின் கிளையாறாகிய இசிசு ஆற்றின் நினைவாகப் பெயரிடப்பட்டார். இது ஆக்சுபோர்டு நகரின் ஊடாகப் பாய்கிறது.

நார்மன் போகுசன் இராடுகிளிப் வான்காணக உதவியாளராக இருந்து பின்னர் ஆர்ட்வெல் வான்காணகத்தில் பணிபுரிந்தார். இவர் 42 இசிசு சிறுகோளை 23 மே 1856 இல் கண்டுபிடித்தார். இதற்காக இவர் இலாலண்டே பரிசைப் பெற்றார். இராடுகிளிப் வான்காணக இயக்குநராகிய பேராசிரியர் மானுவேல் ஜான் ஜான்சன் இந்தச் சிறுகோளுக்கு போகுசன் மகள் இசிசு நினைவாக, ஒருவேளை இசிசு ஆற்றின் நினைவாகவும் பெயரிட்டார்.

இவரது தந்தை 1860 அக்தோபரில் இந்தியாவில் சென்னையில் உள்ள சென்னை வான்காணகத்துக்கு இயக்குநர் ஆனதும், அவர் தன் முதல் மனைவியுடனும் மூன்று of his 11 குழந்தைகளுடனும் 9இவர்களில் இசிசும் அடங்குவார்) சென்னை வந்து சேர்ந்தார். போகுசன் மனைவி 1869 இல் இறந்தார். எனவே முத்த மகள் இசிசு மற்ற குழந்தைகளையும் வளர்த்தார். She also worked in India as her father's assistant. இவர் 1873 இல் இந்த வான்காணகத்தில் மாந்தக் கணிப்பாளராக 150 உரூபாய் சம்பளத்தில் சேர்ந்தார். equivalent to a "cook or coach-man", இங்கு இவர் 25 ஆண்டுகல் பணிபுரிந்து 250 உரூபாய் சம்பளத்தில் இருந்தபோது1898 இல் ஓய்வு பெற்றுள்ளார் அப்போது அந்த வான்காணகம் மூடப்பட்டது. இவர் 1881 இல் இருந்து சென்னை மாகாண அரசின் அறிக்கையாளராகவும் வானிலையியல் கண்காணிப்பளராகவும் பணிபுரிந்தார்.

வானியலில் இருந்து விலகியதும் இவர் எர்பெர்ட் கிளெமண்ட் கெண்டை மணந்தார். இவர் ஒரு வணிகக் கப்பலில் தளபதியாக இருந்தவர் ஆவார். இவர்களது திருமணம் ஆத்திரேலியா, குவீன்சுலாந்து சார்ந்த இரெட்கில்லில் 1902 ஆகத்து 17 இல் நடந்தது. The couple returned to England, living in Bournemouth and then London. Pogson died in Croydon.


</doc>
<doc id="407035" url="https://ta.wikipedia.org/wiki?curid=407035" title="பினகோல்-பினகோலோன் மறுசீரமைப்பு வினை">
பினகோல்-பினகோலோன் மறுசீரமைப்பு வினை

பினகோல்-பினகோலோன் மறுசீரமைப்பு வினை "(Pinacol–pinacolone rearrangement)" என்பது 1,2 டையாலை ஒரு கார்பனைல் சேர்மமாக மாற்றக்கூடிய ஒரு கரிம வேதியியல் வினையாகும். இவ்வினை ஓர் அமிலத்தின் முன்னிலையில்தான் நிகழும். பினகோலில் அமைப்பு மாற்றம் ஏற்பட்டு பினகோலோன் சேர்மம் உருவாவதால் இவ்வினைக்கு பினகோல்-பினகோலோன் மறுசீரமைப்பு வினை என்று பெயர் சூட்டப்பட்டது. பினகோல் என்பது டெட்ரா மெத்தில் டை ஐதராக்சி ஈத்தேனையும், பினகோலோன் என்பது டிரை மெத்தில் அசிட்டோனையும் குறிக்கும். 

டை எத்தில் ஈதரில் கரைக்கபட்ட சோடியம் உலோகத்தின் முன்னிலையில் இரண்டு அரைல் ஆலைடுகளின் இணைப்பு வினைகளைப்பற்றி எடுத்துரைத்த வில்லெம் ருடால்ப் பிட்டிக் 1860 ஆம் ஆண்டில் இவ்வினையைப் பற்றியும் விவரித்தார். 

பொதுவாக 1,2 டையால் என்று அழைக்கப்படும் கிளைக்கால் சேர்மங்கள் கொடுக்கக்கூடிய அமைப்பு மாற்ற வினைகளே பினகோல்-பினகோலோன் மறுசீரமைப்பு வினைகளாகும். இவ்வகை வினையில் அரைல் தொகுதி அல்லது ஆல்க்கைல் தொகுதி இடம்பெயருகிறது. பினகோல்-பினகோலோன் மறுசீரமைப்பு வினை நிகழும்போது பினகோலில் உள்ள ஐதராசில் தொகுதிகளில் ஒன்று புரோட்டானேற்றம் அடைகிறது. அந்த ஐதராக்சில் தொகுதி நீராக மாற்றமடைந்து இழக்கப்படுகிறது. இதனால் ஒரு புதிய கார்போனியம் அயனி உருவாகிறது. 

இரண்டு ஐதராக்சில் தொகுதிகளும் ஒரேமாதிரியாக இல்லாமல் சமச்சீர்மையற்ற பினகோல்களாயின் எந்த ஐதராக்சில் தொகுதி இழக்கப்படும் மற்றும் எந்த தொகுதி இடம்பெயர்ந்து செல்லும் என்பதில் மாறுபாடுகள் உள்ளன. 
அருகிலுள்ள கார்பனிலிருந்து வரும் ஒரு ஆல்க்கைல் தொகுதி கார்போனியம் மையத்தை நோக்கி இடம்பெயர்கிறது. இதுவே இந்த அமைப்பு மாற்றத்தின் முக்கியமான படிநிலையாகும். அனைத்து கார்போனியம் மையங்களிலும் எலக்ட்ரான் ஒழுங்கமைப்பின் எண்ம விதியை நிறைவு செய்யும் வினையில் உருவாகும் ஆக்சோனியம் அயனியின் நிலைப்புத்தன்மையே இப்படிநிலையை இயக்குகின்ற சக்தியைக் கொடுக்கிறது. ஆல்க்கைல் குழுவின் இடம்பெயரும் போக்கு பின்வருமாறு அமைகிறது. ஐதரைடு > பீனைல் > மூவிணைய கார்போனியம் (இடம்பெயர்தலால் உருவானது) > இரண்டாம்நிலை கார்போனியம் > மெத்தில் நேர்மின் அயனி என்ற வரிசையில் அமைகிறது. சுருக்கமாகச் சொல்வதெனில் எந்த தொகுதி கூடுதலான நிலைப்புத் தன்மையை கார்போனியம் அயனிக்குத் தருகிறதோ அந்தக்குழு இடம்பெயர்கிறது. 

வளையச் சேர்மங்களில் இவ்வினை மேலும் பல முக்கிய கருத்துகளை வெளிப்படுத்துகிறது. இவ்வினையின் பிரதானமான விளைபொருளை இறுதி செய்வதில் டையாலினின் முப்பரிமாண வேதியியல் முக்கியப்பங்கு வகிக்கிறது. ஒருவேளை வளைய விரிவாக்கம் இல்லையெனில் எந்த –OH குழுவுக்கு மறுபக்கத்தில் ஆல்க்கைல் குழு இணைக்கப்பட்டுள்ளதோ அந்த –OH குழு மட்டுமே இடம்பெயர்கின்றது. அதாவது வளையம் உள்ள கார்பன் மட்டுமே கார்போனியம் மையத்தை நோக்கி நகர்கிறது. 
இந்த வினை மற்றொரு சுவாரசியமான அம்சத்தையும் வெளிப்படுத்துகிறது, அதாவது. இவ்வினை பெரும்பாலும் ஒரே நேரத்தில் நிகழ்கிறது. வினை முழுவதும் இடம்பெயர்வின் தோற்றம் மற்றும் இடம்பெயர்வின் முடிவு ஆகியவற்றுக்கு இடையே ஒரு தொடர்பு இருப்பதாகவும் தோன்றுகிறது.

மேலும் நாற்தொகுதி மையத்தைக் கொண்ட இடம்பெயர்கின்ற ஆல்க்கைல் குழுவாக இருந்தால், இந்த மையத்தின் உள்ளமைவு இடம்பெயர்வு நடந்த பின்னருக் கூட தக்கவைக்கப்படுகிறது.

பிட்டிக் முதலில் பினகோல் மறு சீரமைப்பைப் பற்றி வெளியிட்டாலும், அது பிட்டிக் மறு சீரமைப்பு வினையாகக் கருதப்படவில்லை. ஆனால் அலெக்சாண்டர் பட்லரோவ் இவ்வினையுடன் தொடர்புடைய வினைத் தயாரிப்புகளை சரியாக அடையாளம் கண்டறிந்தார் 
வில்லெம் ருடால்ப் பிட்டிக் அசிட்டோன் பொட்டாசியம் உலோகத்துடன் ஈடுபடும் வினையைக் குறித்து 1859 ஆம் ஆண்டில் வெளியிட்ட அறிக்கையில் விவரித்து இருந்தார் . அசிட்டோனின் மூலக்கூற்று வாய்ப்பாட்டை அவர் தவறுதலாக (C3H3O)n எனக் குறிப்பிட்டிருந்தார். நீண்ட கால விவாதத்தில் இருந்த அணு எடை விவகாரம் 1860 இல் செருமனியில் நடைபெற்ற அனைத்துலக வேதியியலர்கள் மாநாட்டில் தீர்வு காணப்பட்டது. அசிட்டோனை ஒர் ஆல்ககால் என்றும் இவர் தவறாக நம்பினார். இதன் மூலம் ஓர் உலோக ஆல்காக்சைடை உருவாக்கி தனது கருத்தை நிருபிக்க முயன்றார். உருவான விளைபொருளை இவர் பாராசிட்டான் என்று அழைத்தார். இது அசிட்டோனின் இருபடி என்றும் இவர் கருதினார். 1860 இல் வெளியான இவரது இரண்டாவது வெளியீட்டில் பாராசிட்டானுடன் கந்தக அமிலத்தை வினைபுரியs செய்தார்.

மீண்டும் பிட்டிக்கால் விளைபொருளுக்கு உரிய ஒரு மூலக்கூறு அமைப்பை ஒதுக்க முடியவில்லை, அதை அவர் மற்றொரு மாற்றியம் அல்லது பலபடி என்று கருதினார். ஏற்கெனவே சமகால வேதியியலாளர்களால் ஏற்கப்பட்டிருந்த புதிய அணு எடை எதார்த்தத்திற்கு ஏற்புடையதாக இல்லை. இவர்களில் ஒருவரான சார்லசு பிரீடெல் இவ்வினையின் விளைபொருள் டெட்ராமெத்தில் எத்திலீன் ஆக்சைடு என்ற எப்பாக்சைடாக இருக்கும் எனக் கூறினார். இறுதியாக 1873 ஆம் ஆண்டு பட்லரோவ் என்பவர் சரியான கட்டமைப்பை எடுத்துக் கூறினார். பிரீடல் ஏற்கனவே தயாரித்திருந்த டிரைமெத்தில் அசிட்டிக் அமிலத்தை இவர் தனியாகத் தொகுப்பு முறையில் தயாரித்தார் . 
கார்பன் கட்டமைப்பின் மறுசீரமைப்புகள் அந்த சமயத்தில் அறியப்படமல் இருந்ததால் இவ்வினையின் விளைபொருள் குறித்த கட்டமைப்பை உறுதி செய்வதில் சில சிக்கல்கள் எழுந்தன. பட்லரோவ் கோட்பாடு மூலக்கூறுகளில் கார்பன் அணுக்களின் கட்டமைப்பை மறுசீரமைக்க அனுமதித்தது, மேலும், இவருடைய கருத்தாக்கத்தால் பினகோலோனுக்கு ஒரு கட்டமைப்பு கண்டுபிடிக்கப்பட்டது.


</doc>
<doc id="407037" url="https://ta.wikipedia.org/wiki?curid=407037" title="இசபெல் மார்ட்டின் இலெவிசு">
இசபெல் மார்ட்டின் இலெவிசு

இசபெல் மார்ட்டின் இலெவிசு ("Isabel Martin Lewis", சூலை 11, 1881 – சூலை 31, 1966) ஓர் அமெரிக்க வானியலாளர் ஆவார். இவர் தான் முதன்முதலாக அமெரிக்க நாவாய் வான்காணகம் உதவி வானியலாளராக பணியில் அமர்த்திய பெண் ஆவார். இவர் 1918 இல் அமெரிக்க வானியல் கழகத்தின் உறுப்பினராகத் தேர்ந்தெடுக்கப்பட்டார். இவர் கனடிய வானியல் கழகத்தின் உறுப்பினரும் பசிபிக் வானியல் கழகத்தின் உறுப்பினரும் ஆவார்.

இவர் மைனே ஓல்டு ஆர்ச்சர்டு பீச்சில் 1881 ஜூலை 11 இல் பிறந்தார். இவர் 1903 இல் கார்னல் பல்கலைக்கழகத்தில் கலை இளவல் பட்டத்தையும்1905 இல் தன் கலை முதுவர் பட்டத்தையும் கணிதவியலில் பெற்றார். இவ 1905 முதல் 1907 வரை சைமன் நியூகோம்புக்கு மாந்தக் கணிப்பாளராக இருந்துள்ளார். நியூகோம்பின் பார்வையில் இவர் சூரிய ஒளிமறைப்புகளின் தரவுகளைப் பற்றி பணிபுரிந்தார். இது இவரது பின்னாள் பணிக்குப் பெரிதும் உதவியது.

இவர் 1908 இல் நாவாய் வான்காட்டி அலuவலகத்தில் கணிப்பாளராகப் பணியைத் தொடங்கியுள்ளார். இவர் நாவாய் வான்காணகம் பணிக்கு அமர்த்திய முதல் பெண்மணி அல்லவென்றாலும் (மரியா மிட்செல் 1849 இல் இங்கு கணிப்பாளராக சேர்ந்த முதல் பெண்மணியாவார்) முதல் பெண் வானியல் உதவியாளர் ஆவார். இங்கு தான் இவர் தன் கணவராகிய கிளிப்போர்டு சுபென்சர் இலெவிசைச் (இவரும் ஒரு வானியலாளர் ஆவார்) சந்தித்தார். இவர்கள் இருவரும் 1912 திசம்பர் 4 இல் திருமணம் செய்துகொண்டனர்.




</doc>
<doc id="407038" url="https://ta.wikipedia.org/wiki?curid=407038" title="நாகின் (1976 திரைப்படம்)">
நாகின் (1976 திரைப்படம்)

நாகின் என்பது 1976 ஆண்டு வெளிவந்த ஒரு இந்தித் திரைப்படம் ஆகும். இது மக்கள் மத்தியில் மிகப்பெரும் வரவேற்பைப் பெற்றது.

இப்படத்தைத் தழுவி தமிழில் நீயா என்ற திரைப்படம் வெளியானது.

ஒரு பழங்கதையின் படி, நாகங்கள் ஒரு குறிப்பிட்ட வயதை அடையும் போது, மனித வடிவம் பெறுவர் என்று கூறப்படுகிறது. இதனால், இந்த திரைப்பட க் கதை, ஒரு ஆண் மற்றும் பெண் நாகம், தங்கள் மனித வடிவங்களில் பாடுவதும் ஆடுவதுமாகத் தொடங்குகிறது. ஆண் நாகம், நாகமாக மாறும் போது, வேட்டையாடுகிற உறுப்பினர்களில் ஒரு நபர் மூலம் சுட்டுக் கொல்லப்படுகிறார், அந்த நபர், ஆண் நாகம் ஒரு பெண்ணைத் தாக்க போவதாக நினைத்ததால் அவ்வாறு செய்தார். மீதமுள்ள கதையில் பெண் நாகம், தன் காதலரின் மரணத்திற்கு காரணமான நண்பர்களின் குழுவைப் பழிவாங்கும் நடவடிக்கையை மேற்கொள்கிறது. இறுதியில், விஜய் என்பவர் மட்டுமே உயிருடன் இருக்கிறார். மேலும் நாகினி அவரைக் கொல்வதற்கு முன்பே இறந்துவிட்டார், பிறகு அவர், தான் செய்தது தவறு என்றும், தன் வாழ்க்கை அழிந்தது போல், தன் பழிவாங்கும் எண்ணத்தால் பலரது வாழ்க்கை பறிபோய்விட்டது என்றும் உணர்கிறார். அவர் இறக்கும் தருவாயில், அவரது காதலன் அவரை வானத்தில் இருந்து அழைத்தார். இறந்த பிறகு அவருடன் சொர்க்கத்தில் மீண்டும் இணைகிறார்.

அனைத்து பாடல்களும் லக்ஷ்மி ப்யார்லேல் இசையமைப்பில் உருவாகியுள்ளது. அனைத்து பாடல்களின் வரிகளையும் வெர்மா மாலிக் எழுதியுள்ளார்.


</doc>
<doc id="407039" url="https://ta.wikipedia.org/wiki?curid=407039" title="பயாஸ்கோப்வாலா">
பயாஸ்கோப்வாலா

பயாஸ்கோப்வாலா (Bioscopewala () என்பது இந்திய இந்தி நாடகத் திரைப்படமாகும். இப்படத்தை தேப் மேத்தெகர் இயக்க, சுனில் தோசி தயாரித்துள்ளார். இப்படத்தில் டேனி டென்சொங்பா மற்றும் கீதாஞ்சலி தபா ஆகியோர் முதன்மைப் பாத்திரங்களில் நடித்துள்ளனர். இது டோக்கியோ சர்வதேச திரைப்பட விழாவில், 2017 அக்டோபர் 28 அன்று திரையிடப்பட்டது. இது நோபல்பரிசு பெற்ற கவிஞரான ரவீந்திரநாத் தாகூரின் 1892 ஆண்டு சிறுகதையான ‘காபூலிவாலா’வின் தழுவல் ஆகும். இந்தியாவில் இப்படம் 2018 மே 25 மே அன்று வெளியிடப்பட்டது. படத்தின் அதிகாரப்பூர்வ முன்னோட்டமானது, 2018 மே 8, அன்று ஃபாக்ஸ் ஸ்டார் ஸ்டுடியோவால் யூடியூப்பில் வெளியிடப்பட்டது. 

"பயாஸ்கோப்வாலா " என்பது ஆப்கானிஸ்தானின் காபூலில் இருந்து தப்பி வந்து கல்கத்தா வீதிகளில் குழந்தைகளுக்கு பயாஸ்கோப் காண்பித்து வாழ்கின்ற ரெஹ்மத் கான் (டேனி டென்சொங்பா) என்பவரின் வாழ்கையைச் சொல்லுவதாக உள்ளது. அவரின் மகள் வயதையொத்த மின்னி என்னும் சிறுமியிடம் பழகி சிறிது காலத்துக்குப் பின் அவள் வாழ்க்கையிலிருந்து நகர்ந்து விடுகிறார். பல ஆண்டுகள் கழிய, மின்னி வளர்ந்து பிரான்சு நாட்டில் ஆவணப் பட இயக்குநராகிவிடுகிறார். அவரது தந்தை ஆப்கானிஸ்தான் செல்லும்போது வானூர்தி நேர்ச்சியில் இறந்துவிடுகிறார். அவரது தந்தை அந்த பயணத்தை மேற்கொண்ட காரணத்தை அறிய மின்னி (கீதாஞ்சலி தபா) முயற்சி செய்வதும், பயாஸ்கோப்காரரான ரெஹ்மத் கானின் பின்புலத்தையும் தேடிக் கண்ட்டைவதும்தான் கதை.



</doc>
<doc id="407040" url="https://ta.wikipedia.org/wiki?curid=407040" title="நவோமி மெக்கிளியூர் கிரிபித்சு">
நவோமி மெக்கிளியூர் கிரிபித்சு

நவோமி மெக்கிளியூர் கிரிபித்சு "(Naomi McClure-Griffiths)" (பிறப்பு: ஜூலை 11, 1975)ஓர் அமெரிக்க வானியற்பியலாளரும் கதிர்வானியலாளரும் ஆவார். இவர் ஆத்திரேலியாவில் இருந்து அராய்ச்சி மேற்கொள்கிறார். Iஇவர் 2004 இல் பால்வழியின் ஒரு புதிர சுருள்கையைக் கண்டுபிடித்தர். இவர் முதன்மை அமைச்சர் மால்கோல்ம் மக்கிண்டோழ்சு இயற்பியல்சார் அறிவியலாளர் பரிசை 2006 இல் பெற்றார். இவர் 2015 இல் ஆத்திரேலிய அறிவியல் கல்விக்கழகத்தின் பவுசே பதக்கத்தை இயற்பியல் ஆராய்ச்சிக்காகப் பெற்றார்.




</doc>
<doc id="407042" url="https://ta.wikipedia.org/wiki?curid=407042" title="ஸ்கைஸ்கிராப்பர் (2018 திரைப்படம்)">
ஸ்கைஸ்கிராப்பர் (2018 திரைப்படம்)

ஸ்கைஸ்கிராப்பர் (Skyscraper) என்பது வெளிவர இருக்கின்ற அமெரிக்க அதிரடி பேரழிவு திரில்லர் திரைப்படமாகும். இத்திரைப்படத்தை ராசன் எம்.தர்பர் எழுதி இயக்கியிள்ளார். இப்படத்தில் டுவெயின் ஜான்சன், நீவ் காம்ப்பெல், சின் ஹான், ரோலண்ட் மோல்லர், பப்லோ ஸ்கிராபெர், பைரன் மான், ஹன்னா குவின்லிவன், நோவா டெய்லர் ஆகிய நட்சத்திரங்கள் நடித்துள்ளனர். படத்தின் படப்பிடிப்பு 2017 செப்டம்பரில் கனடாவின் பிரிட்டிஷ் கொலம்பியாவின் வன்கூவரில் தொடங்கியது. இது 2018 சூலை 13 அன்று யுனிவர்சல் பிக்சர்சால் 2டி மற்றும் 3டி இல் வெளியிடப்பட உள்ளது.

ஹாங்காங்கில் புதியதாக வானளாவும் புதிய கட்டிடம் ஒன்று உருவாகிறது. இந்தக் கட்டிடத்தின் தலைமை பாதுகாப்பு அலுவலராக எஃப்.பி.ஐயில் பணிபுரிந்த முன்னாள் அதிகாரியான ட்வைன் ஜான்சன் பொறுப்பேற்று, தன் குடும்பத்துடன் தங்குகிறார். "தி பெர்ல்" என்று அறியப்படும் இந்த வானளாவிய கட்டிடமானது பல மாடிகளைக் கொண்டதாக உள்ளது. கட்டிடத்தின் பாதுகாப்புக் குறைபாடுகளை கண்டறிந்து நிர்வாகத்திடம் இவர் முறையிட்டதை முதலாளிகள் ரசிக்கவில்லை ஒரு நாள் அந்தக் கட்டிடத்தில் ஊடுருவும் தீவிரவாதிகளால் 96-வது தளத்தில் தீ மூளுகிறது. இதனால் தீ கட்டிடம் நெடுகப் பரவுகிறது. இந்தப் பழியானது ஜான்சன் மீது சுமத்தப்பட்டு ஜான்சனை காவல்துறை ஒருபக்கம் விரட்ட, மறுபக்கம் தீப்பிடித்து எரியும் கட்டிடத்துக்குள் தீவிரவாதிகளுக்கு எதிராகவும் போராடி, அதேசமயம் எரியும் தளத்தில் சிக்கிய தனது குடும்பத்தையும் காப்பாற்றப் போராடுகிறார்.




</doc>
<doc id="407050" url="https://ta.wikipedia.org/wiki?curid=407050" title="ஐசிசி ஆண்டின் சிறந்த தேர்வுத் துடுப்பாட்ட வீரர்">
ஐசிசி ஆண்டின் சிறந்த தேர்வுத் துடுப்பாட்ட வீரர்

ஐசிசி ஆண்டின் சிறந்த தேர்வுத் துடுப்பாட்ட வீரர் ("ICC Test Player of the Year") என்பது 2004 ஆம் ஆண்டில் இருந்து அந்தந்த ஆண்டுகளில் தேர்வுத் துடுப்பாட்டப் போட்டிகளில் சிறப்பாக விளையாடும் வீரர்களுக்கு வழங்கப்படும் விருது ஆகும்.இதனை பன்னாட்டுத் துடுப்பாட்ட அவை வழங்குகிறது. இந்த விருதானது ஆண்டுதோறும் வழங்கப்படும் பன்னாட்டுத் துடுப்பாட்ட அவையின் விருதுகளில் ஒன்றாகும்.

இந்த விருதானது 56 நபர்கள் கொண்ட அவையின் பரிந்துரையின் பேரில் வழங்கப்படுகிறது. 2004 ஆம் ஆண்டில் இதில் 50 நபர்கள் இருந்தனர். இந்த அவையில் தேர்வுத் துடுப்பாட்டம் விளையாடும் நாடுகளின் அணியின் தலைவர்கள் 10 பேர், பன்னாட்டுத் துடுப்பாட்ட அவையின் மேற்றட்டு நடுவர் குழுவில் உள்ள 18 பேர் மற்றும் முன்னாள் துடுப்பாட்ட வீரர்கள் மற்றும் செய்தியாளர்கள் 28 பேர் உள்ளனர். இந்தக் குழுவின் முடிவில் சம நிலை ஏற்பட்டால் விருது பகிந்தளிக்கப்படும்.


</doc>
<doc id="407055" url="https://ta.wikipedia.org/wiki?curid=407055" title="கருஞ்சிவப்பு நுனிச்சிறகன்">
கருஞ்சிவப்பு நுனிச்சிறகன்

கருஞ்சிவப்பு நுனிச்சிறகன் வெள்ளையன்கள் குடும்பத்தை சேர்ந்த சிறிய வண்ணத்துப்பூச்சி ஆகும். இவை இந்தியா, இலங்கை, ஆப்பிரிக்கா மற்றும் தெற்கு பாகிஸ்தான் ஆகிய பகுதிகளில் பரவி காணப்படுகின்றன.

இவற்றின் தோற்றத்தின் காரணமாகவே இவை கருஞ்சிவப்பு நுனிச்சிறகன் என்ற பெயர் பெற்றிருக்கின்றன. சிறகின் மேற்புறமானது வெள்ளை நிறத்தில் கருநிற புள்ளிகளுடன் காணப்படும். இரு பாலினங்களும் முன்புற சிறகின் மேற்பகுதியில் பெரிய கருஞ்சிவப்பு நிற திட்டு கொண்டிருக்கும். பெண் பூச்சிகளின் கருஞ்சிவப்பு நிற திட்டு கரும்புள்ளிகளுடன் காணப்படும்.


</doc>
<doc id="407057" url="https://ta.wikipedia.org/wiki?curid=407057" title="உர்சுலா பி. மார்வின்">
உர்சுலா பி. மார்வின்

உர்சுலா பைலி மார்வின் "(Ursula Bailey Marvin)" (பிறப்பு: ஆகத்து 20, 1921) ஓர் அமெரிக்க கோள் அறிவியலாளரும்ம் எழுத்தாளரும் ஆவார். இவர் சுமித்சோனிய வானியற்பியல் காணகத்தில் பணிபுரிந்தார். 

இவர்1997 இல் அறிவியல், பொறியியலில் பெண்களுக்கான வாழ்நாள் சாதனை விருதை வென்றார். இவருக்கு 1986 இல் அமெரிக்கப் புவியிய்ல் கழகம் புவியியல் வரலாற்று விருதை வழங்கியது. இவர் 2005 ஆம் ஆண்டின் சுயி டய்ல்ர் பிரீடுமன் பதக்கத்தைப் பெற்றார். அண்டார்ட்டிகாவின் மார்வின் நுனாதாக் இவரது நினைவாகப் பெயரிடப்பட்டது. இவருக்கு 2012 இல் வானிலையியல் கழகம் தன் சேவை விருதை வழங்கியது.இது இவரது விண்கல் ஆய்வாளர்களின் விண்கற்களின் வாய்மொழி வரலாற்றுக்காக வழங்கப்பட்டது. சிறுகோள் (4309) மார்வின் இவரது நினைவாகப் பெயரிடப்பட்டது.

மார்வின் வெர்மாண்டில் பிறந்தார். இவர் தன் இளவல் பட்டத்தை வரலாற்றில் 1943 இல் டஃப்ட்சு பல்கலைக்கழகத்தில் பெற்றார். 
இவர் 1946 இல் ஆர்வார்டு பல்கலைக்கழக இராடுகிளிப் கல்லூரியில் தன் முதுவர் பட்டத்தை புவியியலில் பெற்றார். 
இவர் 1952 இல் புவியியலாளர் தாமசு குரோக்கெட் மார்வினை(ஜூன் 28, 1916 – ஜூலை 1, 2012) மணந்தார். இவர் சுமித்சோனிய வானியற்பியல் கணகதில் நிலையான ஆராய்ச்சியாளர் பதவியை 1961 இல் பெற்றார். இவர் தன் முனைவர் பட்டத்தைப் புவியியலில் ஆர்வார்டில் இருந்து 1969 இல் பெற்றார்.

இவர் 1973 இல் "கண்டத்திட்டுப் பெயர்ச்சி: கருத்துப்படிமத்தின் படிமலர்ச்சி (Continental Drift: Evolution of a Concept)" எனும் நூலை எழுதி வெளியிட்டார். இவரது கோள் அறிவியலுக்கான பங்களிப்புகள் விண்கற்கள், நிலாப் பதக்கூறுகளின் ஆய்வாகும். இவர் இசுபுட்னிக் 4 இன் பதக்கூறுகளை இரும்பு விண்கற்கள் தொடர்பான ஆய்வுப் பயன்பாடுகளுக்காக காலப்போக்கில் உயிரகவேற்ற வினைபொருள்கள் அடையும் மாற்றங்களின் பகுப்பாய்வைச் செய்து பல கட்டுரைகளை வெளியிட்டார். இவர் அப்பொல்லோ 12, அப்பொல்லோ 15, அப்பொல்லோ 16 திட்டங்களில் கொண்டுவரப்பட்ட பதக்கூறுகளை ஆய்வு செய்துள்ளார். 
கூடுதலாக இவர் உருசிய நிலாப்பயணங்களில் கொணரப்பட்ட நிலாப் பதக்கூறுகளை உலூனா16, உலூனா 20 ஆகிய பயணங்களுக்காக பகுப்பாய்வு செய்துள்ளார்.

மூன்று தொடக்கநிலை ANSMET அளக்கைகளுக்காக இவர் அண்டார்ட்டிகா சென்றுவந்துள்ளார் இவர் முதல் நிலா விண்கல்லான ஆலன் கில்சு A81005 இன் கூறுகளையும் பகுப்பாய்வு செய்துள்ளார்.

இவர் 1975 முதல் 1985 வரை டஃப்ட்சு பல்கலைக்கழகத்தின் தகைமை அறக்கட்டளையாளராக இருந்துள்ளார்.


</doc>
<doc id="407071" url="https://ta.wikipedia.org/wiki?curid=407071" title="தில்மா">
தில்மா

தில்மா (Dilmah) என்பது இலங்கையின் சர்வதேச அளவில் மிக அங்கீகரிக்கப்பட்ட வணிகச்சின்ன தேநீர் ஆகும். இந்த  நிறுவனமானது 1974 இல் மெர்ரில் ஜே பெர்னாண்டோவால் நிறுவப்பட்டது. பெர்னாண்டோவின் மகன்கள் தில்ஹான் மற்றும் மாலிக் ஆகியோரின் பெயர்களை இணைத்து நிறுவனத்துக்கு தில்மா என்ற பெயரைத் தேர்ந்தெடுத்தார். இது  எசுத்தோனியா,  ஐக்கிய இராச்சியம், துருக்கி, லித்துவேனியா, பாக்கித்தான், போலந்து, உருசியா, அங்கேரி, கனடா, சிலி, தென்னாப்பிரிக்கா, ஆத்திரேலியா, இந்தோனேசியா, யப்பான்,  அமெரிக்க ஐக்கிய நாடு, நியூசிலாந்து போன்ற நாடுகள் உட்பட உலகின் 100 நாடுகளில் கிடைக்கிறது. 2009 ஆம் ஆண்டில் தில்மா உலகில் ஆறாவது மிகப்பெரிய தேயிலை பிராண்டு என்று கருதப்பட்டது.

இந்த நிறுவனத்தின் நிறுவனரான மெரில் பெர்னாண்டோ 1900 ஆம் ஆண்டு நீர்கொழும்புக்கு அருகில் உள்ள பல்லன்சேனா என்ற சிற்றூரில் பிறந்து, கொழும்புக்கு குடிபெயர்ந்தார். பின்னர் லண்டனில் மின்கிங் லேனில் பயிற்சி பெற்று, இலங்கை தேநீர் சோதனையாளராக ஆனார்.

1985 ஆம் ஆண்டில், மெர்ரில் பெர்னாண்டோ, ஆத்திரேலிய பல்பொருள் அங்காடி விற்பனையாளரான கோலஸை தனது தேநீர் பிராண்டான தில்மாவை அங்காடியில் இருப்புவைக்க ஒப்புக் கொள்ளவைத்தார். பின்னர் கொல்சிடம் தனது தேநீர் பிராண்டை வாங்கி இருப்புவைக்க பேசி சம்மதிக்க வைத்தார் அதன்விளைவாக 1988 ஆம் ஆண்டில் மெல்போர்ணின் கோல்ஸ் கடையின் அலமாரிகளில் தில்மா இருப்பு வைக்கப்பட்டது அதன் அலமாரிகளில் சேமித்து வைத்தது.  இறுதியில் இது விக்டோரியாவில் 35 கோல்ஸ் கடைகளுக்கும் பரவியது, பின்னர் வூல்வொர்தும் தில்மாவை நல்லமுறையில் விற்பனை செய்யத் தொடங்கியது. தில்மா பின்னர் நியூசிலாந்திற்கு ஏற்றுமதி செய்யப்பட்டது, தற்போது அது அங்கு அதிகம் விற்பனையாகும் ஒரு பிராண்டாக உள்ளது, அதன் பிறகு  ஐரோப்பா மற்றும் வட அமெரிக்காவுக்கும் ஏற்றுமதியானது. 1988 ஆம் ஆண்டு ஆத்திரேலியாவில் தில்மா தேயிலை பிராண்ட் அறிமுகப்படுத்தப்பட்டபோது ஒரு விளம்பரம் உருவாக்கப்பட்டு அந்நாட்டு தேசிய தொலைக்காட்சியில் ஒளிபரப்பப்பட்டது. இன்று தில்மாவின் உலகளாவிய வருடாந்த விற்பனைகளில் ஆஸ்திரேலியாவின் பங்கு 10 விழுக்காடு ஆகும்.  



</doc>
<doc id="407073" url="https://ta.wikipedia.org/wiki?curid=407073" title="பன்னாட்டுத் துடுப்பாட்ட அவை விருதுகள்">
பன்னாட்டுத் துடுப்பாட்ட அவை விருதுகள்

பன்னாட்டுத் துடுப்பாட்ட விருதுகள் ("ICC Awards") என்பது பன்னாட்டுத் துடுப்பாட்ட அவையினால் ஆண்டுதோறும் பன்னாட்டுப் போட்டிகளில் சிறப்பாக விளையாடும் வீரர்களைக் கௌரவிக்கும் விதமாக வழங்கப்படும் விருதுகள் ஆகும்.இந்த விருது 2004 ஆம் ஆண்டில் இருந்து வழங்கப்பட்டு வருகிறது. இது ஒரு ஆண்டாக துடுப்பாட்ட வீரர்களின் செயல்பாட்டினை ஆராய்ந்து வழங்கப்படுகிறது. விளம்பர ஆதரவு காரணங்களினால் 2011 முதல் 2014 வரை இந்த விருது "எல்ஜி" பன்னாட்டு விருதுகள் என வழங்கப்பட்டது. 






</doc>
<doc id="407074" url="https://ta.wikipedia.org/wiki?curid=407074" title="தான்யா ஆரிசன்">
தான்யா ஆரிசன்

தான்யா ஆரிசன் "(Tanya Harrison)" ஒரு கோள் அறிவியலாளர் ஆவார். இவர் அரிசோனா அரசு பல்கலைக்கழக விண்வெளித் தொழில்நுட்ப, அறிவியல் முனைவின் ஆராய்ச்சி இயக்குந்ராக உள்ளார். இவர் செவ்வாய் ஆப்பர்ச்சூனிட்டி ஊர்திக்கல அறிவியல் குழுவின் உறுப்பினர் ஆவார்.

ஆரிசன் தன் ஐந்து அகவையிலேயே "யப்பானில் பெரும்பறவை" எனும் படத்தைப் பார்த்து விண்வெளி பற்றி ஆர்வம் அடைந்துள்ளர். She joined the Seattle chapter of The Mars Society, and attended the 3rd International Mars Society Conference in Toronto. இவர் வாழ்சிங்டன் பல்கலைக்கழகத்தில் தன் இளவல் பட்டத்தை வானியலிலும் இயற்பியலிலும் பெற்றுள்ளார் (2006). இவர் வெசுலேயப் பல்கலைக்கழகத்தில் புவி, சுற்றுச்சூழல் புலத்தில் முதுவர் பட்டம் பெற்றுள்ளார் (2008). Harrison completed her PhD, "Global-Scale Studies of Martian Mid-Latitude Landforms" at the University of Western Ontario's Centre for Planetary Science and Space Exploration in 2016. இவர் முதுவர் பட்டமேற்படிப்பின்போதே மக்கள் பரப்புரை உதவியாளராகப் பணிபுரிந்துள்ளார்.

இவரது ஆராய்ச்சி செவ்வாய் புறவடிவியலிலும் கதிர்நிரலியல், பனியாற்றியல் சார்ந்த புவி ஒப்புமைகளிலும் அமைந்தது. 

இவர் தன் இளவல் பட்டத்துக்கும் முனைவர் பட்டத்துக்கும் நடுவே ஓர் இடைவெளி எடுத்துகொண்டார். ஆரிசன் 2008 இல் நாசாவின் நல்கை பெற்று மாலின் விண்வெளி அறிவியல் அமைப்புகள் நிறுவனத்தில் "உதவிப் பணி அறிவியலாளர்" பணியை ஏற்றார். இங்கு இவர் நாசாவின் செவ்வாய் வெள்ளோட்ட வட்டணைக்கலத்தின் அறிவியல் இயக்க்க் குழுவில் செய்ல்பட்டார். She also worked for the Mars Color Imager, the Mast Cameras and Mars Hand Lens Imager. இக்காலத்தில், ஆரிசன் நார்வேசுகானுக்கான அறிவியல் தடத் திட்ட்த்திலும் பணிபுரிந்தார். இவர் 2010 முதல் 2012 வரையில் கோளியல் கழகத்தில் வலைத்தளப் பதிப்பாசிரியராகப் பணிபுரிந்தார். இவர் 2011 இல் செவ்வய் வெள்ளோட்ட வட்டணைக்கல ஆய்வுக்கான நாசா குழு சாதனை விருதை வென்ற பனிக்குழுவில் இருந்தார். She won a second in 2013 as part of the Mars Science Laboratory Mast Camera team. 

ஆரிசன் 2014 இல் சோண்டா அமெலியா எர்ர்து ஆய்வு நல்கையை வென்றதோடுஅமெரிக்க புவியியல் கழக எதிர்கால விருதையும் பெற்றார். இவர் ஆராய்சி உதவியாளராக கோள் அறிவியல் தேட்ட மையத்தில் மேற்கு ஒண்டாரியோ பல்கலைக்கழகத்தில் பணியாற்றினார்.


</doc>
<doc id="407079" url="https://ta.wikipedia.org/wiki?curid=407079" title="கோவை கலைமகள் கலை அறிவியல் கல்லூரி">
கோவை கலைமகள் கலை அறிவியல் கல்லூரி

கோவை கலைமகள் கலை அறிவியல் கல்லூரி (koval kalaimagal colleg of art and sciens) என்பது தமிழ்நாட்டின் கோவை நகரத்தில் உள்ள ஒரு கலை அறிவியல் கல்லூரியாகும். பாரதிதாசன் பல்கலைக்கழகத்தின் கீழ் செயல்பட்டு வருகிற, இது கோவை கலைமகள் கல்வி அறக்கட்டளையால் தொடங்கப்பட்டது. கோவை நகரிலிருந்து 25 கிமீ தொலைவில் உள்ள நரசிப்புரத்தில் இயற்கை எழில்மிக்கச் சூழலில் அமைந்துள்ளது.


</doc>
<doc id="407082" url="https://ta.wikipedia.org/wiki?curid=407082" title="கோயம்புத்தூர் மேலாண்மை மற்றும் தொழில்நுட்பக் கல்லூரி">
கோயம்புத்தூர் மேலாண்மை மற்றும் தொழில்நுட்பக் கல்லூரி

கோயம்புத்தூர் மேலாண்மை மற்றும் தொழில்நுட்பக் கல்லூரி (cojmbatore institute of managment and technology) என்பது தமிழ்நாட்டின் கோவை நகரத்தில் உள்ள ஒரு மேலாண்மை மற்றும் தொழில்நுட்பக் கல்லூரியாகும். பாரதிதாசன் பல்கலைக்கழகத்தின் கீழ் செயல்பட்டு வருகிற, இது கோவை கலைமகள் கல்வி அறக்கட்டளையால் தொடங்கப்பட்டது. கோவை நகரிலிருந்து 25 கிமீ தொலைவில் உள்ள நரசிப்புரத்தில் இயற்கை எழில்மிக்கச் சூழலில் அமைந்துள்ளது.


</doc>
<doc id="407084" url="https://ta.wikipedia.org/wiki?curid=407084" title="சுசான்னி டபுள்யூ. தவுர்தெல்லோத்தி">
சுசான்னி டபுள்யூ. தவுர்தெல்லோத்தி

சுசான்னி டபுள்யூ. தவுர்தெல்லோத்தி "(Suzanne W, Tourtellotte)" (ஜனவரி 11, 1945 – ஜூன் 20, 2013) ஓர் அமெரிக்க வானியலளர் ஆவார். இவர்15 சிறுகோள்களைக் க்ண்டுபிடித்துள்ளார். இவர் அமெரிக்காவில் அமைந்த யேல் பலகலைக்கழகத்தில் கல்விகற்றுள்ளார்.

சிறுகோள் மையம் இவர் 14 சிறுகோள்களைக் கண்டுபிடித்த்தாக்க் கூறுகிறது. இவை சிலியில் உள்ள இலா சில்லா வான்காணகத்தில் 2010 இல் கண்டுபிடிக்கப்பட்டன. இவர் வானியலாளர்களாகிய டேவிட் எல். இராபினோவிட்சுடனும் மேகன் ஈ. உடனும் முறையே ஒரு சிறுகோளையும் கடப்புநிலைநெப்டூனிய வான்பொருளையும் கண்டுபிடித்துள்ளார். பெரும்பாலும் இவை முறையே ஆகவும் எனும் கடப்புநிலை நெப்டியூன் வான்பொருளாக இருக்கலாம் எனக் கூறப்படுகிறது.

இவர் தன் 68 ஆம் அகவையில் கன்னெக்டிகட்டில் உள்ள ஆம்தெனில் இறந்தார்.



</doc>
<doc id="407088" url="https://ta.wikipedia.org/wiki?curid=407088" title="ஹரோல்ட் லாயிட்">
ஹரோல்ட் லாயிட்

சர். ஹரோல்ட் கிளேடன் லாயிட் (Harold Clayton Lloyd Sr. (ஏப்ரல் 20, 1893 – மார்ச்8, 1971) என்பவர் அமெரிக்க ஐக்கிய நாட்டைச் சேர்ந்த நடிகர்,நகைச்சுவயாளர், இயக்குநர் (திரைப்படம்), தயாரிப்பாளர், திரைக்கதை எழுத்தாளர், மற்றும் சண்டை நிகழ்த்துநர் ஆவார். இவர் ஊமைப்படங்களில் நகைச்சுவையாக நடித்ததன் மூலம் பரவலாக அறியப்படுகிறார்.

ஊமைப்பட காலங்களில் சிறந்து விளங்கிய சார்லி சாப்ளின் மற்றும் பஸ்டர் கீடன் ஆகியோருடன் இணைந்து அறியப்படுகிறார். இவர் 1914 முதல் 1947 ஆம் ஆண்டு வரையிலான காலகட்டங்களில் சுமார் 200 திரைப்படங்களில் நடித்துள்ளார். இதில் ஊமைப் படங்கள் மற்றும் பேசும்படங்களில் நடித்துள்ளார்.இவர் "கிளாசஸ்" எனும் கதாப்பாத்திரத்தில் நடித்ததன் மூலம் பரவலாக அறியப்பட்டார்.

ஹரோல்ட் கிளேடன் லாயிட் ஏப்ரல் 20, 1983 இல் பர்சார்ட், நெப்ராஸ்காவில் பிறந்தார். இவரின் தந்தை ஜேம்ஸ் தர்சி லாயிட் தாய் சாரா எலிசபெத் ஃபிரேசர் ஆவர். இவரின் மூதாதையர்கள் வேல்சை சேர்ந்தவர்கள் ஆவர். இவரின் தந்தையின் சில தொழில்கள் தோல்வியடைந்தது. இதனால் இவரின் பெற்றோர்கள் 1910 ஆம் ஆண்டில் திருமண முறிவு பெற்றனர். பின் தனது தந்தையுடன் சான் டியேகோ , கலிபோர்னியாவில் குடியேறினர். தனது சிறுவயது முதலே நாடகத் திரைப்படங்களில் நடித்து வந்தார். 1912 ஆம் ஆண்டில் நகைச்சுவைத் திரைப்படத்தில் நடித்தார். 

லாயிட் மார்ச் 8, 1971 இல் ஆண்மைச்சுரப்பிப் புற்றுநோயினால் கலிபோர்னியாவில் உள்ள பிவர்லிஹில்சில் உள்ள தனது வீட்டில் காலமானார். 



</doc>
<doc id="407091" url="https://ta.wikipedia.org/wiki?curid=407091" title="பஸ்டர் கீடன்">
பஸ்டர் கீடன்

ஜோசப் ஃபிராங்க் "பஸ்டர்" கீடன் (Joseph Frank "Buster" Keaton (அக்டோபர்:4, 1895 – பெப்ரவரி:1, 1966) என்பவர் அமெரிக்க ஐக்கிய நாட்டைச் சேர்ந்த நடிகர்,நகைச்சுவயாளர், இயக்குநர் (திரைப்படம்), தயாரிப்பாளர், திரைக்கதை எழுத்தாளர், மற்றும் சண்டை நிகழ்த்துநர் ஆவார். இவர் ஊமைப்படங்களில் நகைச்சுவையாக நடித்ததன் மூலம் பரவலாக அறியப்படுகிறார். வலி, துன்பம் முதலான எதையும் தாங்கி, அதை வெளிக்காட்டிக் கொள்ளாதவர், உணர்ச்சியற்ற முகத்தோற்றம் போன்ற வகையில் நடித்ததன் மூலம் இவர் பிரபலமானார். இந்தவகையில் நடித்தற்காக "தி கிரேட் ஸ்டோன் பேஸ் (கல் முகம் கொண்டவர்) எனும் புனைபெயர்" கொண்டு அழைக்கப்பட்டார். இவர் 1920 முதல் 1999 ஆம் ஆண்டில் இவர் தொடர்ச்சியான திரைப்படங்களில் நடித்து வந்தார். அப்போது திரைப்பட விமர்சகரான "ரோஜர் எபெர்ட்" திரைப்படத் துறை வரலாற்றில் மிகச் சிறந்த நடிகர் பஸ்டர் என்பதில் சந்தேகமில்லை எனத் தெரிவித்தார்.

இவர் 1924 இல் நடித்து வெளியான "ஷெர்லாக் ஜூனியர்," 1926 இல் "தெ ஜெனரல் 1928 இல் தெ கேமராமேன்" ஆகிய திரைப்படங்களின் மூலம் பரவலாக அறியப்பட்டார். இதில் தெ ஜெனரல் திரைப்படம் இவரின் சிறந்த திரைப்படமாக அறியப்படுகிறது. ஆர்சன் வெல்ஸ் என்பவர் திரைப்படத் துறை வரலாற்றில் நகைச்சுவையின் உச்சமாக தெ ஜெனரல் உள்ளது எனத் தெரிவித்தார்."எண்டெர்டெயின்மென்ட் வீக்லியின் சிறந்த" இயக்குநர்களுக்கான தரவரிசையில் இவருக்கு ஏழாவது இடம் கிடைத்தது. மேலும் 1999 ஆம் ஆண்டில் அமெரிக்கத் திரைப்பட நிறுவனம் வெளியிட்ட சிறந்த ஆண் ஹாலிவுட் நடிகர்களுக்கான தரவரிசையில் இவருக்கு 21 ஆவது இடம் கிடைத்தது.

ஜோசப்ஃபிரான்க் கீடன் அக்டோபர் 4, 1895 இல் பிக்குவா, கேன்சசில் பிறந்தார். 



</doc>
<doc id="407097" url="https://ta.wikipedia.org/wiki?curid=407097" title="ஒடெசா">
ஒடெசா

ஒடெசா ("Odessa", ; ) உக்ரைனின் மூன்றாவது பெரிய நகரமாகும். மேலும் இது உக்ரைனின் முதன்மையான சுற்றுலாவிடமாகவும் கடல் துறையாகவும் போக்குவரத்து மையமாகவும் விளங்குகின்றது. கருங்கடலின் வடமேற்கு கடலோரத்தில் அமைந்துள்ளது. ஒடெசா ஒப்லாஸ்த்தின் நிர்வாக மையமாகவும் பலவின பண்பாட்டு மையமாகவும் விளங்குகின்றது. ஒடெசா சிலநேரங்களில் "கருங்கடலின் முத்து", எனவும் "தெற்குத் தலையகர்" ( உருசியப் பேரரசு மற்றும் சோவியத் ஒன்றியம் ஆட்சியில்) எனவும் "தெற்கு பால்மைரா"எனவும் குறிப்பிடப்படுகின்றது.

ஒடெசா நிறுவப்படும் முன்னர் இந்தவிடத்தில் தொன்மை கிரேக்க குடியிருப்பு இருந்தது. பின்னர் தாதர்கள் குடியிருப்பும், கிரீமியாவின் கான் 1440இல் நிறுவிய "அசிபே" நகரும் இருந்தன. லித்துவிய சிற்றரசர் ஆட்சியில் சிறிதுகாலம் இருந்தபின்னர் அசிபேயும் அதன் சுற்றுவட்டாரங்களும் 1529இல் உதுமானியர்களின் கீழ் இருந்தது. 1792இல் உதுமானியப் பேரரசின் தோல்விக்குப் பிறகு உருசியா இதைக் கைப்பற்றியது. 
1794இல் உருசியப் பேரரசின் மகா கத்தரீன் அரசாணைப்படி ஒடெசா முறையாக உருவாக்கப்பட்டது. 1819 முதல் 1858 வரை ஒடெசா கட்டற்றத் துறைமுகமாக இருந்தது. சோவியத் காலத்தில் சோவியத் ஒன்றியத்தின் முதன்மையான வணிகத் துறைமுகமாக விளங்கியது. சோவியத் கடற்படைத் தளமும் நிறுவப்பட்டது. சனவரி 1, 2000இல் ஒடெசா வணிகத் துறைமுகம் 25 ஆண்டுகளுக்கு கட்டற்றத் துறைமுகமாகவும் கட்டற்ற பொருளியல் வலயமாகவும் அறிவிக்கப்பட்டது. 


</doc>
<doc id="407098" url="https://ta.wikipedia.org/wiki?curid=407098" title="வட சென்னை (திரைப்படம்)">
வட சென்னை (திரைப்படம்)

வட சென்னை (Vada Chennai) வெளிவந்துள்ள தமிழ்த் திரைப்படம் ஆகும். இதனை வெற்றிமாறன் இயக்கியுள்ளார். இது வடசென்னை பகுதியில் உள்ள மக்களின் 35 ஆண்டுகால வாழ்க்கையைப் பற்றிய கதையாகும். இதில் தனுஷ் கேரம் வீரராக முக்கியக் கதாப்பாத்திரத்தில் நடிக்கிறார். இந்தத் திரைப்படத்தை சுபாஸ்கரன் அல்லிராஜாவின் லைக்கா தயாரிப்பகம், தனுஷின் உண்டர்பார் நிறுவனம் மற்றும் வெற்றிமாறனின் கிராஸ்ரூட் பிலிம் பேக்டரி நிறுவனம் இணைந்து தயாரித்துள்ளது. இதில் சமுத்திரக்கனி, ஐஸ்வர்யா ராஜேஷ் மற்றும் ஆண்ட்ரியா ஜெரெமையா ஆகியோர் முக்கியக் கதாப்பாத்திரங்களில் நடித்துள்ளனர். இந்தப் படம் பற்றிய அதிகாரப்பூர்வ அறிவிப்பு நவம்பர் 2011 ஆம் ஆண்டில் வெளியானது. மார்ச் 2012 இல் படப்பிடிப்பு துவங்கியது.


லைக்கா நிறுவனமும், உண்டர்பார் நிறுவனமும் இணைந்து தயாரித்துள்ளனர்.


</doc>
<doc id="407099" url="https://ta.wikipedia.org/wiki?curid=407099" title="சென்னை சேலம் பசுமை விரைவுச் சாலை">
சென்னை சேலம் பசுமை விரைவுச் சாலை

சென்னை சேலம் பசுமை விரைவுச் சாலை (Chennai-Salem Green Corridor Express Highway) என்பது தமிழ்நாட்டின் சேலம் நகரையும், படப்பையையும் இணைக்கும் விதத்தில் 10 ஆயிரம் கோடி ரூபாய் செலவில் எட்டுவழிப்பாதையாக அமைக்க திட்டமிடப்பட்டிருக்கும் ஒரு விரைவுச் சாலை ஆகும். இந்தச் சாலையினால் சென்னை- சேலம் இடையே 340 கிலோமீட்டர் தூரமாக உள்ள தொலைவு 274 கி.மீ. தொலைவாக குறையும்.

சென்னை முதல் அரூர் வரையிலான சாலை 179 பி எனவும், அரூர் முதல் சேலம் வரையிலான சாலை 179 ஏ எனவும் எண்ணிடப்பட்டு அழைக்கப்படும்.
இச்சாலை சென்னைக்கு அருகே தாம்பரத்தில் தொடங்கி காஞ்சிபுரம் மாவட்டத்தில் 59 கி.மீட்டரும், திருவண்ணாமலை மாவட்டம் செய்யாறு, வந்தவாசி, போளூர், ஆரணி, செங்கம் பகுதியில் 122 கி.மீட்டரும், கிருஷ்ணகிரி மாவட்டத்தில் 2 கி.மீட்டரும், தருமபுரி மாவட்டம் தீர்த்தமலை, அரூர், பாப்பிரெட்டிப்பட்டி வழியாக 53 கி.மீட்டரும், அங்கிருந்து மஞ்சவாடி கணவாயை அடைந்து, சேலத்தில் அயோத்தியாப்பட்டணம், வரகம்பாடி, எருமாபாளையம், நிலவாரப்பட்டி, கெஜ்ஜல்நாயக்கன்பட்டி வழியாக சேலம்-கோவை தேசிய நெடுஞ்சாலை பகுதியில் அரியானூர் 1008 சிவாலயம் கோயில் அருகில் நிறைவு பெறுகிறது. இது சேலம் மாவட்டத்தில் 38 கி.மீட்டர் செல்கிறது. இந்த சாலையானது சென்னை, சேலம் இடையேயான பயணத் தொலைவை 60 கிலோமீட்டர் குறைக்கும். அதேசமயம் பயண நேரமானது 6 மணி நேரத்தில் இருந்து 3 மணி நேரமாக குறையும். 

இந்த பசுமைவழிச் சாலையில் 23 பெரிய பாலங்கள், 156 சிறிய பாலங்கள், 9 மேம்பாலங்கள், வாகனங்களுக்காக 22 கீழ்வழிப் பாதைகள், பாலங்களுடனான 2 கீழ்வழிப் பாதைகள், வனப்பகுதியில் 3 சுரங்கப் பாதைகள், 8 சுங்கச்சாவடிகள், பேருந்து மற்றும் லாரிகளுக்கான 10 நிறுத்தங்கள் ஆகியவை அமைக்கப்பட உத்தேசிக்கப்பட்டுள்ளது. 


சென்னை சேலம் இடையே இத்தனை சாலைகள் உள்ளபோது அவற்றை அகலப்படுத்தினாலே போதுமானதாக இருக்கும் நிலையில் பசுமைச் சாலை என்ற பெயரைக் கொண்டுள்ள இந்தச் சாலை, 22 கி.மீ. பாதுகாக்கப்பட்ட காடுகள், குடியிருப்புகள், வேளாண் நிலங்கள் வழியாகவும் செல்வதாக உள்ளது. புதிய சாலை அமைப்பதற்காக மேற்கண்ட மாவட்டங்களில் 5,750 ஏக்கர் நிலம் கையகப்படுத்தப்பட வேண்டும்; இதனால் பல்லாயிரக்கணக்கான மரங்களும் அழிக்கவேண்டியிருக்கும் என குற்றம்சாட்டி இத்திட்டம் எதிர்க்கப்படுகிறது. இந்த திட்டத்தை எதிர்ததாக கூறி விவசாயிகள் கைது செய்யப்பட்டனர். 

இந்த மாவட்டங்களில் மக்களைச் சந்திக்கவோ, கூட்டம்போடவோ பலருக்கு அனுமதி மறுக்கப்பட்டது. திட்டத்தை எதிர்த்தது கருத்து கூறியதற்காக பியூஷ் மானுஷ், மன்சூர் அலி கான் போன்றோரையும், நிலம் கையகப்படுத்தப்படும் பகுதி மக்களைச் சந்திக்கச் சென்ற மாணவி வளர்மதி, சிபிஎம் முன்னாள் சமஉ பாலபாரதி, சீமான், வ. கவுதமன் போன்றோர் கைது செய்யப்பட்டு வழக்குகள் போடப்பட்டன.

தமிழ்நாட்டில் பல்வேறு சாலைத் திட்டங்கள் இன்னும் முடிக்கப்படாமலே உள்ள நிலையில், இவற்றை முடிக்க முனைப்பு காட்டாமல், சேலம் எட்டு வழி பசுமைச் சாலைக்கு மட்டும் தமிழக அரசு இவ்வளவு வேகமாகச் செயற்படுவது ஏன் என "தமிழ்நாடு பொதுப்பணித் துறை முன்னாள் சிறப்பு தலைமை பொறியாளர் மற்றும் மூத்த பொறியாளர் சங்கம்" கேள்வி எழுப்பியது. மேலும் சென்னை - சேலம் புதிய வழித்தடத்தின் அவசியத்தினை நிபுணர்கள் யாரும் இதுவரை உறுதிப்படுத்தவில்லை என்றும், இதற்கான திட்ட மதிப்பீடானது மத்திய அரசு வழிகாட்டும் மதிப்பீட்டிலிருந்தே பெரிதும் வேறுபடுவதாகவும், சாலைக்கான நிலம் கையகப்படுத்துதல், கட்டுமானப் பணிகள் போன்றவற்றிற்கு மொத்தமும் ரூ.7,000 கோடி மட்டுமே தேவைப்படும் நிலையில் இதற்கான திட்டமதிப்பீடு மீகக்கூடுதலாக செய்யப்பட்டுள்ளது ஐயத்துக்கு இடமளிக்கிறது என்றும் கூறியது.

சாலை அமைக்கப்படும் பகுதியில் 6400 மரங்கள் வெட்டப்படும் என அரசால் சொல்லப்படுகிறது. ஆனால் இதில் பத்து இலட்சம் மரங்கள் வெட்டப்படவுள்ளதாக சூழலியலாளர்கள் குற்றம்சாட்டுகின்றனர். சாலை தேவைக்காக 300 ஏக்கர் அடர்ந்த காடுகள் அழிக்கப்படுவதாகவும் கூறுகின்றனர்.

இந்த எட்டுவழிச் சாலையின் உண்மையான நோக்கம் திருவண்ணாமலை மாவட்டத்தில் உள்ள வேடியப்பன் மலை- கவுத்தி மலை, சேலம் கஞ்சமலை, சேர்வராயன் மலை போன்ற மலைப்பகுதிகளில் உள்ள இரும்புத் தாது, பாக்சைட், மாங்கனீசு போன்ற கனிமங்களை வெட்டி எடுத்து பெரிய ஊர்திகளில் விரைவாக துறைமுகத்துக்கு எடுத்துச் செல்லவதற்காகவே என்றும், இதற்காக ஜிண்டால் நிறுவனம் இந்த சாலை அமைக்கும் செலவில் 75 விழுக்காடு நிதி உதவி அளிப்பதாக கூறப்படுகிறது.

பசுமை விரைவுச் சாலை திட்டத்துக்காக நிலத்தை ஆர்ஜிதம் செய்ய தடை விதிக்க வேண்டும் என்றும், இந்த திட்டத்துக்கான அறிவிப்பை ரத்து செய்ய வேண்டும் என்றும் பாமக இளைஞர் அணி தலைவரும், தருமபுரி நாடாளுமன்ற உறுப்பினருமான மருத்துவர் அன்புமணி ராமதாஸ், விவசாயி பி. வி. கிருஷ்ணமூர்த்தி உள்பட பலர் வழக்கு தொடர்ந்தனர். இந்த வழக்கை விசாரித்த சென்னை உயர் நீதிமன்றம், 2018 ஆகத்து 21 அ்ன்று இத்திட்டத்திற்காக விவசாயிகளை வெளியேற்றவும் மரங்களை வெட்டவும் இடைக்காலத் தடை விதித்தது.
இந்த சாலைத் திட்டத்துக்கு எழுந்த கடும் எதிர்ப்பால், சாலை திட்டத்தில் பல்வேறு மாற்றங்களை செய்ய தேசிய நெடுஞ்சாலைத் துறை ஆணையம் முடிவு செய்து அதன்படி திட்ட அறிக்கையில் பல்வேறு மாற்றங்கள் செய்யப்பட்டுள்ளதாக 2018 செப்டம்பரில் ஊடகங்களுக்கு தெரிவித்தது. அதன்படி, நில எடுப்பின் அளவைக் குறைக்க சாலையின் அகலமானது 90 மீட்டரில் இருந்து 70 மீட்டராக குறைக்கப்படும், வனப்பகுதியில் 13.2 கி.மீ.க்கு பதில் 9 கி.மீ. தொலைவு மட்டுமே சாலை அமைக்கப்படும். மேலும் வனப்பகுதியில் 70 மீட்டருக்கு பதில் 50 மீட்டர் அகலத்தில் சாலை அமைக்கப்படும். இதனால் வனப்பகுதியில் கையகப்படுத்தப்படும் நிலமானது 300 ஏக்கருக்கு பதில் 103 ஏக்கராக குறைக்கப்படும். எட்டு வழிச்சாலையோடு இணைப்புச் சாலையாக (சர்வீஸ்) அமைக்க திட்டமிடப்பட்டிருந்த மூன்று சாலைகள் அமைக்கப்படாது. இந்தச் சாலை சில இடங்களில் ஆறு வழிச்சாலையாகவும் குறைக்கப்படும். சேலத்தில் உள்ள கல்வராயன் மலை பாதிக்காதவாறு செங்கம் சேலம் சாலை வழி மாற்றம் செய்யப்பட்டும். சாலையின் நீளம் அதே அளவாக இருந்தாலும் திட்ட மதிப்பீடு ரூ.10,000 கோடியில் இருந்து ரூ.7,210 கோடியாக குறைக்கப்படும். 


</doc>
<doc id="407105" url="https://ta.wikipedia.org/wiki?curid=407105" title="முற்றுருவச் சார்பியம்">
முற்றுருவச் சார்பியம்

கணிதத்தில் முற்றுருவச் சார்பியம் ("holomorphic function", ஓலோமாஃர்பியச் சார்பியம்) என்பது சிக்கலெண் மதிப்பைத்தரும், சிக்கலெண் மாறி அல்லது மாறிகளைக் கொண்ட, தான் இயங்கும் களத்தில் எல்லாப் புள்ளிகளிலும் வகையீடு செய்யத்தக்க ஒரு சார்பியம். 

இச்சார்பியத்தின் பெயராகிய ஓலோமாஃபியம் (holomorphic) என்பது இரு கிரேக்கச்சொற்களில் இருந்து உருவானது. கிரேக்கச் சொல்லான ὅλος (holos), "ஓலோசு" என்றால் "முழு" என்று பொருள்,; μορφή (morphē) "மோர்ஃபெ" என்றால் "புறத்தோற்றம்" அல்லது "உருவம்" என்று பொருள். 

பெரும்பாலானா நேரங்களில் ஓலோமாஃபியச் சார்பியம் என்பது தொடர்ந்து வகையீடு செய்யத்தக்க அனலிட்டிக்குச் சார்பியம் (analytic function) என்று பொருள் கொள்ளப்படுகின்றது, பொருள்கொண்டாலும், இந்த அனலிட்டிக்குச் சார்பியம் என்பது மேலும் பொதுவானதானதாகக் கருதப்படுகின்றது. எல்லா ஓலோமாஃபியச் சார்பியங்களும் வகையீடு செய்யத்தக்க சிக்கலெண் சார்பியம் என்பதும் எல்லா வகையீடுசெய்யத்தக்க சிக்கலெண் மதிப்பு சார்பியங்களும் ஓலோமார்ஃபியச் சார்பியம் என்பது சிக்கலெண் பகுப்பாய்வில் முக்கியமான் தேற்றம்.

ஒற்றைச் சிக்கலெண் மாறிகொண்ட சிக்கலெண் சார்பியம்"f" என்பதின் "z" என்னும் புள்ளியில் அதன் வகையீடு, அதன் இயங்குக் களத்தில் (domain) அடைவெல்லையாக

இது கணிதத்தில் மெய்யெண் சார்பியத்துக்கான வகைக்கெழு (Derivative) என்பதன் வரையறையை ஒத்ததே, ஆனால் இங்கே உள்ள உருப்படிகள் சிக்கலெண் வகையை சார்ந்தவை. குறிப்பாக அடைவானது (limit) சிக்கலெண் "z"என்பது "z" ஐ அடையும்பொழுது சிக்கலெண் தளத்தில் எந்த வரிசையான சிக்கலெண் "z" ஆக இருந்தாலும், அவை "z" ஐ அடையும் பொழுது அதே மதிப்பைக் கொண்டிருக்கவேண்டும். அந்த அடைவு (limit) இருக்குமானால், "f" என்பது "z" என்னும் புள்ளியில்சிக்கலெண்-வகையீடு செய்யத்தக்க (complex-differentiable) ஒன்று என்று சொல்வோம். இந்த வகையீடு செய்யத்தக்க என்னும் கருத்துரு மெய்யெண் சார்பியத்தின் வகையீடு செய்யத்தக்கது என்பதோடு பல கோணங்களில் ஒத்தது.: இது நேரிய மாற்றுமை ([linear transformation), கொண்டது, பெருக்கல் விதி, வகுத்தல் விதி, சங்கிலி விதி ஆகியவை கொண்டிருப்பன. 

"f" என்பது "U" என்னும் திறந்த கணத்தில் (open set ) "z" என்னும் எவ்வொரு புள்ளியிலும் சிக்கலெண்-வகையீடு செய்யத்தக்கது எனில், "f" என்பதை "U" -வில் முற்றுரு (ஓலோமார்ஃபிக்கு) என்போம். "f" ஆனது "z" என்னும் அண்டை வெளியில் (neighborhood) முற்றுரு அல்லது ஓலோமார்ஃபிக்காக இருந்தால் "z" என்னும் புள்ளியில் முற்றுரு அல்லது ஓலோமார்ஃபிக்காக இருக்கும் என்போம்.

மெய்யெண் சாரிபிய வகையீடு செய்யத்தக்க ஒன்றுக்கும் சிக்கலெண் சார்பிய வகையீடு செய்யத்தக்க ஒன்றுக்கும் இடையேயான தொடர்பு என்னவென்றால் அது கீழ்க்காண்பதாகும்: சிக்கலெண் சார்பியம் ஒரு முற்றுரு (ஓலோமார்ஃபிக்கு) சார்பியமானால், "u" வும் "v" யும் "x" ஓடும் "y" ஓடும் பகுதி வகையீட்டுக்கெழு கொண்டிருக்கும் - அவை காசி-இரீமன் சமன்பாடுகள்(Cauchy–Riemann equations) செல்லுமையாகும்படி இருக்கும் 

அல்லது, இன்னொரு ஈடான வழிப்படி, "f" இன் விர்திங்கர் வகையீட்டுக்கெழு (Wirtinger derivative), "z" இன் சிக்கலெண் மறுவெதிர்ப்பாக (complex conjugate) அடிப்படையில் சுழியம் ஆகும் 

இது கூறுவது என்னவென்றால் ஏறத்தாழ, "f" ஆனது "z" இன் மறுவெதிர்ப்பாகத்தைச் சாராதது.


</doc>
<doc id="407116" url="https://ta.wikipedia.org/wiki?curid=407116" title="பெக்மன் மறுசீரமைப்பு வினை">
பெக்மன் மறுசீரமைப்பு வினை

பெக்மன் மறுசீரமைப்பு வினை "(Beckmann rearrangement") என்பது ஓர் அமில வினையூக்கியின் முன்னிலையில் ஓர் ஆக்சைம் சேர்மமானது பதிலீடு செய்யப்பட்ட அமைடாக மாறும் வினையைக் குறிக்கிறது. வளைய ஆக்சைம்கள் இவ்வினையில் லாக்டம்களைக் கொடுக்கின்றன. செருமானிய வேதியியல் அறிஞர் எர்னசுட்டு ஆட்டோ பெக்மன் இவ்வினையைக் கண்டறிந்தார் என்பதால் இவ்வினைக்கு பெக்மன் மறுசீரமைப்பு வினை என்று பெயரிடப்பட்டது. 

இந்த எடுத்துக்காட்டு வினை வளைய எக்சனோனில் தொடங்குகிறது. வினை இடைநிலையாக வளைய எக்சனோன் ஆக்சைம் தோன்றி முடிவாக காப்ரோலாக்டம் என்ற வளைய அமைடு உற்பத்தியாகிறது. காப்ரோலாக்டம் நைலான் 6 தயாரிப்பில் பயன்படும் மூலப்பொருளாகும். எனவே பெக்மன் மறுசீராக்கு வினையின் முக்கியப்பயன்பாடு காப்ரோலாக்டம் தயாரிப்பது என்றே கருதப்படுகிறது. 

அசிட்டிக் அமிலம், ஐதரோகுளோரிக் அமிலம், அசிட்டிக் நீரிலி ஆகியவற்றைக் கொண்டு பெக்மன் கரைசல் உருவாக்கப்படுகிறது. அமைப்பு மாற்ற வினைகளுக்கு வினையூக்கியாக பரவலாக இக்கரைசல் பயன்படுத்தப்படுகிறது. இவற்றைத் தவிர கந்தக அமிலம் அல்லது பாலிபாசுபாரிக் அமிலம் போன்றவற்றையும் இதற்காகப் பயன்படுத்த இயலும். வணிக முறையில் லாக்டம் தயாரிப்புக்கு பொதுவாக கந்தக அமிலத்தைப் பயன்படுத்துகிறார்கள். ஏனெனில் லாக்டம் உருவாகும்போது இதை அமோனியா சேர்த்து நடுநிலையாக்கும் போது உடன் விளைபொருளாக அமோனியம் சல்பேட்டு என்ற பொதுவாகப் பயன்படுத்தப்படும் வேளாண்மை உரம் உருவாகிறது. இவ்வுரம் நைட்ரசனையும் கந்தகத்தையும் வழங்குகிறது. 

பெக்மன் மறுசீராக்கல் வினையின் வினை வழிமுறை ஆல்க்கைல் குழுவின் இடப்பெயர்ச்சியுடன் நைட்ரிலியம் அயனி உருவாக ஐதராக்சில் குழுவின் நீக்கம் மற்றும் தொடரும் நீராற்பகுப்பு ஆகிய செயல்முறைகளைக் கொண்டுள்ளது. 
ஒர் ஆய்வில் , கரைப்பான் மூலக்கூறுகள் மற்றும் பதிலிகள் இருப்பதைக் கணக்கில் கொண்டு கணிப்பொறி தூண்டல் முறையில் வினைவழி முறை நிறுவப்பட்டது. 

பெக்மன் கரைசலில் அசிட்டோன் ஆக்சைமின் அமைப்பு மாற்றத்தில் மூன்று அசிட்டிக் அமில மூலக்கூறுகளும், ஆக்சோனியம் அயனியில் காணப்படும் ஒரு மூலக்கூறும் பங்கேற்கின்றன. இடைநிலையில் இமினியம் அயனியான (σ-அணைவு) மெத்தில் குழு நைட்ரசன் குழுவை நோக்கி நகர்கிறது. அதே நேரத்தில் நிகழும் மற்றொரு வினையில் ஐதராக்சில் குழு வெளியேற்றப்படுகிறது. ஐதராக்சில் குழுவில் உள்ள ஆக்சிசன் அணு மூன்று அசிட்டிக் அமிலமூலக்கூறுகளால் நிலைப்படுத்தப்படுகிறது. அடுத்த படிநிலையில் நைட்ரிலியம் அயனியில் இருக்கும் மின்னணுகவரியான கார்பன் அணு தண்ணீரால் தாக்கபட்டு அசிட்டிக் அமிலத்திற்கு புரோட்டான் திருப்பி கொடையளிக்கப்படுகிறது. இந்த இடைநிலையில் என் – மெத்தில் அசிட்டமிடிக் அமிலம் உருவாகிறது. மற்றும் நீர் ஆக்சிசன் அணு நான்கு மற்ற அணுக்களுடன் ஒருங்கிணைவு அடைகிறது. மூன்றாவது படிநிலையில் ஒரு மாற்றியமாகும் படி நைட்ரசன் அணுவை புரோட்டானேற்றம் செய்து அமைடை உருவாக்குகிறது. 

ஓர் ஐதரோ ஆக்சோனியம் மற்றும் ஆறு தண்ணீர் மூலக்கூறுகள் பங்கேற்கும் வினையென்றாலும் இதே முடிவுதான் கணிக்கப்படுகிறது. ஆனால், புரோட்டானேற்றம் பெற்ற அசிட்டிக் அமிலத்துடன் அசிட்டோபீனோன் ஆக்சைம் ஈடுபடும் வினையில், இடம்பெயரும் பதிலீடு பீனைலாக இருக்கும்போது மூன்று உறுப்பு π-அணைவு இடைநிலை உருவாகும் வினைவழி முறைக்கு வாய்ப்பாகிறது. இந்த π-அணைவு H3O+(H2O)6 இல் காணப்படுவதில்லை. 
வளைய எக்சனோன் ஆக்சைமுடன் வளைய திரிபின் நிலையற்ற தன்மை நீங்கும் போது மூன்றாவது வகை வினைவழி முறை கிடைக்கிறது. π-அணைவு அல்லது σ-அணைவு இடைநிலைகள் தோன்றாமல் ஒரேநேர வினை படிநிலையில் புரோட்டானேற்றம் பெற்ற காப்ரோலாக்டம் உருவாகிறது. 

சயனூரிக் குளோரைடு மற்றும் துத்தநாகக் குளோரைடு என்ற இணை வினையூக்கிகளால் வினையூக்கம் செய்யப்படும் பெக்மன் வினையும் அறியப்படுகிறது. உதாரணமாக வளைய டோடெக்கனோனை அதனுடன் தொடர்புடைய லாக்டம் ஆக மாற்ற முடியும். இந்த லாக்டம் நைலான்12 தயாரிப்புக்கான ஒருமம் ஆகும். 

ஒரு வினையூக்கியின் பலபடிநிலை வினையை அடிப்படையாகக் கொண்டு இவ்வினைவழிமுறை அமைகிறது. சயனூரிக் குளோரைடு ஐதராக்சில் குழுவை அணுக்கருகவர் அரோமாட்டிக் பதிலீடு மூலம் செயலூக்கம் அடையச் செய்கிறது. புதிய வினைபடுபொருளால் ஓர் இடைநிலை மெய்சென்னெய்மர் அணைவு உருவாக்கம் வழியாக வினைவிளை பொருள் நீக்கமடைகிறது. 

ஐதராக்சில் குழுவுக்கு எதிர் நிலையில் ஆக்சைம் ஒரு நான்கம்நிலை கார்பனைக் கொண்டிருக்கும் போது துண்டாதல் நிகழ்ந்து நைட்ரைல் உருவாகிறது. 

இத்துண்டாதல் வினையில் புளோரின் வழங்கியாகச் செயல்படுவது டையெத்திலமினோகந்தக டிரைபுளோரைடு ஆகும் :. 

வளைய எக்சனோனின் ஆக்சைம் உடன் ஓர் அமிலம் வினைப்படும் போது அனிலீன் உருவாகிறது. நீர்நீக்க-அரோமாட்டிக்காதல் வினையான இவ்வினை செம்லர் உல்ப் வினை அல்லது உல்ப் அரோமாட்டிக்காதல் வினை என்று அழைக்கப்படுகிறது .



</doc>
<doc id="407118" url="https://ta.wikipedia.org/wiki?curid=407118" title="சுசான் மெக்கன்னா இலாலர்">
சுசான் மெக்கன்னா இலாலர்

சுசான் மெக்கன்னா இலாலர் "(Susan McKenna-Lawlor)" ஓர் அயர்லாந்து வானியற்பியலாளர் ஆவார். இவர் மைநூத் பல்கலைக்க்ழகத்தில் செய்முறை இயற்பியல் பேராசிரியராக உள்ளார்.

இவர் 1935 மார்ச்சு 3 இல் டப்ளினில் பிறந்தார். இவர் டப்ளினில் உள்ள பல்கலைக்கழகக் கல்லூரியில் செய்முறை இயற்பியல் கற்றார்.

இவர் 1780 முதலான அயர்லாந்து வானியல் வளர்ச்சி எனும் கட்டுரையை 1968 இல் வானியல் பதிவுகள் இதழில் எழுதினார்.

இவர் ஐரோப்பிய விண்வெளி முகமையின் கியோட்டோ திட்டச் செய்முறையின் முதன்மை ஆய்வாளர் ஆவார். இவர் 1986 இல் விண்வெளித் தொழில்நுட்பக் குழுமத்தை நிறுவினார். இது விண்வெளி ஆய்வுக்கான கருவிகளை உருவாக்கும் குழுமம் ஆகும். இதற்கு தெர்மோட் தெசுமாண்டு முதலீடு செய்தார். இக்குழுமத்தின் மேலாண்மை இயக்குநராக மெக்கன்னா இலாலர் உள்ளார்.

இவர் 1988 போபோசு விண்கலத்துக்கான 30 கிலோமின்னன்வோல்ட் முதல் பல மெகாமின்னன்வோல்ட் ஆற்றல் உள்ள துகள்களைக் கண்டறியும் துகள்காணியை உருவாக்கும் பன்னாட்டு அறிவியலார் குழுவுக்குத் தலைமை தாங்கி வழிநட்த்தினார். இதன் வெற்றியால் 1994 இல் செவ்வாய்த் திட்டத்துக்கான சோவியத் அறிவியலாளர்கள் இதேபோன்ற கருவி உருவாக்கத்துக்குப் பங்களிக்குமாறு இவரது உதவியை நாடினர்.

இவர் ஐ.வி.முகமையின் செவ்வாய்த் திட்டச் சூரியக் கண்காணிப்புக் கருவியை உருவாக்கித் தந்துள்ளார்.

அயர்லாந்து விண்வெளித் தொழில்நுட்பக் குழுமம் உரோசெட்டா விண்கலதின் கல மின் ஆதரவு அமைப்புச் செயலி அணியை வடிவமைத்து நல்கியது. இவர் அயர்லாந்து சார்பாக உரோசெட்டாத் திட்டத்தின் வால்வெள்ளி 67பி/சூரியிமோவ்-கெராசிமென்கோவில் தரையிறங்கும் பிளே விண்கல முடுக்கக் குழுவில் பணியாற்றினார்.

இவர் தனது 1988 ஆம் ஆண்டைய நூலில் "மின்னுவதெல்லாமே நோக்கப்படவேண்டும்" என்று கூறியுள்ளார்இவர் அயர்லாந்து தேசியப் பல்கலைக்கழகப் பேரவை உறுப்பினரும் மாய்னூத் பல்கலைக்கழக ஆளுங்குழுவின் உறுப்பினரும் ஆவார்.

இவர் 1986 ஆம் ஆண்டின் விருதுக்கானவர் பட்டியலில் வெற்றிபெற்றவருள் ஒருவராவார். இவர் பன்னாட்டு வான்வலவர் கல்விக்கழகத்துக்குத் தேர்ந்தெடுக்கப்பட்டார். மேலும் இவர் 2005 இல் தகைமை முனைவர் பட்ட்த்தை வானியற்பியல் பங்களிப்புக்காக உல்சுதர் பல்கலைக்கழகத்தில் இருந்து பெற்றார்.



</doc>
<doc id="407119" url="https://ta.wikipedia.org/wiki?curid=407119" title="உரூத் முரே கிளே">
உரூத் முரே கிளே

உரூத் முரே கிளே "(Ruth Murray-Clay)" சாந்தா குரூசில் உள்ள கரோலினா பல்கலைக்கழகப் பேராசிரியர் ஆவார். இவர் கோள் அமைப்புகளின் உருவாக்கம் குறித்து ஆய்வு செய்கிறார்.

முரே கிளே 2001 இல் ஆர்வார்டு பல்கலைக்கழகத்தில் தக்வுறு கலை இளவல் பட்டம் பெற்றார்; பிறகு, பெர்க்கேலியில் உள்ள கலிபோர்னியா பலகலைக்கழகத்தில் சேர்ந்து 2004 இல் கலை முதுவர் பட்டமும் 2008 இல் முனைவர் பட்டமும் பெற்றார். இவர் 2010 வரை ஆர்வார்டு பல்கலைக்கழக் கோட்பாடு, கணிப்பியல் நிறுவனத்தில் ஆய்வுறுப்பினராக இருந்தார். அப்பொது இவர் அப்பல்கலைக்கழகத்தின் விரிவுரையாலரும் ஆனார். இவர் 2014 இல் சாந்தா பார்பாராவில் உள்ல கலிபோர்னியா பல்களைக்கழகத்தில் சேர்ந்து இயற்பியலில் உதவிப் பேராசிரியர் ஆனார்.

இவர் 2008 இல் மேரி எலிசபெத் உகி பரிசைப் பெற்றார் இப்பரிசு இவருக்கு பெர்க்கேலி, கலிபோர்னியா பலகலைக்கழகத்தில் மேற்கொண்ட ஆய்வுரைக்காக வழங்கப்பட்டது. இவர் 2012 இல் அமெரிக்கத் தேசிய அறிவியல் கல்விக்கழகத்தில் காவ்லி ஆய்வுறுப்பினர் ஆனார். இவருக்கு 2015 இல் அமெரிக்க வானியல் கழகத்தின் வானியலுக்கான எலன் பி. வார்னர் பரிசு வழங்கப்பட்டது.

முரே கிளே 2015 இல் புசுபீடு பெண்வன்கோடுமையைப் பற்றிய செய்தியை வெளியிட்டதும் பொதுவாழ்வில் ஈடுபட நேர்ந்தது. இச்செய்தி வானியலாளர் ஜியோப்ரி மார்சி பெண்களுக்கு இழைத்த பாலியல் வன்முறை பற்றியமைந்த்து. இவரது செயலுக்கு பல்கலைக்கழகமும் நடவடிக்கை ஏதும் எடுக்கவில்லை. கடைசியில் தான் மார்சி பதவியை விட்டு விலகினார்.. இந்த பாலியல் வன்கொடுமை நடந்தபோது முரே கிளே பெர்க்கேலி கலிபோர்னியா பல்கலைக்கழகத்தில் மாணவராக இருந்தார். இந்த வன்கொடுமைக்கு முடிவுகட்டவும் பல்கலைக்கழக முடக்கநிலையை எதிர்த்தும் பல முயற்சிகளை மேற்கொண்டார். வானியலில் நிகழ்ந்த பாலியல் வன்கொடுமைக்கு எதிராக கிளே முன்னெடுத்த முயற்சிகள் மிகவும் பாராட்டப்பட்டன.


</doc>
<doc id="407133" url="https://ta.wikipedia.org/wiki?curid=407133" title="சியேரா நிவாடா (ஐக்கிய அமெரிக்கா)">
சியேரா நிவாடா (ஐக்கிய அமெரிக்கா)

சியேரா நிவாடா ("Sierra Nevada", , , "பனிபடர்ந்த அரத் தொடர்") மேற்கத்திய ஐக்கிய அமெரிக்காவில் கலிபோர்னியாவின் மத்திய பள்ளத்தாக்கிற்கும் மீபெரு வடிநிலத்திற்கும் இடையேயுள்ள மலைத் தொடர். இந்த மலைத்தொடரின் பெரும்பகுதி கலிபோர்னியா மாநிலத்திலும், கார்சன் மலைத்தொடரின் கிளை உள்ள பகுதி நெவாடாவிலும் உள்ளது. சியேரா நிவாடா வட அமெரிக்கா, நடு அமெரிக்கா, தென் அமெரிக்கா and அந்தாட்டிக்காவின் மேற்கு "முதுகெலும்பாக" அமைந்துள்ள தொடர்ச்சியான மலைத் தொடர்கோவையின் அங்கமாகும். 

சியேரா வடக்கு தெற்காக 400 மைல்களுக்கு (640 கிமீ) நீளமுள்ளதாகவும் கிழக்கு மேற்காக 70 மைல்களுக்கு (110 கிமீ) அகலமாகவும் அமைந்துள்ளது. வட அமெரிக்காவிலுள்ள மிகப்பெரிய டகோ ஏரி; மிக உயர்ந்த சிகரமான 14,505 அடி (4,421 மீ) உயரமுள்ள விட்னி மலை; 100 மில்லியன் ஆண்டு பழமையான கருங்கல்லில் பனியாறுகள் செதுக்கியுள்ள யொசமிட்டெ பள்ளத்தாக்கு ஆகியவற்றை குறிப்பிடத்தக்க சியேரா கூறுகளாகக் குறிப்பிடலாம். சியேராவில் மூன்று தேசிய பூங்காக்கள், இருபது அடர்காட்டுப் பகுதிகள், இரண்டு தேசிய நினைவுச் சின்னங்கள் உள்ளன; இவற்றில் யொசமிட்டெ தேசியப் பூங்கா, செகுய்யா தேசியப் பூங்கா, கிங்சு கேன்யன் தேசியப் பூங்கா மற்றும் டெவில்சு போஸ்ட்பைல் தேசிய நினைவுச்சின்னம் போன்றவை அடங்கும்.

இம்மலைத்தொடரின் பண்புகள் நிலவியலாலும் சூழலியலாலும் வடிவமைக்கப்பட்டுள்ளன. நூற்று மில்லியன் ஆண்டுகளுக்கு முன்னால் நிவாடா மலையாக்கத்தின்போது கருங்கல்கள் ஆழ் தரையடியில் உருவாயின. இம்மலைத்தொடர் 4 மில்லியன் ஆண்டுகளுக்கு முன்னர் மேலெழும்பத் தொடங்கியபோது பனியாறுகளின் அரிப்பினால் கருங்கற்கள் மேலே தெரியத்தொடங்கின. இவையே மலைகளாகவும் சிகரங்களாகவும் காணப்படுகின்றன. மேலெழும்புதல் போது பல்வேறு உயரங்களையும் வானிலையையும் உருவாக்கியது. இந்த மேலெழும்புதல் புவிப்பொறைத் தட்டுக்களின் அழுத்தங்களால் இன்னமும் தொடர்கிறது. இதனால் சியேராவின் தென்முனையில் கவர்ச்சியான பெயர்வுப்பாறைத் தொகுப்பு செங்குத்துச் சரிவுகளைக் காணலாம். 

சியேரா நிவாடாவிற்கு குறிப்பிடத்தக்க வரலாறுள்ளது. 1848 முதல் 1855 வரை இதன் மேற்கு மலையடிவாரத்தில் கலிபோர்னியா தங்க வேட்டை நடந்தது. கடினமான அணுக்கம் காரணமாக 1912 வரை இம்மலைத்தொடர் முழுமையாக கண்டறியப்படவில்லை.



</doc>
<doc id="407138" url="https://ta.wikipedia.org/wiki?curid=407138" title="காற்றுக் கிண்கிணி">
காற்றுக் கிண்கிணி

காற்றுக் கிண்கிணி அல்லது காற்றிசைச்சரம் (Wind chimes) என்பது உலோகம், மரம், மூங்கில் எனப் பலவிதமான பொருள்கள்கொண்டு செய்யப்படும் ஒரு தாள இசைக்கருவி ஆகும். இந்த மணிகள் தயாரிக்கும் பொருள்கள் பெரும்பாலும்குழாய் வடிவில் இருக்கும் அதன் நடுவில் மணி தொடங்கவிடப்பட்டிருக்கும்.காற்றின் அசைவில் மணியில் உலோகம் மோதி இனிமையான ஓசை உண்டாகும். இவை பெருப்பாலும் வீட்டின் வரவேற்பறையில் அல்லது வீட்டின் வெளியில் அலங்காரத் தோரணம்போல மாட்டிவைப்பார்கள். 

ரோமனியப் பண்பாட்டில் காற்றுக் கிண்கிணிகளானது வழக்கமாக வெண்கலத்தால் உருவாக்கப்பட்டன. டின்டினிபூலூம் என்று அழைக்கப்பட்ட, இவை தோட்டங்கள், முற்றங்கள் மற்றும் துறைமுகங்களில் தொங்கிக் கொண்டிருந்தன. இந்த மணிகளை நல்வாய்ப்பை வழங்குவனவாகவும் மற்றும் தீமையான கண்ணூறுக்கு எதிரான அழகு சின்னமாகவும் இருந்தது. இந்த காற்றுக் கிண்கிணிகளின் வடிவமானது சிங்கத்தைச் சித்தரிக்கும் உருவமைப்பில், இறக்கை உடைய சிங்கமாக பாதம் வால் ஆகியவற்றோடு அமைக்கப்பட்டன. இந்த கூடுதல் அமைப்புகள் அதன் பாதுகாப்பு ஆற்றலை அதிகரித்ததாக நம்பப்பட்டது.
இந்தியாவிலும் கி.மு.2 ஆம் நூற்றாண்டிலிருந்து இது பயன்பாட்டில் இருந்துள்ளது. ஆனால் இந்த மணிகளுக்கு கலாச்சார ரீதியான முக்கியத்துவத்தை சீனர்களே அளித்தனர். இன்றைக்குப் பயன்பாட்டிலுள்ள ஓசை எழுப்பும் கிண்கிணிகளின் வடிவத்துக்கு முன்மாதிரியாக உள்ளவை சீன வடிவம்தான்.


</doc>
<doc id="407139" url="https://ta.wikipedia.org/wiki?curid=407139" title="ஐக்கிய அமெரிக்கத் தேசிய புவிப்பகுப்பளவுசார் அளவீடு">
ஐக்கிய அமெரிக்கத் தேசிய புவிப்பகுப்பளவுசார் அளவீடு

தேசிய புவிப்பகுப்பளவுசார் அளவீடு ("National Geodetic Survey") முன்னதாக ஐக்கிய அமெரிக்க கடலோரம் மற்றும் புவிபகுப்பளவுசார் அளவீடு ("U.S.C.G.S."), தேசிய ஆள்கூற்று முறைமையை வரையறுத்துப் பராமரிக்கும் ஐக்கிய அமெரிக்க கூட்டரசின் முகமையாகும். இந்த அமைப்பு புவியின் மேடு பள்ளங்களை அளவிட்டு நிலப்படங்களை உருவாக்குகின்றனர். இவ்வமைப்பு காந்தப் புலங்களையும் ஓதங்களையும் அளக்கிறது. 1807இல் நிறுவப்பட்ட இது கடலோர நிலப்படங்களை வரைந்தது. இந்த நிலப்படங்கள் போக்குவரத்து, தொலைத்தொடர்பு, நிலப்படவியல் போன்ற துறைகளில் பெரிதும் பயனாகின்றன. தவிரவும் இவற்றிற்கு பல அறிவியல், பொறியியல் பயன்பாடுகளும் உள்ளன. 1970 முதல் இது "தேசிய பெருங்கடல் மற்றும் வளிமண்டல நிர்வாகத்தின்" (NOAA) அங்கமாக ஐக்கிய அமெரிக்க வணிக அமைச்சின் கீழ் இயங்குகின்றது. 


</doc>
<doc id="407147" url="https://ta.wikipedia.org/wiki?curid=407147" title="புதுமைப்பித்தன் வீதி">
புதுமைப்பித்தன் வீதி

புதுமைப்பித்தன் வீதி என்பது தமிழ்நாட்டின், திருநெல்வேலியில் தாமிரபரணி ஆற்றங்கரையில் இருக்கும் வண்ணாரப்பேட்டையில் உள்ள ஒரு தெருவாகும். முன்பு இது சாலை தெரு என்று அழைக்கப்பட்டது. புதுமைப்பித்தன் அந்தத் தெருவில் தன் 12 வயது முதல் 25 வயதுவரை அதாவது 13 ஆண்டுகள் வாழ்ந்தார். இதனால் பல ஆண்டுகளாக தமிழ்நாடு முற்போக்கு எழுத்தாளர் கலைஞர்கள் சங்கம் இந்தத் தெருவுக்கு, புதுமைப்பித்தன் பெயரைவைக்க வேண்டும் என்று கோரிக்கை வைத்துவந்துள்ளனர். அதன் பலனாக 2016 செப்டம்பர் 15இல் அந்தத் தெருவுக்கு ‘புதுமைப்பித்தன் வீதி’ என்று நெல்லை மாநகராட்சி பெயர்மாற்றம் செய்தது.
திருநெல்வேலி வண்ணாரப்பேட்டையில் வசதியாக வாழ்ந்த வெள்ளாளர்களின் சமூகத்தைப் பற்றியும், தாழ்த்தப்பட்ட மக்களை அடிமைப்படுத்தி வைத்திருந்தது பற்றியும் தன் "நாசராக கும்பல்" என்ற சிறுகதையில் எழுதியுள்ளார். 


</doc>
<doc id="407155" url="https://ta.wikipedia.org/wiki?curid=407155" title="சானுக்டா பாட்டியா">
சானுக்டா பாட்டியா

சானுக்டா பாட்டியா: இவா் ஒரு இந்திய அரசியல்வாதி ஆவாா். மேலும் லக்னோ மேயராக தோ்ந்தெடுக்கப்பட்ட முதல் பெண் ஆவாா். 

http://www.financialexpress.com/india-news/who-is-sanyukta-bhatia-meet-lucknows-first-woman-mayor-in-100-years/955966/

https://www.timesofindia.com/city/lucknow/sanyukta-bhatia-bjp-pick-for-mayor-seat/amp_articleshow/61524067.cms

http://myneta.info/uplb2017/candidate.php?candidate_id=3476


</doc>
<doc id="407156" url="https://ta.wikipedia.org/wiki?curid=407156" title="கிரிமியப் பாலம்">
கிரிமியப் பாலம்

கிரிமியப் பாலம் ("Crimean Bridge", , கெர்ச்சீன்ஸ்கி மொஸ்த்), அல்லது கெர்ச் நீரிணைப் பாலம், உருசியாவினால் கட்டப்பட்ட இரண்டு சமாந்தரப் பாலங்களாகும். இப்பாலங்கள் உருசியாவில் கிராஸ்னதாரில் உள்ள தமான் மூவலந்தீவையும், கிரிமியாவில் உள்ள கெர்ச் மூவலந்தீவையும் கெர்ச் நீரிணையூடாக இணைக்கின்றன. (உக்ரைனுக்குச் சொந்தமான கிரிமியாவை உருசியா கைப்பற்றி வைத்துள்ளது). இப்பாலங்களூடாக நெடுஞ்சாலைப் போக்குவரத்தும், தொடர்வண்டிப் போக்குவரத்தும் நடைபெறுகின்றன. 18.1 கிமீ நீளமான இப்பாலம் உருசியாவிலும், ஐரோப்பாவிலும் மிக நீளமான பாலமாகும்.

1903 இலேயே இப்பாலம் அமைப்பதற்கான பேச்சுக்கள் இருந்து வந்திருந்த போதிலும், 2014 ஆம் ஆண்டிலேயே கிரிமியா உருசியாவுடன் இணைக்கப்பட்ட பின்னர் இதற்கான திட்டம் வகுக்கப்பட்டது. 2015 சனவரியில், பல பில்லியன் செலவிலான ஒப்பந்தம் அர்க்காதி ரொத்தன்பர்கின் ஸ்த்ரோகாஸ்மொந்தாசு நிறுவனத்திற்கு வழங்கப்பட்டது.. 2015 மே மாதத்தில் இதற்கான அமைப்பு வேலைகள் ஆரம்பமாயின. நெடுஞ்சாலைக்கான பாலம் 2018 மே 16 இல் திறந்து வைக்கப்பட்டது. தொடர்வண்டிப் பாதை 2019 ஆரம்பத்தில் முடிவடையவிருக்கிறது.



</doc>
<doc id="407160" url="https://ta.wikipedia.org/wiki?curid=407160" title="எஸ்.கே. பட்னாகர்">
எஸ்.கே. பட்னாகர்

எஸ்.கே. பட்னாகா்: (ஜூன் 1இ 1930 – ஆகஸ்ட் 4இ 2001) ஒரு இந்தியாவின் முன்னாள் பாதுகாப்பு செயலாளர் ஆவாா். போபர்ஸ் ஊழலில் குற்றம் சாட்டப்பட்டவர்களில் முக்கியமானவர்.

1990 ஆம் ஆண்டு ஜனவரி மாதம் போஃபர்ஸ் ஊதிய வழக்கில் முதல் தகவல் அறிக்கை (எஃப்.ஐ.ஆர்) பதிவு செய்த பின்னர் சிபிஐ முதலில் விசாரணைக்கு உட்படுத்தப்பட்ட நபர்களில் ஒருவராக இருந்தார். இந்திய இராணுவத்திற்கு 155 மிமீ ஹெவிட்ஸர் துப்பாக்கிகள் வழங்க ஸ்வீடிஷ் நிறுவனத்திடமிருந்து ரூ 1437 கோடி ஒப்பந்தம் செய்யப்பட்டது. அப்போது பாதுகாப்பு அதிகாரியாக இருந்து அதிகாரத்தை தவறாக பயன்படுத்தியாக குற்றம் சாட்டப்பட்டது.
மார்ச் 24இ 1986 அன்று ராஜீவ் காந்தி இந்தியாவின் பிரதமராக இருந்தபோது அரசாங்கத்துடன் ஒப்பந்தம் கையெழுத்தானது. 

பின்னர் அவர் சிக்கிம் ஆளுநராக நியமிக்கப்பட்டாா்.



</doc>
<doc id="407167" url="https://ta.wikipedia.org/wiki?curid=407167" title="ஈ.ம.யா">
ஈ.ம.யா

ஈ.ம.யா (Ee.Ma.Yau) (ஈ.ம.யா என்பதன் விரிவு ஈசோ மரியம் யா(அ)வுசேப்பு - RIP என்பதன் மலையாளக் கிறித்துவச் சொல் ) என்பது 2018 ஆண்டைய இந்திய மலையாள அங்கதத் திரைப்படம் ஆகும். பி.எஃப்.மாத்யூ எழுத, லிஜோ ஜோஸ் பெல்லிசேரி   இயக்கியுள்ளார். இப்படத்தில் விநாயகன், செம்பன் வினோத் ஜோஸ், பாலி வால்சன், பிட்டோ டேவிஸ், கயனகரி தங்காராஜ் மற்றும் திலீஷ் பொத்தன் ஆகியோர் முக்கிய பாத்திரங்களில் நடித்துள்ளனர். இந்த திரைப்படத்தின் சிறப்புக்காட்சி 2017   நவம்பர் 30, அன்று காட்டப்பட்டது. படமானது 2018 மே 4 அன்று வெளியானது. இப்படமானது கேரளத்தின் எர்ணாகுளம் மாவட்டம் சேலனாமில் உள்ள ஒரு லத்தீன் கத்தோலிக்க சமுதாயத்தைச் சேர்ந்த ஒரு மூத்த மனிதனின் மரணத்தையும், அவரின் இறுதிச் சடங்கை சுற்றியே நிகழ்வுகளைக் கொண்டு இந்தப் படம் உருவாக்கப்பட்டுள்ளது. 48வது கேரள மாநில 48வது திரைப்பட விருதுகளில்  சிறந்த இயக்குநருக்கான விருது உள்ளிட்ட 3 விருதுகளை பெற்றது.
அவ்வப்போது வீட்டைவிட்டுச் சென்றுவிடும் வாவச்சன் என்ற ஒரு குடும்பத் தலைவர், வீடு திரும்புகிறார். அவர் வீடு திரும்பியதால் வீடு குதூகலம் அடைகிறது. மகன் தந்தைக்கு மதுவை வாங்கி வருகிறான் வீடு ஆட்டமும் பாட்டமும் செல்லச் சண்டைகளையும் நள்ளிரவுவரை சந்திக்கிறது. இந்நிலையில் தந்தை சுருண்டு விழுந்து இறந்துவிடுகிறார். கலகலப்பாக இருந்த வீடு, இந்தச் சம்பவத்தைத் தொடர்ந்து இழவு வீடாக மாறுகிறது. அக்கம் பக்கம், சொந்தபந்தம், பகைவர்கள், நண்பர்கள் என எல்லோரும் சாவுக்கு கூடுகிறார்கள். சிலர் இது கொலையாக இருக்க வேண்டும் என கருதுகின்றனர். இந்த சாதாரண மனிதனின் மரணத்தில், சமயம், காவல் துறை போன்ற அமைப்புகளும் தனி மனித அபிப்ராயங்களும் நிகழ்த்தும் குறுக்கீடுகளைப் படம் அங்கதச் சுவையுடன் சொல்கிறது.




</doc>
<doc id="407170" url="https://ta.wikipedia.org/wiki?curid=407170" title="சாடியா ஆபல்">
சாடியா ஆபல்

சாடியா இரீபாய் ஆபல் "(Shadia Rifa'i Habbal)" (Arabic: شادية رفاعي حبال)ஓர் அமெரிக்க-சிரிய வானியலாளரும் விண்வெளி இயற்பியலாளரும் ஆவார். இவர் சூரிய இயற்பியல் பேராசிரியர் ஆவார். இவரது ஆய்வு சூரியக் காற்று, சூரிய ஒளிமறைப்பு ஆகியவற்றில் மையங்கொண்டதாகும்.

இவர் சாடியா நாயிம் இரிபாய் என்ற பெயரில் கோம்சு நகரத்தில் பிறந்தார். இங்கு இவர் தன் பள்ளிக் கல்வியை முடித்தார். இவர் தமாசுகசு பல்கலைக்கழகத்தில் இய்ற்பியலில் இளவல் பட்டம் பெற்றார். இவர் அமெரிக்கப் பீய்ரூட் பல்கலைக்கழகத்தில் இயற்பியலிலும் கணிதவியலிலும் முதுவர் பட்டம் பெற்றார். இவர் சிஞ்சினாட்டி பல்கலைக்கழகத்தில் முனைவர் பட்டம் பெற்றார்.

இவர் தேசிய வளிமண்டல ஆராய்ச்சி மையத்தில் ஓராண்டு (1977-1978) முடித்துவிட்டு, 1978 இல் ஆர்வார்டு சுமித்சோனிய வானியற்பியல் மையத்தில் சேர்ந்து அங்கே சூரிய-புவபீயற்பியல் ஆராய்ச்சிக் குழுவை நிறுவி 2000 வரை அப்பொறுப்பில் இருந்தார். மேலும், ஆபல் அபேரிசுவித்தில் உள்ள வேல்சு பல்கலைக்கழகத்தின் கணித. இயற்பியல்சார் புலங்கள் நிறுவனத்தின் சூரிய-புவி இயற்பியல் துறையின் பேராசிரியராக இருந்துள்ளார். இவர் 1995 முதல் 2000 வரை ஆர்வார்டு பல்கலைக்கழகத்தில் விரிவுரையாலராக இருந்தார்.

இவர் 2002 இல் புவி இயற்பியல் ஆராய்ச்சி இதழின் விண்வெளவீயற்பியல் பிரிவின் பதிப்பாசிரியராக அமர்த்தப்பட்டார். பேராசிரியர் ஆபல் அமெரிக்க வானியல் கழகம், பன்னாட்டு வானியல் ஒன்றியம், அவாய் வானியல் நிறுவனம், அரசு வானியல் கழகம் ஆகியவற்றைப் போன்ற பல தொழில்முறை அமைப்புகளில் உறுப்பினராகவோ ஆய்வுறுப்பினராகவோ இருந்துள்ளார்.

இவர் சூரியக் காற்று, சூரியக் காந்தப் புலங்களின் தோற்றமும் படிமலர்ச்சியும் பற்றிய ஆய்விலும் சூரியஒளிமறைப்பு சார்ந்த முனைவாக்க அளவியல் நோக்கீடுகளிலும் தன் கவனத்தைக் குவிக்கிறார்.இவர்10 சூரிய ஒளிமறைப்புத் தேடாங்களில் கலந்துகொண்டுள்ளார். இதற்காக, இந்தியா (1995),குவாதலவுப்பி (1998), சீனா (2008), பிரெஞ்சு பாலினேசியா (2010) ஆகிய இடங்களுக்குச் சென்றுவந்துள்ளர்.இவர் அவாய் வானியல் நிறுவன குழுவை நாசாவுடன் இணைந்து 2006, 2008, 2009 ஆகிய ஆண்டுகளில் சூரிய ஒளிமறைப்பின்போதான சூரிய ஒளிமுகட்டை நோக்கீடுகள் செய்ய வழிநடத்தியுள்ளார்.மேலும், இவர் நாசாவின் பார்க்கர் சூரிய ஆய்கலத் திட்டத்தில் முதன்மையான பங்களிப்புகள் செய்துள்ளார். இது ஏவப்படும்போது இதுவே சூரிய ஒளிமுகட்டை ஊடுறுவும் முதல் விண்கலமாகும்.



</doc>
<doc id="407173" url="https://ta.wikipedia.org/wiki?curid=407173" title="சில்வியா தாரெசு பீய்ம்பெர்ட்">
சில்வியா தாரெசு பீய்ம்பெர்ட்

சில்வியா தாரெசு பீய்ம்பெர்ட் "(Silvia Torres-Peimbert)" (பிறப்பு: 1940)ஒரு மெக்சொகோ வானியலார் ஆவார். இவர் 2011 இல் யுனெசுகோவின் அறிவியல் பெண்களுக்கான லோரியல் விருதை இலத்தின அமெரிக்காவுக்காகப் பெற்றார். இப்பரிசு வளிம ஒண்முகிலின் வேதி உட்கூறுகளைத் தீர்மானித்தமைக்காக வழங்கப்பட்டது.

இவர் 1940 இல் மெக்சிகோ நகரத்தில் பிறந்தார். இவர் மெக்சிகோ தேசிய தன்னாட்சிப் பல்கலைக்கழகத்தில் இயற்பியல் கற்றார். பின்னர் இவர் பெர்க்கேலியில் உள்ள கலிபோர்னியா பல்கலைக்கழகத்தில் சேர்ந்தார். இவர் மெக்சிகோவுக்கு தன் முதுமுனைவர் ஆராய்ச்சி செய்ய திரும்பினார். இவர் விண்மீன்களின் உருவாக்கத்தையும் நடுநிலையளவு விண்மீன்கள் வீசியெறியும் பொறுண்மையையும் பற்றி ஆய்வு செய்துவருகிறார். இவர் பெருவெடிப்பின்போது எஞ்சிய எல்லியப் பரவலை ஆய்ந்துள்ளார். இவர் மெக்சிகோ தேசியப் பல்கலைக்கழகத்தில் பேராசிரியர் ஆனார். பிறகு, 1998 இல் இருந்து 2002 வரையில் அந்நிறுவன இயக்குநராக இருந்தார். இக்காலத்தில்லிவர் மானுவேல் பீய்ம்பெர்டுடன் நெருக்கமாக பணிபுரிந்தார். தாரெசு பீய்ம்பெர்ட்டும் பீய்ம்பெர்ட்டும் குவில்லெர்மோ ஆரோ மாணவர்கள் அவர். இவர் தான் முதன்முதலாக 1958 இல் வளரும் நாடுகளில் இருந்து அரசு வானியல் கழகத்துக்குத் தேர்வாகியவர் ஆவார்.

இவர் புலமைசால் வானியல், வானியற்பியல் இதழின் பதிப்பாசிரியராக இருந்துள்ளார்.

இவர் 2011 இல் யுனெசுகோவின் அறிவியல் பெண்களுக்கான லோரியல் விருதை இலத்தின அமெரிக்காவுக்காகப் பெற்றார். இந்த விருது ஐந்து கண்டங்களுக்கு அறிவியலில் முன்னணியில் விளங்கும் பெண்களுக்கு வழங்கப்படுகிறது. இவருக்கு இந்த விருது வளிம ஒண்முகில்களின் வேதி இயைபை ஆய்வு செய்தமைக்காக வழங்கப்பட்டது. விருது வழங்கியோர் இவ்வாய்வு தொடக்கநிலை அண்ட்த்தைப் புரிந்துகொள்ல இன்றியமையாததாக்க் கருதியுள்ளனர். இவர் 2012 இல் ஏன்சு பெத்தே பரிசையும் பெற்றார். இப்பரிசு இவருக்கு புடவியின் தொடக்கநிலை வளர்ச்சின்போது எல்லியம் மற்றும் பிற தனிமங்களின் அளவைத் தீர்மானித்தமைக்காக தரப்பட்டது. இந்த தனிமங்களை அறிதல், பால்வெளிகளும் விண்மீன்களும் உருவாதலைப் புரிந்துகொள்ள அண்டவியலாளர்களுக்கு உதவுகிறது.

இவர் 2015 முதல் 2018 வரையில் பன்னாட்டு வானியல் ஒன்றியத்தின் தலைவராக (இவரே இரண்டாவதாக இப்பதவியை வகித்த பெண்மணி ஆவார்) தேர்ந்தெடுக்கப்பட்டார்; இவர் அமெரிக்க வானியல் கழகத்திலும் வளரும் நாடுகளின் அறிவியல் கல்விக்கழகத்திலும் உறுப்பினரும் ஆவார்.


</doc>
<doc id="407176" url="https://ta.wikipedia.org/wiki?curid=407176" title="இரேச்சல் எசு. சோமர்வில்லி">
இரேச்சல் எசு. சோமர்வில்லி

இரேச்சல் எசு. சோமர்வில்லி "(Rachel S. Somerville)" ஓர் அமெரிக்க வானியலாளர் ஆவார். இவர் இரட்செர்சுப் பல்கலைக்கழகத்தின் வானியற்பியலுக்கான ஜார்ஜ் ஏ. மர்கரெட் எம். டவுன்சுபிரப் பேராசிரியர் க்ட்டிலை அணிசெய்கிறார். இவை பால்வெளி உருவாக்கம், படிமலர்ச்சி குறித்தகோட்பாட்டு ஆய்வுக்காக அறியப்படுபவர். இவருக்கு 2013 ஆம் ஆண்டின் வானியற்பியலுக்கான டேன்னி கைன்ம்ம் பரிசு வழங்கப்பட்டது.
இப்பரிசு “பால்வெளி உருவாக்கம், படிமலர்ச்சி சார்ந்த ஆழ்பார்வையைப் பகுதிப் பகுப்பாய்வு படிமமாக்கம், ஒப்புருவாக்கம், நோக்கீடுகள் ஆகியவற்றின் ஊடாக உருவாக்கித் தந்தமைக்காக இவருக்கு வழங்கப்பட்டது.”

இரேச்சல் சோமர்வில்லி சாந்தியாகோவில் உள்ள, கணிதம், அறிவியல், கணினியில் பெயர்பெற்ற கோம்பர்சு மேனிலைப் பள்ளியில் கல்வி பயின்றார். இங்கு இவர் இயற்பியலில் ஆர்வம் கொன்டார்.

இவர் 1989 இல் இயற்பியலில் இளவல் பட்டத்தை இரீடு கல்லூரியி இருந்து பெற்றார். இவர் சாந்த குரூசில் உள்ள கலிபோர்னியா பல்கலைக்கழகத்தில்ஜோயல் பிரிமாக்கின் வழிகாட்டுதலில் முணைவர் பட்டத்தை 1997 இல் பெற்றார். இவர் தன் முதுமுனைவர் ஆய்வை ஜெருசலேமில் உள்ள எபிரேயப் பல்கலைக்கழகத்திலும் கேம்பிரிட்ஜ் பல்கலைக்கழகத்திலும் செய்தார். இவர் மிச்சிகன் பல்கலைக்கழகத்தில் உதவிப் பேராசிரியர் ஆனார். இவர்ரைடல்பர்கில் உள்ள மேக்சு பிளாங்கு வானியல் நிறுவனத்தில் பேராசிரியராக இருந்தார். இவர் ஜான் ஆப்கின்சு பல்கலைக்கழகத்திலும் விண்வெளித் தொலைநோக்கி அறிவியல் நிறுவனத்திலும் இணையாக பதவியில் அமர்த்தப்பட்டார். இவர் 2011 ஜூலையில் இயற்பியல், வானியல் துறையில் இரட்செர்சு பல்கலைக்கழகத்தில் பேராசிரியராகச் சேர்ந்தார். இங்கு இவர் வானியற்பியலுக்கான ஜார்ஜ் ஏ. , மார்கரெட் எம். டவுன்சுபிரப் கட்டிலில் தொடக்கநிலைப் பேராசிரியராக விளங்கினார்.

இவர் தொடக்கநிலைப் புடவியில் பால்வெளிகளின் உருவாக்கமும் படிமலர்ச்சியும் சார்ந்த அளக்கைக்கான கூட்சு (GOODS) குழுவில் உறுப்பினர் ஆவார். இவர் அபுள் விண்வெளித் தொலைநோக்கியைப் பயன்படுத்தும் மாபெரும் திட்டமாகிய கேண்டில்சு (CANDELS) அளக்கைசார்ந்த கோட்பாட்டுக் குழுவை வழிநட்த்துகிறார். இவர் பால்வெளி உருவாக்கமும் படிமலர்ச்சியும் சார்ந்த இயற்பியல் நிகழ்வுகளின் கணினி ஒப்புருவாக்கங்களுக்காகப் பெயர்பெற்றவர்.

இவர் அலெக் வாலென் எனும் இரட்செர்சுப் பல்கலைக்கழகச் சட்ட, மெய்யியல்சார் பேராசிரியரை திருமணம் செய்துகொண்டார்.



</doc>
<doc id="407179" url="https://ta.wikipedia.org/wiki?curid=407179" title="தில் ஏக் மந்திர்">
தில் ஏக் மந்திர்

தில் ஏக் மந்திர் (Dil Ek Mandir) என்பது 1963 ஆண்டைய இந்தி காதல் நாடகத் திரைப்படமாகும். இப்படத்தை ஸ்ரீதர் இயக்கியுள்ளார். படத்தில் இராஜேந்திர குமார், மீனாகுமாரி, ராஜ்குமார், மெஹ்மூத் ஆகியோர் நடித்துள்ளனர். படத்துக்கு இரட்டை இசையமைப்பளர்களான ஷங்கர் - ஜெய்கிஷன் இசையமைத்தனர். இந்தப் படத்தின் அனைத்து பாடல்களும் வெற்றி பெற்று, எல்லோரும் ரசித்தனர். படமும் பெரிய வெற்றியை ஈட்டியது. இப்படம் தமிழ்த் திரைப்படமான ஸ்ரீதரின் "நெஞ்சில் ஓர் ஆலயம்" (1962) படத்தின் மறு ஆக்கமாகும்.


"தில் ஏக் மந்திர்" படமானது ஸ்ரீதர் இயகிய தமிழ் படமான "நெஞ்சில் ஓர் ஆலயம்" (1962). படத்தின் மறு ஆக்கமாகும். மொத்த படமும் 27 நாட்களில் படமாக்கி முடிக்கப்பட்டது.

இந்தப் படமானது 11வது பிலிம்பேர் விருதுகளில் ராஜ் குமாருக்கு சிறந்த குணச்சித்திர நடிகருக்கான விருதையும், சிறந்த உரையாடலுக்கான விருதை அர்ஜுன் தேவுக்குப் பெற்றுத் தந்தது.


</doc>
<doc id="407183" url="https://ta.wikipedia.org/wiki?curid=407183" title="அறிந்தம் பட்டச்சாரியா">
அறிந்தம் பட்டச்சாரியா

அறிந்தம் பட்டச்சாரியா ("Arindam Bhattacharya", பிறப்பு: சனவரி 28, 1980) ஓர் இந்திய அரசியல்வாதி ஆவாா். இவா் இந்தியவின், மேற்க வங்கத்தில் சட்டமன்ற உறுப்பினராக  உள்ளாா்.  மேலும் மேற்கு வங்க இளைஞா் காங்கிரஸ் தலைவராகவும் உள்ளாா்.

இவர் சாந்திப்பூர் சட்டமன்றத் தொகுதியின் பிரதிநிதி ஆவாா்.

அவர்  அகில இந்திய திரிணாமுல் காங்கிரஸ் கட்சியைச் சேர்ந்தவர். இதற்கு முன் 2001 முதல் 2017 ஆம் ஆண்டு வரை இந்திய தேசிய காங்கிரஸ் கட்சியில் இருந்தார்.


</doc>
<doc id="407190" url="https://ta.wikipedia.org/wiki?curid=407190" title="சண்றிமா பட்டாச்சாரியா">
சண்றிமா பட்டாச்சாரியா

சண்றிமா பட்டாச்சாரியா: இவா் ஒரு அனைத்திந்திய திரிணமுல் காங்கிரஸ் அரசியல்வாதி ஆவாா். மம்தா பானர்ஜி முதலமைச்சராக பதவி ஏற்ற பின்னர் ஜனவரி மாதம் 2012 இல் முதல் அமைச்சரவையை  மறுசீரமைத்த போது அமைச்சராக பதவி வகித்தார். அவர் அக்டோபர் 2012 ல் இளைய சட்ட அமைச்சராகவும் நியமிக்கப்பட்டார்.  நவம்பர் 2012 ல் மேற்கு வங்க அரசின் நீதித்துறை மற்றும் சட்டத் துறை  கேபினேட் அமைச்சராக பதவி வகித்தார்..

அவர்  பி.காம்  மற்றும் எல்எல்.பி.ஆகிய பட்டங்களை பெற்றாா். அவர் 2011 தோ்தலில் போட்டியிடும் வரை கல்கத்தா உயர் நீதிமன்றத்தில் பயிற்சி வழக்கறிஞராக இருந்தாா்.

2011 இல்  காந்தி டக்சின்  (விதான சட்டமன்றத் தொகுதி) தொகுதியிலிருந்து  அனைத்து இந்திய திரிணமூல் காங்கிரஸ் சாா்பாக  சட்டமன்ற உறுப்பினராகத் தேர்ந்தெடுக்கப்பட்டார்.


</doc>
<doc id="407193" url="https://ta.wikipedia.org/wiki?curid=407193" title="பரேஷ் சந்திர பட்டாச்சாரியா">
பரேஷ் சந்திர பட்டாச்சாரியா

பரேஷ் சந்திரா பட்டாச்சாாியா: (பிறப்பு மார்ச் 1-1903) இவா் இந்திய ரிசர்வ் வங்கியின் ஏழாவது கவா்னராக 1 மார்ச் 1962 முதல் 30 ஜூன் 1967 வரை பதவி வகித்தாா்.   அவரது முன்னோடிகளை  போல் அல்லாமல் இந்திய தணிக்கை மற்றும் கணக்கு சேவை (IA&AS) உறுப்பினராகவும்  இவா்  இருந்துள்ளாா். அவர் 1946 புத்தாண்டை கௌரவ படுத்தும் விதமாக பிரிட்டிஷ் எம்பயர் (OBE) ஆணையாளராக நியமிக்கப்பட்டார்.  அவர் நிதி அமைச்சகத்தின் செயலாளராக பணியாற்றினார். பின்னர் கவா்னராக நியமிக்கப்படுவதற்கு முன்னர் இந்திய ஸ்டேட் பாங்க் ஆப் இந்தியாவின் தலைவராகவும் இருந்துள்ளாா்.

இந்தியாவில் தனியாா் வங்கிகளை தேசியமயமாக்கப்படுவதை கடுமையாக எதிா்த்தாா். அவ்வாறு வங்கிகள்  தேசியமயமாக்க ஆகும் செலவுகள் பற்றி உள்துறை துணை பிரதம மந்திரி மொரார்ஜி தேசாய் எச்சரிக்கைக்கு கடிதம் எழுதினார். தனது பதவிக்காலத்தின் போது, பொருளாதார காரணங்களுக்காக  நாணயங்களின் அளவை குறிப்பாக 5, 10 மற்றும் 100 நோட்டுகளின் அளவு குறைக்கப்பட்டது.

பட்டாச்சாாியாவின் பதவி காலத்தில், 1964 ஆம் ஆண்டு இந்தியாவின் தொழிற்துறை மேம்பாட்டு வங்கி, 1963 இல் இந்தியாவின் வேளாண் மறுநிதிக் கூட்டுத்தாபனம்தேசியமயமாக்கல்மற்றும் 1964 ல்  யூனிட் டிரஸ்ட் ஆஃப் இந்தியா ஆகியவைகள் நிறுவப்பட்டது.


</doc>
<doc id="407209" url="https://ta.wikipedia.org/wiki?curid=407209" title="கிரிபசிந்து போயி">
கிரிபசிந்து போயி

கிரிபசிந்து போயி (ஆகஸ்ட் 5, 1942), இவா் சம்பல்பூர் மாவட்டம்சம்பல்பூர் மாவட்டம் (ஒடிசா) டாம்பா் கிராமத்தில் பிறந்தாா்.   இந்தியாவின், ஒடிசா மாநிலத்தில் உள்ள சம்பல்பூர் தொகுதியிலிருந்து7 வது மக்களவை உறுப்பினராக இருந்தார். அவர்  8 வது, 10 வது மற்றும் 11-வது மக்களவைக்களுக்கு சம்பல்பூர் தொகுதியிலிருந்து தேர்ந்தெடுக்கப்பட்டார்.


</doc>
<doc id="407213" url="https://ta.wikipedia.org/wiki?curid=407213" title="பிரதாப்ரா பாபுரோ போசலே">
பிரதாப்ரா பாபுரோ போசலே

பிரதாப்ரா பாபுரோ போசலே (25 அக்டோபர் 1934, மகாராஷ்டிரா, சதாரா மாவட்டத்தில் புஞ்ச் எனுமிடத்தில் பிறந்தாா்) இந்திய தேசிய காங்கிரஸின்  மஹாராஷ்டிரா மாநில தலைவராகவும்  இருந்தாா். இவா் மக்களவைக்கு  சதாரா (மக்களவை தொகுதி) தொகுதியிலிருந்து  தோ்ந்தெடுக்கப்பட்டு பணியாற்றினாா். மேலும் இவா்  8-வது, 9 வது மற்றும் 10 வது மக்களவைகளுக்கும் தோ்ந்தெடுக்கப்பட்டாா்.


</doc>
<doc id="407224" url="https://ta.wikipedia.org/wiki?curid=407224" title="ஆர். பிந்து">
ஆர். பிந்து

ஆா். பிந்து என்பவா் இந்திய மாநிலமான கேரளாவின், திருச்சூர் மாநகராட்சியின்  முன்னாள் மேயர் (நகரத்தந்தை) ஆவாா்.  இவா் திரிச்சூர் நகரத்திலுள்ள ஸ்ரீ கேரள வர்மா கல்லூரியின் ஆங்கில பேராசிரியராகவும்  பணியாற்றினாா். 2005 செப்டம்பரில் நடத்தப்பட்ட கேரள மாநிலத்தின்  உள்ளாட்சி  தேர்தலில், அவர் இடது ஜனநாயக முன்னணியின் முக்கிய அங்கமாக விளங்கிய இந்திய பொதுவுடமைக் கட்சியின் (மார்க்சிஸ்ட்), சிபிஐ (எம்) வேட்பாளராக போட்டியிட்டார்.  பிந்து,  ஏ. விஜயராகவன் என்பவரை திருமணம் செய்து கொண்டாா்.


</doc>
<doc id="407225" url="https://ta.wikipedia.org/wiki?curid=407225" title="ஸ்ரீ மூகாம்பிகை கலை மற்றும் அறிவியல் கல்லூரி (மகளிர் மட்டும்)">
ஸ்ரீ மூகாம்பிகை கலை மற்றும் அறிவியல் கல்லூரி (மகளிர் மட்டும்)

ஸ்ரீ மூகாம்பிகை கலை மற்றும் அறிவியல் கல்லூரி (sri moogambigai colleg or arts & sciece for women) என்பது 2018 ஆம் ஆண்டு துவங்கப்பட்ட ஒரு மகளிர் கல்லூரி ஆகும். இக்கல்லூரி தமிழ்நாட்டில் தர்மபுரி மாவட்டம் பாலக்கோடு, மல்லுப்பட்டியில் அமைந்துள்ளது. மேலும் இக்கல்லூரி பெரியார் பல்கலைகழகத்தின் இணைவுபெற்ற கல்லூரி என்பது குறிப்பிடத்தக்கது.


</doc>
<doc id="407226" url="https://ta.wikipedia.org/wiki?curid=407226" title="பிந்துமதிதேவி">
பிந்துமதிதேவி

பிந்துமதி தேவி (பி ஜூலை 19, 1918, டி ஜூலை 22, 1978) இந்திய மாநிலமான உத்தரப் பிரதேசத்தை  சாா்ந்த  அரசியல்வாதி ஆவாா்.

இவர் உத்திர பிரதேச மாநிலத்தில் இருந்து மாநிலங்களவைக்கு தோ்ந்தெடுக்கப்பட்டு, இந்தியா பாராளுமன்ற மாநிலங்களவையில் 1967 முதல் 1972 வரை பணியாற்றினாா். 

1957 ல் உத்திரபிரதேச சட்டசபைக்கு தேர்ந்தெடுக்கப்பட்டார். இவர் பாராபங்கி மாவட்டத்தில் கோட்வா பகுதியை  சாா்ந்தவா். இவா்  டாக்டர் ஆர்.டி.தாஸ் என்பவரை திருமணம் செய்து கொண்டார்.


</doc>
<doc id="407227" url="https://ta.wikipedia.org/wiki?curid=407227" title="காட்மியம் அயோடைடு">
காட்மியம் அயோடைடு

காட்மியம் அயோடைடு (Cadmium iodide), CdI, காட்மியம் மற்றும் அயோடின் ஆகியவற்றாலான ஒரு வேதிச் சேர்மம் ஆகும். இச்சேர்மம் அதிக இரசாயன முனைவுத்தன்மை கொண்ட MX2 வகைச் சேர்மங்களின் வகைமாதிரிக்கான  இதன் படிக அமைப்பிற்காக அறியப்படட்டது ஆகும். 

காட்மியம் அயோடைடானது கல்லச்சுக்கலை, ஒளிப்படவியல், மின் முலாம் பூசுதல் மற்றும் பாசுபோர்கள் தயாரிப்பு ஆகியவற்றில் பயன்படுகிறது.

காட்மியம் அயோடைடானது, காட்மியம் உலோகம் அல்லது அதன் ஆக்சைடு அல்லது அதன் கார்பனேட்டு இவற்றில் ஏதாவது ஒன்றுடன் ஐதரயோடிக் அமிலத்தை வினைப்படுத்துவதன் மூலம் தயாரிக்கப்படுகிறது.

இச்சேர்மமானது, காட்மியத்தை அயோடினுடன் சேர்த்து வெப்பப்படுத்துவதன் மூலமும் தயாரிக்கப்படலாம்.

காட்மியம் அயோடைடில் அயோடைடு எதிரயனிகள் அறுங்கோண வடிவுடைய ஒரு மூடப்பட்ட அமைப்பை உருவாக்குகின்றன. காட்மியம் நேரயனிகள் அறுங்கோணத்தின் ஊடான இடங்களை அடுத்தடுத்த அடுக்குகளில் ஆக்கிரமிக்கின்றன. இதன் விளைவாக கிடைக்கின்ற அமைப்பானது அடுக்கடுக்கான படிகக்கூடு ஆகும். இதே அடிப்படையான அமைப்பே பல உப்புகள் மற்றும் கனிமங்களில் காணப்படுகிறது. காட்மியம் அயோடைடானது மிகுதியாக அயனிப்பிணைப்புத் தன்மையுடனும் பகுதியளவு சகப் பிணைப்புத் தன்மையுடனும் காணப்படுகிறது.


</doc>
<doc id="407228" url="https://ta.wikipedia.org/wiki?curid=407228" title="மாதவ் ஆர். பிர்">
மாதவ் ஆர். பிர்

மாதவ் ஆர். பிர் (மாதவ் இராமகிருஷ்ணா பிா்) இவா் ஒரு கோவாவை சோ்ந்த விடுதலை ஆர்வலர் மற்றும் அரசியல்வாதி ஆவாா். இவர் கோவா சட்டப் பேரவைக்கு   பனாஜி  தொகுதியிலிருந்து தோ்ந்தெடுக்கப்பட்டாா். மித்ரா பிர் என்பவரை பிர் திருமணம் செய்து கொண்டார்.


</doc>
<doc id="407229" url="https://ta.wikipedia.org/wiki?curid=407229" title="பிரா கேசரி டியோ">
பிரா கேசரி டியோ

பிரா கேசரி தேவ் (பி 1-1-1927 d 3 Sep 2012 ) ஒாிசாவை மாநிலத்தை சோ்ந்த இந்திய அரசியல்வாதி ஆவாா். இவர் ஒரிசா சட்டப் பேரவை உறுப்பினராக 1957 முதல் 1967 வரை இருந்துள்ளாா்.

பின்னர் அவர் ஒரிசா மாநிலத்திலிருந்து  மாநிலங்களவைக்கு 1967-1970 மற்றும் 1970-1976 களில் தோ்ந்தெடுக்கப்பட்டாா். அவர் காலாஹண்டி, பவானிபட்னா பகுதியிலிருந்து வந்தார்.

இவர் 3 செப்டம்பர் 2012 இல் இறந்தார். இவருக்கு 4 மகன்கள் மற்றும் 2 மகள்கள் உள்ளனா்.


</doc>
<doc id="407230" url="https://ta.wikipedia.org/wiki?curid=407230" title="அமைதிக்கான நோபல் பரிசு (2001)">
அமைதிக்கான நோபல் பரிசு (2001)

2001 அமைதிக்கான நோபல்  பரிசு 2001 ஆம் ஆண்டிற்கான நோபல் சமாதான பரிசு ஐக்கிய நாடுகள் மற்றும் கோஃபி அன்னனுக்கு "ஒரு சிறந்த ஒழுங்கமைக்கப்பட்ட மற்றும் அமைதியான உலகத்திற்கான அவர்களின் பணி" க்காக வழங்கப்பட்டது.

2001 ஆம் ஆண்டு, அதன் நூற்றாண்டு ஆண்டில், நோபல்  கமிட்டி சமாதான பரிசினை ஐக்கிய நாடுகள் சபை (ஐ.நா.) மற்றும் கோபி அன்னன் இடையே பிரித்து அளிக்க வேண்டும் என்று முடிவு செய்தது. ஐ.நா மனித உரிமைகளுக்காக  முன்னுரிமை அளித்ததற்காகவும் ஐ.நா.வை புத்துயிர் அளிப்பதற்காகவும் அன்னானுக்கு  அமைதிப் பரிசு வழங்கப்பட்டது. நோபல் கமிட்டி ஆபிரிக்காவில் 
எச்.ஐ.வி. வைரஸ் பரவுவதைக் கட்டுப்படுத்த போராடுவது மற்றும் சர்வதேச பயங்கரவாதத்திற்கு எதிரான அவரது அறிவிக்கப்பட்ட எதிர்ப்பையும் அங்கீகரித்தது.


</doc>
<doc id="407233" url="https://ta.wikipedia.org/wiki?curid=407233" title="பிஸ்வநாத் ராய்">
பிஸ்வநாத் ராய்

பிஸ்வநாத் ராய்: இவா் ஒரு இந்திய அரசியல்வாதி ஆவாா்.  இவா்  உத்திரபிரதேச மாநிலம்  தியோரியா  தொகுதியிலிருந்து இந்திய பாராளுமன்றத்தின் கீழ் சபையான மக்களவைகக்கு தேர்ந்தெடுக்கப்பட்டார். இவா் இந்திய தேசிய காங்கிரஸ் கட்சியை சாா்ந்தவா். இவா் கோரக்பூர் செயின்ட் ஆண்ட்ரூ கல்லூரி  மற்றும் அலாகாபாத் பல்கலைக்கழகத்தின்  மாணவா்  ஆவாா்.  இவர் மத்திய அரசாங்கத்தில் தொழிலாளர், வேலைவாய்ப்பு மற்றும் புனர்வாழ்வு துறை இணை அமைச்சராக இருந்துள்ளாா்.


</doc>
<doc id="407234" url="https://ta.wikipedia.org/wiki?curid=407234" title="அதா கான்">
அதா கான்

அதா கான் என்பவர் இந்திய தொலைக்காட்சி நடிகையும் மாடலும் ஆவார். இவர் நாகின் என்ற இந்தித் தொடரில் ஷேஷா என்ற முக்கிய கதாபாத்திரத்தில் நடித்ததன் மூலம் பரவலாக அறியப்பட்டார்.

அதா கான், மராட்டிய மாநிலத்தில் மும்பை நகரில் 12 மே 1989ம் நாளன்று பிறந்தார். அவர் ஒரு மாடலாக தன் தொழில் வாழ்க்கையைத் தொடங்கினார். பிறகு அவர் பல விளம்பரங்களில் நடித்தார். அவர் சோனி இந்தியா தொலைக்காட்சியின் பலம்பூர் எக்ஸ்பிரஸ் என்ற தொடரின் மூலம் சின்னத்திரை உலகில் அறிமுகமானார்.

2010ம் ஆண்டு பெஹனேன் தொடரில் ஆகாஷி என்ற துணை கதாபாத்திரத்தில் அதா கான் நடித்தார். பிறகு அவர் 2012ம் ஆண்டு லைஃப் ஓகே தொலைக்காட்சியில் அம்ரித் மந்தன் என்ற தொடரில் ராஜ்குமாரி அம்ரித் கவூர் என்ற முதன்மைக் கதாபாத்திரத்தில் நடித்தார். பிறகு ஒருசில தொடர்களில் பகுதி கதாபாத்திரமாக நடித்தார்.நவம்பர் மாதம் 2015ம் ஆண்டு கலர்ஸ் தொலைக்காட்சியில் வெளியான நாகின் தொடரில் நாகினியாக அதா கான் நடித்தார். அத்தொடர் மக்கள் மத்தியில் பெரும் வரவேற்பு பெற்றது. பிறகு அவர் நாகின் தொடரின் இரண்டாம் பருவத்திலும் நடித்தார்.

மேலும் அதா கான் பல ரியாலிட்டி நிகழ்ச்சிகளுக்கு தொகுப்பாளராகவும் இருந்துள்ளார். அவர் 2016ம் ஆண்டு நடந்த பாக்ஸ் கிரிக்கெட் லீக் போட்டியில் ஜெய்ப்பூர் ராஜ் ஜோஷிலே என்ற அணிக்காக விளையாடினார்.


</doc>
<doc id="407236" url="https://ta.wikipedia.org/wiki?curid=407236" title="ராதேஷ்யம் பிஸ்வாஸ்">
ராதேஷ்யம் பிஸ்வாஸ்

ராதேஷ்யம் பிஸ்வாஸ்: இவா் ஒரு வங்கத்தை சோ்ந்த இந்திய அரசியல்வாதி ஆவாா். இவா் அசாம் மாநிலம் கரீம் கஞ்ச் (மக்களவை தொகுதி) யிலிருந்து 16 வது மக்களவைக்கு தோ்ந்தெடுக்கப்பட்ட  பாராளுமன்ற உறுப்பினர் உறுப்பினா் ஆவாா். 2014 இல் நடந்த இந்திய பொது தேர்தலில், அகில இந்திய ஐக்கிய ஜனநாயக முன்னணி வேட்பாளராக போட்டியிட்டு வெற்றிப் பெற்றாா்.


</doc>
<doc id="407238" url="https://ta.wikipedia.org/wiki?curid=407238" title="நீரஜ் போரா">
நீரஜ் போரா

நீரஜ் போரா: (1967 இல் பிறந்தார்) இவா் ஒரு இந்திய அரசியல்வாதி ஆவாா். உத்தர பிரதேச மாநில  சட்டப் பேரவை  உறுப்பினராகவும் இருந்தாா்.  இவா்  மறைந்த முன்னாள் உத்திர பிரதேச சட்டமன்ற உறுப்பினா் டி.பி.போராவின் மகன் ஆவாா். இவா் பாரதிய ஜனதா கட்சியை சோ்ந்த உறுப்பினா்.  2017 சட்டமன்ற  தோ்தலில் லக்னோ வடக்கு தொகுதியிலிருந்து தோ்ந்தெடுக்கப்பட்டாா்.  இவா் சமாஜ்வாதி கட்சியை சோ்ந்த  பேராசிரியர் அபிஷேக் மிஸ்ராவை தோல்வியுற செய்தாா். நீராஜ் உத்தரப்பிரதேச மாநிலத்தின்சித்தார்த் நகர் மாவட்டத்தின் ஷோராட் கார்கில் தெஹ்சில் நகரில் பிறந்தார்.
இவா் தனது தந்தையின் செல்வாக்கினால்மிக இளம் வயதில் இருந்து சமூக துறையில் சேவை செய்ய விரும்பினார்.
லக்னோவின் மிக முக்கியமான பள்ளிகளில் ஒன்றான அவரது பள்ளி படிப்பை முடித்தாா். பின்னா் பெங்களூர், டாக்டர் பி.ஆர். அம்பேத்கர் மருத்துவக் கல்லூரியில் மருத்துவம் படிக்க சென்றாா்.நீராஜ் பிந்து போராவை மணந்தார்.  இவா்களுக்கு  மூன்று குழந்தைகள்  இருந்தனா். அதில் ஒரு மகன் மற்றும் இரண்டு மகள்கள் ஆவாா். கடந்த காலத்தில், அவர் வட இந்தியாவின் சா்வதேச அாிமா சங்க தலைவராகவும் மற்றும் இந்திய மருத்துவ சங்கத்தின் லக்னோ கிளை தலைவராகவும் தேர்ந்தெடுக்கப்பட்டார்.
மேலும் இவர் உத்திர பிரதேச அனைத்திந்திய வைஷ் சம்மேளனத்தின் மூத்த துணைத் தலைவராகவும்  இருந்துள்ளாா். இவர் சேவா மருத்துவமனையையும், நேசநாடுகளின் உடல் நல அறிவியல் மையத்தையும் நிறுவினார்.


</doc>
<doc id="407240" url="https://ta.wikipedia.org/wiki?curid=407240" title="ராசி (இந்தி திரைப்படம்)">
ராசி (இந்தி திரைப்படம்)

ராசி (Raazi) என்பது 2018 ஆண்டைய இந்தி உளவுத் திரைப்படமாகும். இப்படத்தை மேக்னா குல்சார் இயக்க, வினீத் ஜெயின், கரண் ஜோஹர், ஹிரோ யஷ் ஜோஹர் மற்றும் அபூர்வா மேத்தா ஆகியோரால் தர்மா புரொடக்சன்ஸ் மற்றும் ஜங்லி பிக்சர்ஸ் ஆகிய பதாகைகைகளின் கீழ் தயாரிக்கப்பட்டது. படத்தில் முதன்மைப் பாத்திரத்தில் அலீயா பட் நடிக்க, பிற பாத்திரங்களில் விக்கி கவுசல், ராஜித் கபூர், ஷிஷிர் ஷர்மா, மற்றும் ஜெய்தீப் அஹ்லாவத் ஆகியோர் நடித்துள்ளனர். இப்படம் உண்மை நிகழ்வை அடிப்படையாகக்கொண்டு ஹரிந்தர் சிக்கா எழுதிய ‘காலிங் ஷெஹ்மத்’ என்ற புதினத்தை அடிப்படையாகக் கொண்டு எடுக்கப்பட்டுள்ளது. இது 1971 இந்திய - பாகிஸ்தான் போருக்கு முந்தைய காலத்தில் இந்திய உளவாளியின் (கபூர்) வழியில் உளவாளியாக உள்ள அவரது மகளான (பட்) உளவுப் பணியைத் தொடர, பாகிஸ்தானிய ராணுவ வீரருடன் மணமுடித்து அங்கே வழ்வதே கதை.

ராசி படத்தின் முதன்மைப் படப்பிடிப்பானது 2017 சூலை மாதத்தில் மும்பையில் துவங்கி, 2017 அக்டோபர் 27 இல் முடிவடைந்தது. படத்தின் படப்பிடிப்பானது பட்டியாலா, நாபா, மல்லர்கோட்லா, தூத்பத்ரி உள்ளிட்ட இடங்களில் நடந்தது. படமானது 2018 மே 11 அன்று வெளியானது. –, செலவில் தயாரிக்கப்பட்ட இப்படமானது உலக அளவில் வசூலை ஈட்டியது. பெண் கதாபாத்திரத்தை முதன்மையாகக் கொண்ட இந்தியப் படங்களில் நல்ல வசூலை ஈட்டிய படங்களில் இது ஒன்றாகும்.



</doc>
<doc id="407241" url="https://ta.wikipedia.org/wiki?curid=407241" title="கிங் தீவின் ஈமு கோழி">
கிங் தீவின் ஈமு கோழி

கிங் தீவின் ஈமு கோழி என்பது ஆத்திரேலியாவின் தாசுமேனியாவில் உள்ள கிங் தீவில் காணப்பட்ட ஈமு கோழியின் ஒரு வகையாகும்.இந்த ஈமு கோழிகள் தாசுமேனிய ஈமு கோழி வகைகளுக்கு நெருங்கிய தொடர்புடையது. சுமார் 14,000 ஆண்டுகளுக்குப் முன்னர் இவ் வகைகளுக்கு இடையே உள்ள தொடர்பு தாசுமேனியவில் இருந்து கிங் தீவு உருவானதால் இல்லாமல் போனது. பல பரிணாம வளர்ச்சியால் இவ் வகை ஈமு கோழிகள் குள்ளத்தன்மையாக இருந்தது.

கிங் தீவின் ஈமு கோழி என்பது ஆத்திரேலியா மற்றும் தாசுமேனியா பெரு நிலத்தில் உள்ள ஈமு கோழி வகைகளைவிட சிறியதாகவும் கரிய நிறத்திலும் காணப்படுகிறது.
இது கருப்பு மற்றும் பழுப்பு நிறமாகவும் இதன் கழுத்து பகுதி நீல நிற தோல் கொண்டதாக உள்ளது. இதன் தாடை பகுதி வெள்ளை நிற கோடுகளை கொண்டது.


</doc>
<doc id="407243" url="https://ta.wikipedia.org/wiki?curid=407243" title="971 (எண்)">
971 (எண்)



</doc>
<doc id="407245" url="https://ta.wikipedia.org/wiki?curid=407245" title="பையனூர்(மஹாபலிபுரம்)">
பையனூர்(மஹாபலிபுரம்)

பையனூர், தமிழ்நாடு மாநிலத்தில் காஞ்சிபுரம் மாவட்டத்தில் உள்ள ஒரு கிராமம் ஆகும். இது மஹாபலிபுரம் அருகில் உள்ளது. இது பழைய மஹாபலிபுரம் வீதியில் அமைந்துள்ளது. 

பையனூர், மாநில நெடுஞ்சாலை பழைய மஹாபலிபுரம் சாலை அமைந்துள்ளது. சென்னையிலிருந்து 48 கி.மீ தூரத்திலும், புகழ்பெற்ற சுற்றுலா நகரமான மஹாபலிபுரத்தில் இருந்து 7 கி.மீ. தொலைவில் உள்ளது. இது கிழக்கு கடற்கரை சாலையில் இருந்து 4 கிலோமீட்டர் தொலைவில் உள்ளது. 

</doc>
<doc id="407247" url="https://ta.wikipedia.org/wiki?curid=407247" title="பிலிப்பைன்ஸில் உள்ள காற்று ஆற்றல்">
பிலிப்பைன்ஸில் உள்ள காற்று ஆற்றல்

பிலிப்பைன்ஸில் உள்ள காற்று ஆற்றல் பிலிப்பைன்ஸின் மொத்த ஆற்றல் உற்பத்தியில் ஒரு சிறிய சதவீதமாக உள்ளது. நாட்டின் காற்று ஆற்றல் துறை குறிப்பிடத்தக்க திறனை கொண்டுள்ளது மற்றும் 76GW வரை மின்சாரத்தை வழங்க முடியும். இலோககோஸில் உள்ள பிகேய் காற்றுப் பண்ணை , பர்கோஸ் காற்றுப் பண்ணை, மற்றும் காபாரிஸ்பிசன் காற்றுப் பண்ணை ஆகியவை மற்றும் புவேர்ட்டோ கலெரா, மிண்டோரோ ஓரியண்டலில் உள்ள வின்ட் எனர்ஜி பவர் ஸிஸ்டம் (WEPS) மற்றும்  ரிசாலில் உள்ள பிலிலா காற்றுப் பண்ணை, பில்லா,  ஆகியவை மிகவும் சமீபத்திய சில முன்னேற்றங்கள் ஆகும். 



</doc>
<doc id="407248" url="https://ta.wikipedia.org/wiki?curid=407248" title="ஜுராசிக் வேர்ல்ட்: ஃபாலன் கிங்டம்">
ஜுராசிக் வேர்ல்ட்: ஃபாலன் கிங்டம்

ஜுராசிக் வேர்ல்ட்: ஃபாலன் கிங்டம் (Jurassic World: Fallen Kingdom) என்பது 2018 ஆண்டைய அமெரிக்க  அறிவியல் புனைவு சாகசத் திரைப்படமாகும். இதைஜே. ஏ. பஜோனா இயக்கியுள்ளார். இது, "ஜுராசிக் பார்க்" படங்களின் வரிசையில் ஐந்தாவது படம் மற்றும் ஜுராசிக் வேர்ல்ட் (2015) முத்தொகுப்பின் இரண்டாவது படமாகும். இப்படத்தின் கதைக்களமாக மத்திய அமெரிக்காவின் பசிபிக் கரையோரத்திலில் உள்ள கற்பனைத் தீவான இஸ்லா நிப்ளர அமைந்துள்ளது. இதன் முந்தைய படத்தின் பாத்திரங்களில் நடித்த  கிறிஸ் பிராட், பிரைஸ் டல்லாஸ் ஹோவர்ட், பி. டி. வோங், ஜெஃப் கோல்ட் ப்ளூம் ஆகியோரும், இவர்களுடன் ரஃபீ ஸ்பால், ஜஸ்டிஸ் ஸ்மித், டானெல்லா பிளினா, ஜேம்ஸ் க்ரோன்வெல், டோபி ஜோன்ஸ், டெட் லெவின், இசபெல்லா சொர்மான் மற்றும் ஜெரால்டின் சாப்ளின் ஆகியோர் நடித்துள்ளனர்.

படத்தின் படப்பிடிப்பானது 2017 பெப்ரவரி முதல் சூலை வரை ஐக்கிய இராச்சியம் மற்றும் ஹவாயில் நடந்தது. படத்தின் சிறப்புக் காட்சியானது ஸ்பெயினின் மத்ரித்தில் 2018 மே 21, 2018 அன்று திரையிடப்பட்டது. அமெரிக்காவில் யுனிவர்சல் பிக்சர்சால் 2018 சூன் 22, அன்று  வெளியிடப்பட உள்ளது. இப்படமானது தமிழில் ஜுராசிக் வேர்ல்ட்: சரிந்த சாம்ராஜ்யம் என்ற பெயரில் மொழிமாற்றம் செய்யப்பட்டு வெளியிடப்பட்டது. இப்படத்தின் தொடர்ச்சியாக இன்னும் பெயரிடப்படாத படம் 2021 சூன் 10 அன்று  வெளியிடப்பட உள்ளது.

இதன் முந்தைய படமான ஜுராசிக் வேர்ல்ட் கதை நிகழ்வின் நான்கு ஆண்டுகளுக்குப்பிறகு கதை தொடங்குகிறது. நடு அமெரிக்காவின் கரையோரம் உள்ள இஸ்லா நிப்ளர என்ற கற்பனைத் தீவுக்கு, ஜுராசிக் பார்க்கின் நிர்வாகியான கிளாரியும் அவருடைய காதலனும் டைனோசர் பயிற்சியாளருமான ஓவெனும் வருகின்றனர். காரணம் அந்தத்தீவில் வெடிக்கவிருக்கும் எரிமலைகளால் ஏற்படும் அழிவிலிருந்து தீவில் எஞ்சியிருக்கும்  டைனோசர் குட்டிகளைக் காப்பாற்றும் நோக்கமாகும். பெரிய டைனோசர்களிடம் இருந்து தப்பியும், வெடித்துச் சிதறும் எரிமலைகளில் இருந்து டைனோசர் இனக்குட்டிகளை காப்பாற்றப் போராடுவதே கதையாகும். 


</doc>
<doc id="407249" url="https://ta.wikipedia.org/wiki?curid=407249" title="சூரிய எரிசக்தி ஆய்வு மையம்">
சூரிய எரிசக்தி ஆய்வு மையம்

சூரிய எரிசக்தி ஆய்வு மையம் ("Solar Energy Research Center", SERC) என்பது சூரிய ஆற்றலை, புதுப்பிக்கக்கூடிய எரிபொருள் ஆதாரங்களாக மாற்றுவதற்கான முறைகளை அடையாளம் காண்பதற்கான ஒரு ஆய்வு மையமாகும். கலிபோர்னியாவின் பெர்க்லியில் உள்ள லாரன்ஸ் பெர்க்லி தேசிய ஆய்வகத்தில் 2015 மே 25 இல் இம்மையம் திறக்கப்பட்டது.


</doc>
<doc id="407250" url="https://ta.wikipedia.org/wiki?curid=407250" title="தீபன் சக்கிரவர்த்தி">
தீபன் சக்கிரவர்த்தி

தீபன் சக்கிரவர்த்தி (பிறப்பு: 3 சூன் 1987) ஒரு இந்திய கிராண்ட் மாஸ்டர் (2006) ஆவார்.

2004 ஆம் ஆண்டில் லக்னோவில் பில்லு மோடி சர்வதேச ஓபனில் போட்டியில் பிரவீன் திப்சே மற்றும் சைதாலி ஐல்டாஷேவ் ஆகியோருடன் 2-4ஆம் இடத்தை  பகிர்ந்தார்.  2009 ஆம் ஆண்டில் மும்பை மேயர் கோப்பையில், அவர் ஆண்ட்ரி டிவயிக்ஸ்கின், ஜோர்ஜி திமோஷென்கோ, சுந்தர் ஷியாம், சைதாலி ஐல்டாஷேவ் மற்றும்  ஷுக்ரட் சபின் ஆகியோருடன் 5- 10 வது இடத்தைப் பகிர்ந்தார். இந்திய சதுரங்க  சாம்பியன்ஷிப்பில் நான்காவது இடத்தைப் பிடித்தார். 

மே 2011ல் FIDE பட்டியலில் அவரது எலோ மதிப்பீடு 2470. இணைய சதுரங்க கிளப்பில் அவரது கைப்பிடி "மாசியா (macia)" ஆகும். 


</doc>
<doc id="407252" url="https://ta.wikipedia.org/wiki?curid=407252" title="மிலனா மெராவோவிச்">
மிலனா மெராவோவிச்

மிலனா தெரேசியா பிரிண்ட்ச்ல்பெர்ஜெர் வான் பிரைண்ட்ச்பெர்க் (மிலனா மெராவோவிச்:1863–1927) ஆஸ்திரிய ஹங்கேரிய பத்திரிகையாளர், எழுத்தாளர் மற்றும் பியானோ இசையமைப்பாளர் ஆவார்.போஸ்னியா-ஹெர்சிகோவினாவை அறிமுகப்படுத்துவதற்காக மர்ஜோவிச், 40 ஆண்டுகளாக ஜேர்மன் மொழி பேசும் பொதுமக்களுக்கு அறிமுகமானார்.போஸ்னியா-ஹெர்ஜிகோவினாவில் முதல் பத்திரிகையாளராகவும், அதன் மண்ணில் முதல் பாரம்பரிய இசையமைப்பாளரின் ஆசிரியராகவும் இருந்தார், ஆனால் அவரது நீண்ட பயணங்களின் போது அவர் எழுதிய பயண புத்தகங்களை நன்கு அறிந்திருந்தார். தொலைவிலுள்ள மலைக் கிராமங்கள் வழியாக குதிரையின் வழியாக பயணம் செய்த போதிலும், போஸ்னியன் வாய்வழி பாரம்பரியத்தை மெர்சோவிச் பதிவு செய்தார், பாரம்பரிய உடைகளை சேகரித்து, மதிப்புமிக்க சேகரிப்பு ஒன்றை உருவாக்கினார்.
மிலெனா மெராவோவிச் 1863 ஆம் ஆண்டு டிசம்பர் 28 ஆம் நாள், ஆஸ்திரிய பேரரசின் குஜோவர் நகரில் பிறந்தார். ஒரு நடுத்தர வர்க்க குடும்பத்திற்கு சொந்தமான அவர் புடாபெஸ்டில் கல்வி கற்றார். 1878 ஆம் ஆண்டில் அவரது குடும்பத்தோடு பான்ஜியா லூகாவிற்கு மாற்றப்பட்டார், அங்கு அவரது அப்பா ஒரு நிர்வாக அதிகாரியாக நியமிக்கப்பட்டார், போஸ்னியா-ஹெர்சிகோவினா ஆஸ்திரியா-ஹங்கேரியால் ஆக்கிரமிக்கப்பட்ட பல வாரங்களுக்கு பின்னர். அடுத்த வருடம், மரசோவிக் மற்றும் அவரது குடும்பம் போஸ்னியா-ஹெர்சிகோவினாவின் தலைநகரான சாராவாகோவுக்கு மாற்றப்பட்டன. ஒரு பியானோ மற்றும் இசையமைப்பாளர், போஸ்னியா-ஹெர்ஜிகோவினாவில் பாரம்பரிய இசை இசை நிகழ்ச்சியில் முதல் முறையாக மான்சோவிக் பங்குபெற்றார், இது மே 1881 ஆம் ஆண்டில் கிரீன் இளவரசி ஸ்டீபனி பிறந்தநாள் நினைவாக பேஞ்சா லூகாவில் நடைபெற்றது.1879 க்கும் 1882 க்கும் இடையில், போஸ்னியா மற்றும் ஹெர்ஜிகோவினாவின் ஆளுநராக இருந்த டூக் வில்லியம் ஆஃப் வூர்ட்டம்பேர்க்கை மரியாதையுடன் வுர்ஸ்டேம்பர்க் மார்ஷ்சை மெராவோவிச் அமைத்தார். ஒஸ்மான்ஸ்கிக் மஸர்கா மற்றும் போஸ்னியா-போல்கா பிரான்கேஜ் ஆகியவை 1882 ஆம் ஆண்டில் வியன்னாவில் அச்சிடப்பட்டன. போஸ்னியா-ஹெர்சிகோவினாவில் இசையமைப்பாளர்களின் முந்தைய கண்டுபிடிப்புகள் இவை.


</doc>
<doc id="407253" url="https://ta.wikipedia.org/wiki?curid=407253" title="பெருமாள் சிகரம்">
பெருமாள் சிகரம்

பெருமாள் சிகரம் அல்லது பெருமாள் மலையின் சிகரம்  கொடைக்கானலில் உள்ள பெருமாள்மலையில் உள்ள சிகரமாகும். இது  இந்தியாவின் தமிழ்நாட்டில் உள்ள மேற்குத் தொடர்ச்சி மலையின் ஒரு பகுதியாகும், இது 2,440 மீட்டர் (8,005 அடி) உயரத்தில் உள்ளது. மலையேற்றம் செய்பவர்களுக்கு இது மிகவும் பிடித்தமான இடமாகும். கொடைக்கானல் வனத்துறை  தங்கள் தகவல்தொடர்பு ரீபீடரைக் இச்சிகரத்தில் அமைத்துள்ளது.



</doc>
<doc id="407254" url="https://ta.wikipedia.org/wiki?curid=407254" title="சேண்பாக்கம்">
சேண்பாக்கம்

சேண்பாக்கம் என்பது கொணவட்டம்  இந்திய மாநிலமான தமிழ்நாட்டில் வேலூர் முனிசிபல் கார்ப்பரேஷனின் மண்டலம் -4 தலைமையிடத்துடனும் அமைந்துள்ள ஒரு சிறிய வட்டாரமாகும். இங்கு பிரபலமான சுயம்பு விநாயகர் கோயில் அமைந்துள்ளது.

"தக்ஷிண நவ பிரிந்தவனம்"  என அழைக்கப்படும் ஸ்ரீ ராகவேந்திர ஸ்வாமி மிருத்திகா பிரிந்தவனம் இங்கு அமைந்துள்ளது.  இதன் கீழ் புதைக்கப்பட்டிருந்த,  8 (எட்டு) மூலா பிரிந்தாவன்வாம்   கண்டுபிடித்து 1991 ல், புதுப்பித்தனர். 
ஸ்ரீ ராகவேந்திர சுவாமி மிருத்திகா பிரிந்தாவணாம் ஸ்தாபிக்கப்பட்டதுடன், இது (தக்ஷிணா)  நவா பிரிந்தவன் என அழைக்கப்பட்டது. விஷ்ணுசாகமரமாருக்காக ஸ்ரீ மத்வாச்சார்யா இந்த  ஸ்தலத்தில்  கிரந்த எழுத்துக்களில் மந்திரம் எழுதியுள்ளார். ஸ்ரீ வியாசராஜர் இந்த கோவிலில் முக்கிய  தெய்வத்தை நிறுவியுள்ளார். ஸ்ரீ ராகவேந்திர சுவாமி 14 நாட்கள் இங்கு தங்கியிருந்து தியானத்தில் இருந்தார்.

 2001 ஆம் ஆண்டு இந்திய மக்கள் தொகை கணக்கெடுப்பின்படி,சேண்பாக்கம் மக்கள் தொகை 13,459 ஆக இருந்தது. இவர்களில் 50% ஆண்கள் மற்றும் 50% பெண்கள் ஆவார்கள். சேண்பாக்கம் மக்களின் சராசரி கல்வியறிவு 72% ஆகும், இதில் ஆண்களின் கல்வியறிவு 79%, பெண்களின் கல்வியறிவு 65% ஆகும். இது இந்திய தேசிய சராசரி கல்வியறிவான 59.5% விட கூடியதே. சேண்பாக்கத்தில் 12% மக்கள் 6 வயதுக்குட்பட்டவர்கள் ஆவர்.


</doc>
<doc id="407259" url="https://ta.wikipedia.org/wiki?curid=407259" title="கொனார்க் கடற்கரை">
கொனார்க் கடற்கரை

இந்தியாவின் கிழக்கு கடற்கரையில் ஒடிசாவில் உள்ள கொனார்க் கடற்கரை இந்தியாவின் சிறந்த கடற்கரையாக கருதப்படுகிறது. ராம்சந்தி கோயில் கடற்கரைக்கு சுமார் 10 கிமீ தொலைவில் உள்ளது. 

இந்த கடற்கரையில் சூரிய கோவில் உள்ளது. இந்துக்களுக்கு மத முக்கியத்துவம் வாய்ந்த இடம் இது. 


</doc>
<doc id="407260" url="https://ta.wikipedia.org/wiki?curid=407260" title="ஜஸ்டி செலமேஸ்வர்">
ஜஸ்டி செலமேஸ்வர்

ஜஸ்டி செலமேஸ்வர் (Jasti Chelameswar பிறப்பு 23 சூன் 1953) என்பவர் இந்திய உச்சநீதிமன்ற நீதிபதியாவார். இவர் 2018 சூன் 22 அன்று ஓய்வு பெற்றார். முன்னதாக, இவர் கேரள உயர் நீதிமன்றத்தின் தலைமை நீதிபதியாகவும், கௌஹத்தி உயர் நீதிமன்ற நீதிபதியாகவும் இருந்தார். இந்திய உச்சநீதிமன்ற தலைமை நீதியரசரான தீபக் மிஸ்ராவுக்கு எதிராக  பத்திரிகையாளர்கள் கூட்டத்தைக் கூட்டி கூட்டாக கேள்வி எழுப்பிய  4 நீதிதிகளில் ஒருவராகவும் இருந்தார்..

செலமேஸ்வர் ஆந்திரப்பிரதேசத்தின் கிருஷ்ணா மாவட்டத்தின் மொவாவா மண்டலத்தில் உள்ள பெத்தமுட்டெவி சிற்றூரில் பிறந்தார். இவரது தந்தையான ஜஸ்டி லட்சுமிநாராயணா மாவட்ட நீதிமன்றத்தில் வழக்கறிஞராக இருந்தவர்.  மச்சிலிப்பட்டணத்தில் பள்ளிப்படிப்பை முடித்த செலமேஸ்வர், சென்னை லயோலா கல்லூரியில் இயற்பியலில் இளங்கலைப் பட்டம் பெற்றவர், 1976இல் விசாகப்பட்டண ஆந்திர சட்ட பல்கலைக்கழகத்தில் சட்டம் படித்தார்.

ஆந்திர உயர் நீதிமன்றத்தின் கூடுதல் நீதிபதியாக ஆனார் செல்லமேஸ்வர். பின்னர் 2007இல் குவாஹாத்தி உயர் நீதிமன்றத்தின் தலைமை நீதிபதியாகப் பதவி உயர்வுபெற்றார். அதையடுத்து கேரள உயர் நீதிமன்றத்தின் தலைமை நீதிபதியாகவும் இருந்தார். 2011இல் உச்ச நீதிமன்ற நீதிபதியாக்க ஆனார்.

தகவல்தொடர்பு தொழில்நுட்பச் சட்டத்தின் பிரிவு 66-ஏ-யை, அரசியல்வாதிகள் சமூக வலைதளங்களில் தங்களை விமர்சிப்பவர்களைக் கைதுசெய்து சிறையில் அடைக்கப் பயன்படுத்தினர்.  இது போன்ற குற்றங்களுக்கு மூன்று ஆண்டுகள் வரை சிறைதண்டனை விதிக்கப்பட்டன. கருத்துச் சுதந்திரத்தின் குரல்வளையை நெரிக்கும் இந்தப் பிரிவை 2016-ல்  செலமேஸ்வர் மற்றும் ரோகின்டன் பாலி நரிமன் உள்ளடக்கிய இரண்டு நீதிபதிகள் கொண்ட அமர்வு ரத்துசெய்தது.. 

செலமேஸ்வர், சரத் அர்விந்த் பாபெட், சொக்கலிங்கம் நாகப்பன் ஆகியோரை உள்ளடக்கிய இந்திய உச்ச நீதிமன்றத்தின் மூன்று நீதிபதிகள் கொண்ட அமர்வு, அரசின் நல உதவிகளைப் பெற ஆதாரைக் கட்டாயமாக்குவதை தீர்ப்பின் வழியாகத் தடுத்தது.

நீதிபதிகளை நியமிக்கும் கொலீஜியம் முறையில், உச்ச நீதிமன்ற நீதிபதிகளின் தனி அதிகாரத்தைத் தடுக்கும் வகையில், தேசிய நீதிபதிகள் நியமன ஆணையம் என்ற அமைப்பை உருவாக்க முயன்றது இந்திய ஒன்றிய அரசு. ஐந்து நீதிபதிகள் கொண்ட உச்ச நீதிமன்ற அமர்வில் நால்வர் இந்த ஆணையம் அமைக்கும் முயற்சியை அரசியல் சாசனத்துக்கு எதிரானது என்று சொல்லி ரத்துசெய்தனர். ஆனால், அந்தத் தீர்ப்பிலேயே கொலீஜியம் முறையை விமர்சித்து நீதிபதிகள் நியமனத்தில் வெளிப்படைத்தன்மையைக் கொண்டுவரும் முயற்சிக்கு ஆதரவளித்தார் செலமேஸ்வர்.


</doc>
<doc id="407262" url="https://ta.wikipedia.org/wiki?curid=407262" title="திபயேந்து பருவா">
திபயேந்து பருவா

திபயேந்து பருவா ("Dibyendu Barua") 1966 ஆம் ஆண்டு அக்டோபர் மாதம் 27 ஆம் நாள் பிறந்த ஓர் இந்திய சதுரங்க கிராண்டு மாசுட்டர் ஆவார். மூன்று முறை இந்திய சதுரங்க சாம்பியன் பட்டத்தை இவர் பெற்றுள்ளார். 

பருவா இந்தியாவின் மேற்குவங்க மாநிலம் கொல்கத்தா நகரத்தைச் சேர்ந்தவர் ஆவார். இந்திய சதுரங்க சாம்பியன் போட்டியில் 1978 ஆம் பங்கேற்றபோது இவருக்கு 12 வயது ஆகும். 1982 ஆம் ஆண்டு இலண்டனில், அப்போது உலகத்தர வரிசையில் இரண்டாம் இடத்திலிருந்த விக்டர் கார்ச்சினாய் என்ற உருசியரைத் தோற்கடித்தார் . பிடே அமைப்பு 1991 ஆம் ஆண்டு பருவாவிற்கு கிராண்டு மாசுட்டர் பட்டத்தை வழங்கிச் சிறப்பித்தது. இதனைத் தொடர்ந்து விசுவநாதன் ஆனந்தை அடுத்து இரண்டாவது இந்திய கிராண்டு மாசுட்டர் என்ற பெருமை இவருக்குக் கிடைத்தது. 1983 ஆம் ஆண்டு முதன்முறையாக இந்திய சதுரங்க சாம்பியன் என்ற பட்டத்தை பருவா வென்றார். பின்னர் 1998 மற்றும் 2001 ஆம் ஆண்டுகளில் இரு முறை இப்பட்டத்தை வென்றார். 



</doc>
<doc id="407263" url="https://ta.wikipedia.org/wiki?curid=407263" title="ஹெட்லி வில்ஸ்">
ஹெட்லி வில்ஸ்

ஹெட்லி வில்ஸ் (19 மார்ச் 1940 - 21 பிப்ரவரி 2013) ஆஸ்திரேலிய கால்பந்து வீரராக இருந்தார்.   இவர் விக்டோரியன் கால்பந்து லீக் (VFL) வில் நடந்த தெற்கு மெல்போர்ன் நகரில் விளையாடியிருந்தார்.



</doc>
<doc id="407265" url="https://ta.wikipedia.org/wiki?curid=407265" title="பேட்மேன் வானூர்தி நிலையம்">
பேட்மேன் வானூர்தி நிலையம்

 துருக்கி நாட்டில் பேட்மேன் நகரில் அமைந்துள்ள (IATA: BAL, ICAO: LTCJ)  ஒரு வானூர்தி நிலையம் பேட்மேன்  வானூர்தி நிலையம்ஆகும்.



</doc>
<doc id="407266" url="https://ta.wikipedia.org/wiki?curid=407266" title="சரபங்கா ஆறு">
சரபங்கா ஆறு

இந்திய மாநிலமான தமிழ்நாட்டில் சேலம் மாவட்டத்தில் சரபங்கா என்ற நதி ஓடுகிறது. ஆற்றின் தோற்றம், பாரம்பரியமாக தமிழ்நாட்டில் ஏற்காடு மலையடிவாரத்தில் தோன்வறுவதாக கூறப்படுகிறது. டேனிஷ்பேட்டை கிராமத்திலன் விவசாய நீர்ப்பாசனத்திற்கான தேவையை நிறைவேற்றுகிறது.இவ்வாறு, டேனிஷ்பேட்டை , ஓமலூர், தோப்பூர், தரமங்கலம், எடப்பாடி, செட்டிப்பட்டி, பெரமாச்சிபாளையம், தேவூர் வழியாக  பாய்ந்து, வங்காள விரிகுடாவில் கலப்பதற்கு முன்பு அன்னமரா கோவில் அருகே காவேரி ஆற்றில் இணைகிறது. பெரமாச்சிபாளையத்தில் ஆற்றின் மீது அணைகள்அமைந்துள்ளது. 


</doc>
<doc id="407267" url="https://ta.wikipedia.org/wiki?curid=407267" title="மேரி ஆன் கோம்சு">
மேரி ஆன் கோம்சு

மேரி ஆன் கோம்சு ("Mary Ann Gomes") என்பவர் ஓர் இந்திய சதுரங்க விளையாட்டு வீராங்கனை ஆவார். கொல்கத்தாவைச் சேர்ந்த இவர் 1989 ஆம் ஆண்டு செப்டம்பர் மாதம் 19 ஆம் நாள் பிறந்தார். பெண் கிராண்டு மாசுட்டர் என்ற தகுதியைப் பெற்ற சதுரங்க வீராங்கனைகளில் இவரும் ஒருவராவார். 

2005 ஆம் ஆண்டில் உசுபெக்கித்தான் நாட்டின் நமங்கனில் நடைபெற்ற பதினாறு வயதுக்கு உட்பட்டோருக்கான பெண்கள் சதுரங்க சம்பியன் பட்டப் போட்டியில் முதலிடம் பிடித்தார் . 2006 , 2007 , 2008 ஆம் ஆண்டுகளில் இருபது வயதுக்குட்பட்டோர் பிரிவில் ஆசிய இளையோர் பெண் சாம்பியன் பட்டத்தை வென்றார். 2011,2012,2013 ஆம் ஆண்டுகளில் மூன்று முறை பெண்கள் இந்திய சதுரங்க சாம்பியன் பட்டத்தையும் வென்றுள்ளார் .


</doc>
<doc id="407268" url="https://ta.wikipedia.org/wiki?curid=407268" title="அன்வர்திகான்பேட்டை">
அன்வர்திகான்பேட்டை

அன்வர்திகான்பேட்டை இந்தியாவின் தமிழ்நாடு மாநிலத்தில் வேலூர் மாவட்டத்தில் உள்ள ஒரு கிராமமாகும்.

அருகிலுள்ள கிராமங்களில் மேல் ஆவாதாம், கீழ் ஆவாதாம், ஆவாதாம் புதுப்பட்டு, மின்னல், குன்னத்தூர், மேல்கலத்தூர், மேலரி, காட்டுப்பாக்கம் மற்றும் மகேந்திரவாடி ஆகியவை அடங்கும்.

அன்வார்டிக்கான்பேட் அல்லது அன்வார்த்திகன்பேட்டை, மாநில தலைநகர் சென்னையிலிருந்து சுமார் 81 கி.மீ ஆகும்.

 கிராமத்தில் இருந்து சுமார் 15 கி.மீ. தொலைவில் அரக்கோணம் அமைந்துள்ளது. இந்து கடவுளான முருகனின் அறுபடை வீடுகளுள் ஒன்றான திருத்தணி இங்கு இருந்து 22 கி.மீ தூரத்தில் உள்ளது. வேலூர் மாவட்டத்தின் முக்கியமான நகரங்களில் ஒன்றான சோளிங்கர் 23 கி.மீ. தொலைவில் அமைந்துள்ளது.

 தெலுங்கு மொழி பேசும் மக்களிடையே பரவலாக பேசப்படுகிறது. அருகில் இருக்கும் சிலர் மத்தியில் தமிழ் பரவலாக உள்ளது. 

இந்த கிராமத்தில் பெரும்பான்மையானவர்கள் சந்தையில் உணவு தொடர்பான பொருட்களை விற்பனை செய்கின்றனர்.
இங்கு அமைந்துள்ள காமராஜர் சிலை,  நடிகர் சிவாஜி கணேசனால் திறந்து வைக்கப்பட்டது



 அப் லைன் : சென்னை, திருப்பதியை இணைக்கிறது...
ஏலகிரி மற்றும் காவேரி எக்ஸ்பிரஸ் இந்த நிலையத்தின் முக்கிய ரயில்கள். மேலும் சில உள்ளூர் ரயில்களும் இங்கு இயங்குகின்றன.






 சுமார் 1000 மக்கள் தொகை கொண்டு நான்கு வீதிகளைக் கொண்டிருக்கிறது.


</doc>
<doc id="407270" url="https://ta.wikipedia.org/wiki?curid=407270" title="ஜோஸ் ஃபெரீரா போஸ்ஸா">
ஜோஸ் ஃபெரீரா போஸ்ஸா

ஜோஸ் சில்வஸ்டெர் ஃபெரீரா போஸ்ஸா GOC (சப்ரா, மொௗரா, 20 ஜூலை 1894 - 14 பிப்ரவரி 1970) போர்த்துகீசிய இந்திய ஆளுநராகவும், அன்டோனியோ டி ஒலிவேரா சலாஜரின் எஸ்டடோ நோவோ அரசாங்கத்தின் காலனித்துவ அமைச்சராகவும் இருந்தார்.

இவர் எபிரஸியோ கேட்டனோ போசா மற்றும் மரியா ஃபெர்ரிராவின் மகன் ஆவாா்.

மே 11, 1935 அன்று, ஆன்டோனியோ சலாஜரின் 7 வது அரசாங்கத்தின்போது துணைத் தளபதி டி எஸ்டடோ டாஸ் கொலோனிஸ் (காலனிகளுக்கான மாநில துணை செயலாளர்) பதவியில் இருந்தார்..

1945 முதல் 1948 வரை போர்த்துகீசிய ஜனாதிபதி ஆஸ்கார் கார்மோனா, இவரை போர்த்துகீசிய இந்திய ஆளுநராக நியமிக்கப்பட்டார்.

ஏப்ரல் 30, 1946 அன்று இவர் கிறிஸ்துவின் இராணுவ கட்டளையின் பிரதான அலுவலர் ஆனார்.


</doc>
<doc id="407271" url="https://ta.wikipedia.org/wiki?curid=407271" title="கடம்பநல்லூர்">
கடம்பநல்லூர்

கடம்பநல்லூர், தமிழ்நாட்டிலுள்ள வேலூர் மாவட்டத்தில் உள்ள ஒரு கிராமம் ஆகும். சென்னையிலிருந்து குடியேறிய மக்கள் (பின்னர் மெட்ராசஸ் என்று அழைக்கப்பட்டது). இவர்கள் 1950 இல் சுதந்திரப் போராட்டத்தின் போது சென்னையிலிருந்து குடிபெயர்ந்தவர்கள்  ஆவார்கள்.

கிராம தலைவர் திரு.சீனிவாசன், [2012-2017].தற்போதைய பஞ்சாயத்து தலைவர் ஆவார்.

முதன்மை  தொழில்களாக விவசாயம், மட்பாண்டம், திறமையான வீடுகள் ஆகியவற்றை சுற்றியுள்ளது. நெல், நிலக்கடலை, காய்கறிகள் (முக்கியமாக கத்திரி, வெண்டை, வெள்ளரிக்காய்), Offlate மலர்கள் (அடங்கும் - Marigold, ரோஜா, செம்பருத்தி, மல்லிகை, firecracker பூ) அடங்கும் ஆண்டு முழுவதும் விவசாயம் செய்யப்படுகிறது.

சென்னையில் இருந்து மேற்கில் 60 கிமீ தெற்கே 10 கி.மீ., தொலைவில், அரக்கோணம் மற்றும் வடக்கில் இருந்து 25 கி.மீ தொலைவில் காஞ்சிபுரம் அமைந்துள்ளது. அருகிலுள்ள ரயில் நிலையம் தக்கோளம் இரயில் நிலையம்.

கடம்பநல்லூர் மாங்கட்டுச்சேரி புஞ்சாயத்தில் உள்ளது. ஒவ்வொரு வருடமும் மே மாதத்தில் "சித்திரை விழாவை" கொண்டாடுகிறார்கள்.






</doc>
<doc id="407273" url="https://ta.wikipedia.org/wiki?curid=407273" title="ஃபலூடா">
ஃபலூடா

ஃபலூடா (ஆங்: Falooda, Faluda, Faloodah),  இந்திய துணைக்கண்டத்தின் பிரபலமான இனிப்பு குளிர்பானமாகும். பாரம்பரியமாக இது  ரோஸ் சிரப், சேமியா, திருநீற்றுப்பச்சை ("sabza/takmaria") விதைகள் மற்றும்  ஜெல்லி துண்டுகளுடன் பால் கலந்து செய்யப்படுகிறது, இதன் மேலே  ஒரு கரண்டி ஐஸ் கிரீம் வைக்கப்படுகிறது. பலூடா செய்யத்தேவைப்படும் சேமியா ஆனது கோதுமை, கிழங்குவகை, சோளமாவு, அல்லது ஜவ்வரிசியிலிருந்து தயாரிக்கப்படுகிறது.




</doc>
<doc id="407274" url="https://ta.wikipedia.org/wiki?curid=407274" title="கிருஷ்ணம்பள்ளி">
கிருஷ்ணம்பள்ளி

கிருஷ்ணம்பள்ளி, இந்தியாவின் தெற்கு மாநிலமான தமிழ்நாட்டின் வேலூர் மாவட்டத்தில், குடியாத்தம் தாலுகா, மேல்பட்டி அஞ்சலின் கீழ் உள்ள ஒரு கிராமமாகும். இந்த கிராமம் பேர்ணாம்பட்டிலிருந்து குடியாத்தம் செல்லும் சாலையில் மேல்பட்டி வழியாக அமைந்துள்ளது.

இந்த கிராமத்தில் அதிகம் பேசப்படும் மொழி தெலுங்கு மற்றும் இரண்டாவது தமிழ்.

கிராமத்தில் ஒரு ஆரம்ப பள்ளி உள்ளது 1987 ல் துவங்கப்பட்டது. இக்கிராமத்தில் ஸ்ரீ கோதண்ட ராம ஸ்வாமி கோயிலை நாம் காணலாம்.

இக் கிராமத்தில் சில சிறிய மலைகளும், கிராமங்களும் உள்ளன. இக் கிராமத்தில் வறட்சி என்றாலும், இதன் முக்கிய வருவாய் ஆதாரம் விவசாயம், தற்போதைய தலைமுறையில் எழுத்தறிவு விகிதம் 90% க்கு மேல் உள்ளது.


</doc>
<doc id="407275" url="https://ta.wikipedia.org/wiki?curid=407275" title="கலவை புதூர்">
கலவை புதூர்

திமிரி பஞ்சாயத்து தொழிற்சங்கத்தின் கீழ் ஒரு கிராமமாக கலவை புதூர் உள்ளது. இது தமிழ்நாட்டில் வேலூர் மாவட்டத்தில் கலவைக்கு அருகே அமைந்துள்ளது. தர்மராஜா கோயில் இக் கிராமத்தின் வரலாற்று முக்கியத்துவம் வாய்ந்தாக உள்ளது. வெம்பி மற்றும் மழையூர் போன்ற கிராமங்கள் கலவை புதூரின் மேற்குப் பகுதியில் அமைந்துள்ளன. விளம்பி மற்றும் மேல்புளம் போன்ற கிராமங்கள் கலவை புதூரின் தெற்கே அமைந்துள்ளது. அகரம் கிராமம் வடக்குப் பகுதியில் அமைந்துள்ளது. இந்த கிராமத்தில் உள்ள மக்களின் முக்கிய தொழில் விவசாயம் ஆகும். அவர்கள் அன்பு மிகுந்தவர்களாகவும் மற்றும் உதவும் போக்கைக் கொண்டவர்களாகவும் உள்ளனர். 

 ஒரு அரசு உயர் நிலைப்பள்ளி தர்மராஜா கோயிலுக்கு அருகிலேயே போதுமான இடைவெளி மற்றும் கண்ணியமான சூழலில் அமைந்துள்ளது. ஸ்ரீராமகிருஷ்ண வித்யாலயா அரசு உயர் நிலைப்பள்ளிக்கு அருகே அமைந்துள்ளது

இந்த கிராமம் சாலை வழியாக நன்கு இணைக்கப்பட்டுள்ளது. பல பேருந்து சேவைகள் (ரூட் எண்: 9,30,42, டி 12) ஆரனி, ஆற்காட்டில் இருந்து கிடைக்கின்றன. ஆட்டோ மற்றும் டாக்ஸி வசதிகள் குறைந்தபட்ச விலையில் கலவை பேருந்து நிலையத்திலிருந்து கிடைக்கின்றன.

1. ஸ்ரீ தர்மராஜா கோயில்
2. ஸ்ரீ மாரியம்மன் கோயில்
3. ஸ்ரீ கோபத்தம்மன் கோயில்4. ஸ்ரீ ராமலிங்க அடிகளார் கோயில்
5. ஸ்ரீ வேரா ஹனுமான் கோயில்6. ஸ்ரீ நாவகிரா கோயில்
7. ஸ்ரீ நாகம்மாள் கோயில்


</doc>
<doc id="407277" url="https://ta.wikipedia.org/wiki?curid=407277" title="சீகராஜபுரம்">
சீகராஜபுரம்

சீகராஜபுரம், தமிழ்நாட்டிலுள்ள வேலூர் மாவட்டத்தின் வாலாஜா தாலுக்கில் அமைந்துள்ள ஒரு கிராம பஞ்சாயத்து ஆகும். இது சென்னையில் இருந்து 121 கிமீ (75 மைல்) தொலைவில் அமைந்துள்ளது.

பொன்னை ஆற்றின் கரையில் இது அமைந்துள்ளது. சீகராஜபுரம்  வில்வ காடாக ஒரு காலத்தில் இருந்தது எனவும் (Aegle marmelos forest)  ஒரு சூயம்பு லிங்கம் (இயற்கையாக உருவானது) என்பதால் இந்த கோயில் பால வில்வநாதீஸ்வரர் கோயில் என்று அழைக்கப்படுகிறது. நன்கு அறியப்பட்ட விற்பனையாளரான திவாகர் தனது ஆரம்பகால வாழ்க்கையை இங்கு வாழ்ந்தார்.


</doc>
<doc id="407278" url="https://ta.wikipedia.org/wiki?curid=407278" title="மீனூர்">
மீனூர்

 மீனூர் இந்தியாவில் தமிழ்நாட்டில் வேலூர் மாவட்டத்தில் உள்ள குடியாத்தத்தில்  உள்ள ஒரு கிராமமாகும். தமிழில் மீன் என்றால் "மீன்" என்று பொருள். ஊர் என்றால் மக்கள் வாழ்கின்ற ஒரு இடத்தைக் குறிக்கிறது. இது ஒரு சிறிய கிராமம்,  அல்லது நகரம் ஆகும். 

தமிழ், பேசும் மொழி. இந்த பகுதியில் ஸ்வாமி வெங்கடேஸ்வரர் ஆலயம் மிகவும் பிரபலமாக உள்ளது.


</doc>
<doc id="407281" url="https://ta.wikipedia.org/wiki?curid=407281" title="பெருங்குடி இரயில் நிலையம்">
பெருங்குடி இரயில் நிலையம்

பெருங்குடி சென்னை MRTS யின் ஒரு ரயில் நிலையமாகும். இது பெருங்குடிக்கு அருகில் உள்ள இந்திரா நகர், பார்க் அவென்யூ மற்றும் டான்சி நாகர் போன்ற இடங்களை உள்ளடக்கியுள்ளது.

பெருங்குடி நிலையம் 19 நவம்பர் 2007 அன்று சென்னை MRTS வலையமைப்பின் இரண்டாம் கட்டத்தின் ஒரு பகுதியாக திறக்கப்பட்டது.

 தளத்தின் நீளம் 280 மீ. இந்த நிலையத்தில் 8,080 சதுர மீட்டர் திறந்த பார்க்கிங் பகுதியை உள்ளடக்கி  உள்ளது.

 இரு சக்கர வாகன நிறுத்தம் 2011 இல் இந் நிலையத்தில் உருவாக்கப்பட்டது, அங்கு 150 முதல் 200 இரு சக்கர வாகனங்கள் மற்றும் சைக்கிள்களும் ஒவ்வொரு நாளும் நிறுத்தப்பட்டுகின்ற்ன..

பெருங்குடி வேளச்சேரிக்கு MRTS வரிசையில் பதினாறாவது நிலையமாகும். வேளச்சேரியிலிருந்து திரும்பும் திசையில் இரண்டாவது நிலையமாக உள்ளது தற்போதுள்ள சென்னை கடற்கரை நிலையம். 3.4 கிமீ நீளமுள்ள 18 கி.மீ தூரத்திலுள்ள சாலை பெருங்குடி நிலையம் மற்றும் தரமணி நிலையம் ஆகியவற்றுடன் வேளச்சேரியிலிருந்து தரமணி வரையிலான MRTS வரிசை வழியாக கட்டப்பட்டு வருகிறது.


</doc>
<doc id="407282" url="https://ta.wikipedia.org/wiki?curid=407282" title="இராபர்ட் எஃப் கென்னடி">
இராபர்ட் எஃப் கென்னடி

இராபர்ட் பிரான்சிசு கென்னடி ("Robert Francis Kennedy", நவம்பர் 20, 1925 – சூன் 6, 1968) அமெரிக்க அரசியல்வாதியும், வழக்கறிஞரும் ஆவார். இவர் நியூயார்க் மாநிலத்துக்கான மேலவை உறுப்பினராக 1965 சனவரி முதல் 1968 சூனில் படுகொலை செய்யப்படும் வரை பதவியில் இருந்தார். இவர் முன்னதாக 1961 முதல் 1964 வரை அமெரிக்கத் தலைமை வழக்குரைஞராக, அவரது தமையனாரும் அரசுத்தலைவருமான ஜான் எஃப். கென்னடி, மற்றும் அரசுத்தலைவர் லின்டன் பி. ஜான்சன் ஆகியோரின் கீழ் பணியாற்றினார். கென்னடி சனநாயகக் கட்சியின் உறுப்பினராவார்.

கென்னடி மாசச்சூசெட்ஸ் மாநிலத்தில் யோசப் கென்னடிக்கும் ரோசு கென்னடிக்கும் ஏழாவது மகவாகப் பிறந்தார். 1944 முதல் 46 வரை அமெரிக்கக் கடற்படையில் பயிலுனர் மாலுமியாக சேவையாற்றினார். பின்னர் ஆர்வார்டு பல்கலைக்கழகத்தில் பயின்று 1948 இல் இளங்கலைப் பட்டம் பெற்றார். பின்னர் வர்ஜீனியா பல்கலைக்கழகத்தில் சட்டம் பயின்று, மாசச்சூசெட்ஸ் வழக்குரைஞர் அமைப்பில் 1951 இல் சேர்ந்தார். 1952 இல் அரசியலில் இறங்கினார். அவரது தமையனார் ஜான் எஃப். கென்னடி மேலவை உறுப்பினராகப் போட்டியிட்டபோதும், 1960 அரசுத்தலைவராகப் போட்டியிட்ட போதும் அவருக்கு ஆதரவாகப் பரப்புரையில் ஈடுபட்டார். கென்னடி அமெரிக்க தலைமை வழக்குரைஞராக நியமிக்கப்பட்டார். 1961 முதல் 1963 வரை அரசுத்தலைவருக்கு ஆலோசகராகப் பணியாற்றினார். குடிசார் உரிமைகள் இயக்கம், கூட்டுக் குற்றங்கள் மற்றும் மாஃபியா ஆகியவற்றுக்கு எதிர்ப்பு, கியூபா தொடர்பான வெளிநாட்டுக் கொள்கை ஆகியவற்றில் பெரும் பங்காற்றினார். தமையன் ஜான் கென்னடியின் படுகொலைக்குப் பின்னர், ஜான்சனின் நிருவாகத்தில் பல மாதங்கள் பதவியில் இருந்தார். அமெரிக்க செனட்டராக 1964 இல் தெரிவு செய்யப்பட்டார். பதவியில் இருக்கும் போது, இவர் இனவாதத்துக்கு எதிராகவும், வியட்நாம் போரில் அமெரிக்கத் தலையீட்டுக்கு எதிராகவும் குரல் கொடுத்தார்.

1968 அரசுத்தலைவர் தேர்தலில், கென்னடி சனநாயகக் கட்சியின் முன்னணி வேட்பாளராக இருந்தார். வறியோர், ஆபிரிக்க அமெரிக்கர், அமெரிக்க இலத்தீனர்கள், கத்தோலிக்க திருச்சபை, இளைஞர்களுக்கான வாக்குரிமை ஆகியவற்றுக்கு கென்னடி குரல் கொடுத்தார். 1967 ஆறு நாள் போரில் இசுரேலுக்கு ஆதரவாக கென்னடி குரல் கொடுத்தமைக்காக 1968 சூன் 5 நள்ளிரவுக்கு சற்றுப் பின்னர், சிர்கான் சிர்கான் என்ற 24-வயது பாலத்தீனரால் கென்னடி சுடப்பட்டார். கென்னடிக்கு மூன்று சூடுகள் தாக்கின. மேலும் ஐவர் காயமடைந்தனர். அடுத்த நாள் கென்னடி இறந்தார். சிர்கானுக்கு ஆயுள் தண்டனை வழங்கப்பட்டது.



</doc>
<doc id="407287" url="https://ta.wikipedia.org/wiki?curid=407287" title="சாரா சீகர்">
சாரா சீகர்

சாரா சீகர் "(Sara Seager)" (பிறப்பு: 21 ஜூலை 1971) ஒரு கனடிய அமெரிக்க வானியலாளரும் கோள் அறிவியலாளரும் ஆவார். இவர் மசாசூசட் தொழில்நுட்ப நிறுவனத்தில் பேராசிரியராக உள்ளார். இவர் புறச் சூரிய் மண்டலக் கோள்களும் அவற்றின் வளிமண்டலங்களும் பற்றிய அய்வுக்காகப் பெயர்பெற்றவர்ரித்தலைப்புகளில் இவர் இரண்டு பாடநூல்களை எழுதியுள்ளார். "Popular Science", "Discover Magazine", "Nature", "TIME Magazine" இதழ்களில் ஆராய்ச்சிக்காக பெயரும் புகழும் பெற்றவர். இவர் புறவெளிக் கோள்களின் வளிமண்டல வேதியியல் அடையாளங்களைக் கண்டுபிடித்தமைக்காகவும் அக்கோள்களின் கோள்கடப்புகளை நோக்கீடு செய்ய குறைந்த விலை விண்வெளி நோக்கீட்டகங்களை வடிவமைத்தமைக்காகவும் மெக்கார்த்தர் ஆய்வுநல்கை பெற்றவர்.

சீகர் கனடா, ஒன்டாரியோ, டொரான்டோவில் பிறந்த யூதர் ஆவார்.ரிவரது தந்தையார் மருத்துவர் டேவிட் சீகர் ஆவார். இவருக்கு தன் 19 ஆம் அகவையிலேயே தலைமுடி கோட்டிவிட்டது. இவர் முடிமாற்ரத் துறயின் முன்னோடியும் உலக முடிமாற்ர வல்லுனர்களில் ஒருவரும் ஆவார். இவர் சீகர் முடிமாற்ற மையத்தையும் நிறுவினார்.





</doc>
<doc id="407289" url="https://ta.wikipedia.org/wiki?curid=407289" title="மோட்டு">
மோட்டு

 
மோட்டு (Mottu) என்பது 1985 ஆம் ஆண்டய இந்திய மலையாளத் திரைப்படமாகும். இப்படத்தை ஜாய் என்ற இயக்குநர்  இயக்கினார்.  இப்படத்தில் முக்கிய நட்சத்திரமாக விஜயராகவன்  நடித்தார்.



</doc>
<doc id="407290" url="https://ta.wikipedia.org/wiki?curid=407290" title="சஞ்சய் புதர்வர்">
சஞ்சய் புதர்வர்

 1987 ஆம் ஆண்டு அக்டோபர் 8 ஆம் நாள் சஞ்சய் புதர்வர் பிறந்தார். இவர் மட்டை பந்தாட்டத்தில் அரியானா அணிக்கெதிரான ஆட்டத்தில் இந்தியத் தரவரிசையில் முதலிடம் வகிக்கிறார்.


</doc>
<doc id="407292" url="https://ta.wikipedia.org/wiki?curid=407292" title="கேரி பெக்கர்">
கேரி பெக்கர்

கேரி பெக்கர் (பிறப்பு திசம்பர் 2, 1930 - இறப்பு மே 3, 2014) ஒரு அமெரிக்க பொருளியலாளர். இவர் சிகாகோ பல்கலைக்கழகத்தில் பொருளாதாரம் மற்றும் சமூகவியல் பிரிவில் பேராசிரியராக இருந்தார். நியூயார்க டைம்ஸ் நாளிதழில் கடந்த 50 ஆண்டுகளின் மிகச் சிறந்த மற்றும் முக்கியமான ஒரு சமூக விஞ்ஞானி என்று பாராட்டப்பெற்றார். 1992 ஆம் ஆண்டிற்கான பொருளாதாரத்திற்கான நோபல் பரிசுப் பெற்றார் மற்றும் 2007 ஆம் ஆண்டில் அமெரிக்காவின் சுதந்திரத்திற்கான ஜனாதிபதி விருது பெற்றார். மேலும் 60 அகவை கடந்த பொருளியலாளர்களில் கணக்கெடுப்பில் மிகச்சிறந்த பொருளியலாளர் என்று முதல் இடத்தை பெக்கர் பெற்றார்.


</doc>
<doc id="407293" url="https://ta.wikipedia.org/wiki?curid=407293" title="சுனில் ஆரியரத்னே">
சுனில் ஆரியரத்னே

பேராசிரியர் சுனில் ஆரியரத்னே 1949 ஆம் ஆண்டு பிறந்தார்.  இவர்  இலங்கை  நாட்டை சார்ந்த ஒரு அறிஞர், திரைப்பட இயக்குனர், எழுத்தாளர், கவிஞர் மற்றும் பாடலாசிரியர் ஆவார்.


</doc>
<doc id="407297" url="https://ta.wikipedia.org/wiki?curid=407297" title="சாரா இலீ இலிப்பின்கோட்">
சாரா இலீ இலிப்பின்கோட்

சாரா இலீ இலிப்பின்கோட் "(Sarah Lee Lippincott)" (பிறப்பு: அக்டோபர் 26, 1920 – பெப்ரவரி 28, 2019) அல்லது "சாரா இலீ இலிப்பின்கோட் சிம்மர்மன் (Sarah Lee Lippincott Zimmerman)" எனவும் அழைக்கப்படுபவர் ஓர் அமெரிக்க வானியலாளர் ஆவார். இவர் சுவார்த்மோர் கல்லூரி தகைமைப் பேராசிரியரும் அக்கல்லூரி சார்ந்த சுபிரவுல் வான்காணகத்தின் தகைமை இயக்குநரும் ஆவார். இவர் இரும விண்மீன்களின் பான்மையைத் தீர்மானிக்கவும் புறவெளிக் கோள்களைக் கண்டுபிடிக்கவும் வானளவையியலைப் பயன்படுத்திய முன்னோடி ஆவார்.

இவர் 1941 இல் கலை இளவல் பட்டத்தை பென்சில்வேனியா பல்கலைக்கழகத்திலும் 1942 இல் கலை முதுவர் பட்டத்தை சுவார்த்மோர் கல்லூரியிலும் பெற்றார்.

இவர் 1920 இல் பிறந்தார். இவர் 1940 களில் பென்சில்வேனியா பல்கலைக்கழகத்தின் பெண்கள் கல்லூரியில் படித்துள்ளார். கல்லூரியில் படிக்கும்போது இவர் பூப்பந்தாட்டக் குழுவில் இருந்துள்ளார். 

பென்சில்வேனியா பல்கலைக்கழகத்தில் பட்டம் பெற்ரதும் இவர் சுவார்த்மோர் கல்லூரியில் பீட்டர் வான் தெ கேம்புடன் நெருக்கமாக பணிபுரிந்து 1945 முதல் கேம்ப் ஓய்வுபெற்ற 1972 ஆம் ஆண்டுவரை பல வானியல் திட்டங்களில் கலந்துகொன்டார். கேம்ப் 1995 இல் இறந்தபோது அவரது நினைவேந்தலை எழுதியுள்ளார்.ஐவர் கேம்ப் 1972 இல் ஓய்வு பெற்றதும் வான்காணகத்தின் இயக்குநர் ஆனார்.

மற்றவரோடு இணைந்து இவர் இரண்டு நூல்களை வெளியிட்டுள்ளார்:

Lippincott published over one hundred papers in her career. These are two typical examples:



</doc>
<doc id="407298" url="https://ta.wikipedia.org/wiki?curid=407298" title="நரிந்தர் பிரக்தா">
நரிந்தர் பிரக்தா

நரிந்தர் பிரக்தா ஒரு முன்னாள் தோட்டக்கலை அமைச்சர் ஆவாா். மேலும் இந்தியாவின் இமாச்சல பிரதேச மாநிலத்தில் உள்ள ஜுபல் கோட்காய் சட்டமன்ற தொகுதியிலிருந்து தோ்ந்தெடுக்கப்பட்ட தற்போதைய சட்டமன்ற உறுப்பினா் ஆவாா்.


</doc>
<doc id="407299" url="https://ta.wikipedia.org/wiki?curid=407299" title="பிரதாப் குமார் பிரம்மா">
பிரதாப் குமார் பிரம்மா

பிரதாப் குமார் பிரம்மா அஸ்ஸாம்  மாநில போடோலாந்து மக்கள் முன்னணியை சாா்ந்த அரசியல்வாதி ஆவார். கோகராஜார் மேற்கு தொகுதியில் இருந்து 2016 தேர்தலில் அசாம் மாநில சட்டசபைக்கு அவர் தேர்ந்தெடுக்கப்பட்டார்..


</doc>
<doc id="407301" url="https://ta.wikipedia.org/wiki?curid=407301" title="ரூபனத் பிரம்மா">
ரூபனத் பிரம்மா

ரூபனத் பிரம்மா (போடோ: रुपनाथ ब्रह्म 1902-1968) ஒரு போடோ கவிஞர், அரசியல்வாதி மற்றும் சமய அறிஞர் ஆவார். 1902 ஜூன் 15 ஆம் தேதி கோக்ராஜார் மாவட்டத்தில் உள்ள ஓவாபரி கிராமத்தில் பிறந்தார். அவர் தஜெந்திர பிரம்மா மற்றும் குட்வ்செம்ரி பிரம்மாவின் மகன் ஆவாா். 1968 ஆம் ஆண்டு ஜனவரி 23 அன்று அவர் தனது கடைசி மூச்சியை விட்டாா். பிரம்மா தர்மத்தை நிறுவுவதற்கு அவர் உதவி செய்தார். அவரது கவிதைகள் பெரும்பாலும் கதாபாத்திரத்தில் மர்மமாக இருந்தன. அவர் போடோஸின் முதல் அமைச்சராகவும் இருந்துள்ளாா். குவஹாத்தியில் உள்ள  மாநிலங்களுக்கிடைேய பேருந்து முனையத்திற்கு பின்னாளில் இவரை  கெளரவப்படுத்தும் விதமாக  ரூபனத் பிரம்மா மாநிலங்களுக்கிடைேய பேருந்து முனையம்  என அவரை நினைவுபடுத்தியது.


</doc>
<doc id="407302" url="https://ta.wikipedia.org/wiki?curid=407302" title="பலேடியம்(II,IV) புளோரைடு">
பலேடியம்(II,IV) புளோரைடு

பலேடியம்(II,IV) புளோரைடு "(Palladium(II,IV) fluoride)" என்பது PdF3 என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். பலேடியமும் புளோரினும் சேர்ந்து உருவாகும் இச்சேர்மம் பலேடியம் டிரைபுளோரைடு என்ற பெயராலும் அழைக்கப்படுகிறது. ஆனால் இது பலேடியம்(II) எக்சாபுளோரோ பல்லேடேட்டு(IV) என்ற கலப்பு இணைதிறன் சேர்மமாக விவரிக்கப்படுவது சிறப்பாகும். பெரும்பாலும் இதை Pd[PdF6] அல்லது Pd2F6 என்ற மூலக்கூற்று வாய்ப்பாட்டால் எழுதுவார்கள்
பலேடியம் உலோகத்துடன் புளோரின் வாயுவைச் சேர்த்து வினைபுரியச் செய்தால் அதிக நிலைப்புத்தன்மை கொண்ட Pd[PdF6] உருவாகிறது
Pd[PdF6] பாரா காந்தத் தன்மையுடன் காணப்படுகிறது. Pd(II) மற்றும் Pd(IV) இரண்டும் படிகக் கட்டமைப்பின் என்முகத் தளங்களை ஆக்கிரமிக்கின்றன. கட்டமைப்பில் காணப்படும் PdII-F பிணைப்பு இடைவெளி 2.17 Å ஆகும். மற்றும் PdIV-F பிணைப்பு இடைவெளி 1.90 Å.ஆகும்


</doc>
<doc id="407303" url="https://ta.wikipedia.org/wiki?curid=407303" title="ஊர்காவ் குவரா பிரம்மா">
ஊர்காவ் குவரா பிரம்மா

ஊர்காவ் குவரா பிரம்மா: என்பவா் இந்திய பாராளுமன்ற மேல்சபையான மாநிலங்களவைக்கு அஸ்ஸாம் மாநிலத்திலிருந்து இந்திய பாராளுமன்ற உறுப்பினராக தோ்ந்தெடுக்கப்பட்டாா். 2014 ஆம் ஆண்டில் தனது கவிதையான உதங்கில்ஃபிரி கிடிங்பின்னன்விக்கு  சாகித்திய அகாதமி விருது கிடைத்தது. அவர் ஐக்கிய மக்கள் கட்சி(எல்)யின் தலைவர் ஆவாா்.



</doc>
<doc id="407311" url="https://ta.wikipedia.org/wiki?curid=407311" title="பியாசோ சோதனை">
பியாசோ சோதனை

பியாசோ சோதனை (Fizeau experiment) என்பது 1851 ஆம் ஆண்டு கிப்போலைட் பியாசோ நடத்தியதாகும். இதில் ஒளியானது நீரில் செல்லும் போது ஏற்படும் ஒளியின் சார்புத் திசைவேக மாற்றத்தைக் கண்டறிய முனைந்தார். இதற்காக பியாசோ, ஒரு தனிப்பட்ட குறுக்கீட்டுமானியைப் பயன்படுத்தினார். இதன் மூலம் ஊடகத்தினுள் ஒளி செல்லும் ஏற்படும் விளைவுகளைக் கணக்கிடும் வகையில் வடிவமைக்கப்பட்டுள்ளது. 

பியாசோ காலத்தில் நிலவிய கோட்பாடுகளின் படி, ஒளியானது ஒரு ஊடகத்தின் வழியே செல்லும் போது, அது ஊடகத்தினால் இழுக்கப்படுவதாக நம்பப்பட்டது. ஒளி திசைவேகம் என்பது ஊடகத்தின் வழியாகச் செல்லும் ஒளியின் வேகம் மற்றும் ஊடகத்தின் வேகம் ஆகியவற்றின் கூடுதலுக்குச் சமம். பியசோ ஒரு இழுக்கும் விளைவைக் கண்டறிந்தார். ஆனால் இந்த விளைவு எதிர்பார்த்ததைவிட குறைவாகவே இருந்தது. அகசுடீன்-சீன் ஃபிரெனெல் வலியுறுத்திய விசும்பு இழுப்புக் கோட்பாட்டை நிருபிக்கும் வகையில் அமைந்தது. இதை பெரும்பாலான இயற்பியலாளர்கள் ஏற்றுக் கொள்ளவில்லை. 

அரை நூற்றாண்டிற்குப் பிறகு பியாசோ சோதனையின் தீர்வுக்கு, ஒரு திருப்திகரமான விளக்கம் ஆல்பர்ட் ஐன்சுடைன் சிறப்புச் சார்புக் கோட்பாட்டின் மூலம் பெறப்பட்டது. 

பியாசோ சோதனை சிறப்புச் சார்புக் கோட்பாட்டை விளக்கினாலும், அவர் ஒளியின் திசைவேகத்தை பல் வேறு சூழ்நிலைகளில் பெறவே சோதனையை மேற்கொண்டார். 

"S′" என்ற ஒளி மூலத்திலிருந்து வரும் ஒளிக் கதிர், "G" கற்றைப் பிரிப்பானால் எதிரொளிக்கப்படுகிறது. "L" என்ற வில்லையால் அவை இணைக்கற்றைகளாக மாற்றப்படுகிறது. பின்னர் "O" மற்றும் "O" என்ற இணை சிறு பிளவுகள் வழியாக ஒளிக் கதிர்கள் அனுப்பப்பட்டு, அவை "A" மற்றும் "A" என்ற குழாய்கள் வழியாக அனுப்படுகிறது. இந்த குழாய்கள் வழியே நீரானது முன்னும் பின்னும் அம்புக்குறியில் காட்டப்பட்டுள்ளது போல் செலுத்தப்படுகிறது. "m" என்ற கண்ணாடியால் எதிரொளிக்கப்பட்டு "L′", என்ற வில்லையால் குவிக்கப்படுகிறது. இவ்வாறு செய்வதன் மூலம் ஒளியானது ஒரு முறை நீர் செல்லும் பாதையிலும், மற்றொரு முறை நீர் செல்லும் பாதைக்கு எதிர் திசையிலும் செல்கிறது. ஒளி முன்னும் பின்னும் சென்ற பின் "S" என்ற இடத்தில் குவிகிறது. அங்கு நடக்கும் குறுக்கீட்டு விளைவால் குறுக்கீட்டு பட்டைகள் உருவாக்கப்படுகின்றன. இதை ஒரு கண்ணருகு வில்லையின் உதவியுடன் காண இயலும். அலைகளின் குறுக்கீடு பட்டைகளை ஆய்வு செய்வதன் மூலம் இரு குழாய்களிலும் ஒளியின் திசைவேகத்தைக் கண்டறிய இயலும்.

"v"என்ற வேகத்தில் நீரானது ஒரு குழாய் வழியாகச் செல்வதாகக் கொள்வோம். ஒளிகடத்துமீதரின் சார்பற்றக் கொள்கையின் படி, ஒளியானது நீரின் திசையில் பயனித்தால் அதன் வேகம் அதிகரித்தும், எதிர் திசையில் பயனித்தால் குறைந்தும் காணப்படும். மொத்தத்தில் ஒளியின் திசை வேகம் என்பது நீரில் செல்லும் ஒளியின் வேகம் மற்றும் நீரின் வேகம் ஆகியவற்றின் கூடுதலுக்குச் சமம். 

"n" என்பது ஒளிவிலகல் குறிப்பெண் எனக் கொண்டால், "c/n" என்பது நின்று கொண்டிருக்கும் நீரில் ஒளியின் திசைவேகமாகும். எனில் நீரின் பாதையி்ல் செல்லும் ஒளியின் திசை வேகம் "w" கீழ்க்கண்ட சமன்பாட்டால் கணக்கிடப்படுகிறது. 

நீரின் பாதைக்கு எதிர் திசையில் செல்லும் ஒளியின் திசை வேகம்

இந்த இரு அலைகளும் குறுக்கீட்டு விளைவிற்கு உட்படுத்தப்பட்டு அதன் மூலம் பெறப்படும் குறுக்கீட்டு பட்டைகளைக் கொண்டு ஒளியின் திசைவேகம் கணக்கிடப்படுகிறது. இதில் நீரின் திசை வேகம், ஒளியின் திசை வேகத்தை நிர்ணயிக்கும் காரணியாக இருப்பதைக் காணலாம்.
பியாசோ கொள்கையின் படி

நீரால் இழுத்துச் செல்லப்படும் ஒளியின் திசை வேகம் எதிர்பார்த்த அளவை விட மிகக் குறைவாகவே இருந்தது. 

இந்த சோதனையில் விளைவால் அறிவியல் அறிஞர்கள், 1810 ஆம் ஆண்டு அராகோ சோதனை செய்த ஈதர் இழுப்புக் கோட்பாட்டையும், 1818 ஆம் ஆண்டு ஃபிரெனெல் வெளியிட்ட, நிருபிக்கப்படாத ஒளிகடத்துமீதர் கொள்கையையும் ஏற்றுக் கொள்ள வேண்டிய கட்டாயம் ஏற்பட்டது. 

"f" என்பதை இழுப்பு கெழு எனக் கொண்டால், அதற்கான சமன்பாடு,

1895 ஆம் ஆண்டு என்ட்ரிக் லொரன்சு நிறப்பிரிகை கோட்பாட்டின் அடிப்படையில், இந்த சமன்பாட்டை கீழ்கண்டவாறு மாற்றினார்:

பின்னர் ஃபிரெனெல்லின் இழுப்புக் கெழு, சார்பியல் கோட்பாட்டின் படி வேகத்தை கணக்கிடும் சமன்பாட்டுடன் சேர்க்கப்பட்டது. 

1886 ஆம் ஆண்டு மைக்கல்சன் மற்றும் மோர்லி இணைந்து பியாசோவின் சோதனையை மேம்படுத்தினர். தங்கள் மைக்கல்சன்-மோர்லி பரிசோதனையின் மூலம் பல முடிவுகளைப் பெற்றனர். அவர்கள் பியாசோ சோதனையில் கண்டறிந்த சில குறைகள்:

மேற்கண்ட காரணங்களால் பியாசோ சோதனை வடிவமைப்பு மாற்றியமைக்கப்பட்டது. அதிக விட்டம் கொண்ட குழாய்களும், நீரானது மூன்று நிமிடங்களுக்கு மேல் பாயும் வகையிலும் உருவாக்கப்பட்டது. ஒளியியல் கருவிகளைச் சரிசெய்தவுடன், ஒளி கடந்த பாதை சமன் செய்யப்பட்டு குறுக்கீட்டுப் பட்டைகள் தோன்றுமாறு செய்யும் குறுக்கீட்டு மானியை வடிவமைத்தனர். இவற்றால் நன்கு நிலைப்படுத்தப்பட்ட பட்டைகள் உருவாக்கப்படுகிறது. இவை ஒளியியல் கருவிகளில் ஏற்படும் மாற்றத்தால் மாறுவதில்லை. h என்ற கண்ணாடி தகட்டை வைப்பதன் மூலம் பட்டைகளின் நிலைப்புத்தன்மை அதிகரிக்கிறது. இந்த உபகரணத்தைப் பயன்படுத்தி பியாசோவின் சோதனை முடிவுகளை மைக்கேல்சன் மற்றும் மோர்லி ஆகியோர் நிருபித்தனர். 

1914–1915 ஆகிய ஆண்டுகளில் பீட்டர் சீமன் மற்ற சோதனைகளை செய்தார். மைக்கேல்சன் மற்றும் மோர்லி பரிசோதனையை மேம்படுத்தி ஆம்சுடர்டமின் முக்கிய நீர் வழியில் இந்த சோதனையை மேற்கொண்டார். (4358 Å) அலை நீளம் கொண்ட ஊதா நிறமும், (6870 Å) அலை நீளம் கொண்ட சிவப்பு நிறமும் உள்ள ஒற்றை நிற ஒளி மூலத்தைப் பயன்படுத்தினார்.

துணை மூலங்கள்


</doc>
<doc id="407316" url="https://ta.wikipedia.org/wiki?curid=407316" title="ரஞ்சித் சிங் பிரம்மபுரா">
ரஞ்சித் சிங் பிரம்மபுரா

ரஞ்சித் சிங் பிரம்மபுரா ஒரு இந்திய அரசியல்வாதி ஆவாா். இவர் கவுதூர் சாஹிப் (மக்களவை தொகுதி) தொகுதியிலிருந்து தோ்ந்தெடுக்கப்பட்ட பாராளுமன்ற உறுப்பினர் ஆவார். இவர் 2014 இல் நடந்த இந்திய பொதுத் தேர்தலில் சிரோமணி அகாலி தளம் கட்சி வேட்பாளராக இருந்து வெற்றி பெற்றார்.


</doc>
<doc id="407317" url="https://ta.wikipedia.org/wiki?curid=407317" title="மாப்பிள்ளா">
மாப்பிள்ளா

மாப்பிள்ளா எனப்படுவோர் கேரளத்தை சார்ந்த பூர்விக மண்ணின் மைந்தர்கள். இவர்கள் இஸ்லாம் மதத்தை ஏற்றுக் கொண்டு அரபு நாட்டு முஸ்லிம்களோடு மண உறவு புரிந்து கொண்டு வாழ்ந்ததால் மாப்பிள்ளா என்றழைக்கப் பட்டனர்.தமிழகத்தில் கோவை,தேனி,குமரி போன்ற கேரளத்தை ஒட்டியுள்ள பகுதிகளில் சிறிதளவு வாழ்கின்றனர்.

</doc>
<doc id="407320" url="https://ta.wikipedia.org/wiki?curid=407320" title="அல்டாஃப் புகாரி">
அல்டாஃப் புகாரி

அல்டாஃப் புகாரி தற்போது உள்ள ஜம்மு மற்றும் காஷ்மீர் சட்டப் பேரவைக்கு  அமீரா கடல் தொகுதியிலிருந்து ஜம்மு காஷ்மீர் மக்கள் ஜனநாயக கட்சி  சாா்பாக தோ்ந்தெடுக்கப்பட்டாா். மேலும் புதிதாக கல்வி அமைச்சராகவும் தேர்ந்தெடுக்கப்பட்டாா். முன்னதாக பொதுப்பணித்துறை அமைச்சராக பதவி வகித்த  சையத் அல்டாஃப் புகாரி இடைக்கால  நிதி அமைச்சராகவும் ஜம்மு காஷ்மீா் மாநிலத்திற்கு இருந்தாா்.  ஏனேனில்  முன்னாள் நிதி அமைச்சா் ஆளும் கட்சியால் நீக்கப்பட்டார்.


</doc>
<doc id="407321" url="https://ta.wikipedia.org/wiki?curid=407321" title="பொல்லா புல்லி ராமையா">
பொல்லா புல்லி ராமையா

டாக்டர் போல்லா புல்லி ராமையா (பிறப்பு 09 ஜூலை 1926, ததிபகா, கிழக்கு கோதாவரி மாவட்டம், ஆந்திரப் பிரதேசம்) இவா் இந்தியாவின் ஆந்திரபிரதேச மாநிலத்தின் ஏலூரில் (மக்களவை தொகுதி)  இருந்து8 வது மக்களவைக்கு உறுப்பினராக தோ்ந்தெடுக்கப்பட்டாா்.

இவர்  9, 10 மற்றும் 12-வது மக்களவைக்கு ஏலூரு தொகுதியிலிருந்து தேர்ந்தெடுக்கப்பட்டார்.

தெலுங்கு தேசம் கட்சியின் மூத்த தலைவர் மற்றும் முன்னாள் மத்திய அமைச்சராக இருந்துள்ளாா். இவரது கடைசி மூச்சு புதன்கிழமை (14-02-2018) காலை நடந்தது. அப்போது அவருக்கு 92 வயதாக இருந்தது. அவரது சொந்த ஊரான தனுகுவில் காலையில் காலமானார்.. 

2009 மற்றும் 2014 பொதுத் தேர்தல்களைத் தவிர்ப்பதற்காக, தெலுங்கு தேசம் தொடங்கப்பட்டதிலிருந்து கடந்த 25 ஆண்டுகளாக ஏலூரில் உள்ள கட்சி எம்.பி. வேட்பாளராக புல்லி ராமையா இருந்தார். 

கடந்த சில ஆண்டுகளாக அரசியலில் இருந்து அவர் விலகிவிட்டார்


</doc>
<doc id="407323" url="https://ta.wikipedia.org/wiki?curid=407323" title="காட்மியம் புளோரைடு">
காட்மியம் புளோரைடு

காட்மியம் புளோரைடு (Cadmium fluoride) (CdF) அதிகளவில் நீரில் கரையாத காட்மியத்தின் மூலச்சேர்மாகும்.இச்சேர்மம் ஆக்சிசனுக்கு எளிதில் துலங்கக்கூடிய பயன்பாடுகளான கலப்புலோகங்கள் தயாரிப்பு போன்றவற்றில் பயன்படுத்தப்படுகிறது. மிகக்குறைவான செறிவுகளில்(இவொவ),இச்சேர்மமும், இதர புளோரைடு சேர்மங்களும் மருத்துவ சிகிச்சை நடைமுறைகளில் பயன்படுத்தப்படுகிறது.புளோரைடு சேர்மங்கள் தங்கள் வசத்திலும் பல தொகுப்பு முறை கரிம வேதியியலில் குறிப்பிடத்தக்க பயன்களைக் கொண்டுள்ளன. திட்ட அடக்க வெப்பமானது -167.39 கி.கலோரி.மோல்ஆகவும் இச்சேர்மம் உருவாதலின் கிப்ஸ் கட்டிலா ஆற்றலானது -155.4 கி.கலோரி.மோல், மற்றும் பதங்கமாதலின் வெப்பமானது 76 கி.கலோரி.மோல்ஆகவும் உள்ளது.

காட்மியம் புளோரைடானது வாயு நிலையிலுள்ள புளோரின் அல்லது ஐதரசன் புளோரைடுடன் காட்மியம் உலோகம் அல்லது காட்மியத்தின் உப்பினை (காட்மியம் குளோரைடு, காட்மியம் ஆக்சைடு அல்லது காட்மியம் சல்பேட்டு போன்றவை) வினைப்படுத்துவதன் மூலம் கிடைக்கப் பெறுகிறது.

இச்சேர்மமானது காட்மியம் கார்பனேட்டை 40% ஐதரோபுளோரிக் காடியில் கரைத்து, கரைசலை ஆவியாக்கி 150 °செல்சியசு வெப்பநிலையில் வெற்றிடத்தில் உலர்த்துவதன் மூலமும் தயாரிக்கப்படுகிறது.

இச்சேர்மத்தை தயாரிக்க உதவும் மற்றொரு முறையானது, காட்மியம் குளோரைடு மற்றும் அம்மோனியம் புளோரைடு கரைசல்களை கலந்து, பின்னர் படிகமாக்குதலுக்கு உட்படுத்தும் செயல்முறையைக் கொண்டுள்ளது. நீரில் கரையாத தன்மையையுடைய காட்மியம் புளோரைடானது கரைசலிலிருந்து வடிகட்டி பிரித்தெடுக்கப்படுகிறது.

காட்மியம் புளோரைடானது புளோரினை காட்மியம் சல்பைடுடன் வினைக்குட்படுத்துவதன் மூலமும் தயாரிக்கப்படுகிறது. இந்த வினையானது, இச்சேர்மத்தின் தயாரிப்புக்காக பயன்படுத்தப்படும் மற்ற வினைகளை விட மிக விரைவாகவும், கிட்டத்தட்ட தூய்மையான புளோரைடையும் மிகக்குறைந்த வெப்பநிலையிலேயே உருவாக்குகிறது.
CdF ஆனது இட்ரியம்  அல்லது சில குறிப்பிட்ட அருமண் தனிமங்கள் ஆகியவற்றோடு கலப்பு செய்யப்பட்டு அதிகமான வெப்பநிலையில் காட்மியத்தின் ஆவிக்குள் செலுத்தப்படும் போது மின்னணுவியல் கடத்தியாக மாற்றம் செய்யப்படலாம். இந்தச் செயல்முறையானது, கலப்பு செய்யப்படும் உலோகங்களின் செறிவிற்கேற்ப, வேறுபட்ட உறிஞ்சு குணகங்களை உடைய, ஊதா நிறப்படிகங்களைத் தருகின்றன. காட்மியம் அணுக்கள் இடையீட்டு F அயனிகளுடனான வினையைக் கொண்டு, இந்தப் படிகங்களின் மின்னணுவியல் கடத்து திறன் குறித்து விளக்கமளிக்க ஒரு வினைவழிமுறையானது முன்மொழியப்பட்டுள்ளது. இதன் அதிக CdF மூலக்கூறுகளை உருவாக்குவதுடன் இவை n- வகை கடத்துத்திறன் மற்றும் ஒற்றை எதிர்மின்அயனி ஈனி நிலையின் விளைவாக மூவிணைதிறன் கொண்ட கலப்பு அயனிகளுடன் வலிமை குறைந்த பிணைப்பில் ஈடுபட்டுள்ள எதிர்மின்னிகளை விடுவிக்கவும் செய்கிறது.

காட்மியம் புளோரைடும், இதர காட்மியம் சேர்மங்களைப் போலவே, நச்சுத்தன்மை கொண்டுள்ளதால் கவனத்துடன் கையாளப்பட வேண்டும். ஒப்பீட்டளவில் புளோரைடானது மிதமான நச்சுத்தன்மை கொண்டதாக உள்ளது.
காட்மியம் புளோரைடானது, முறையாயாக கையாளப்படாவிட்டால், தீவிரமான உடல் நம் சார்ந்த பிரச்சனைகளை விளைவிக்கக் கூடும். இச்சேர்மம் கண்கள் மற்றும் தோலில் எரிச்சலைத் தோற்றுவிக்குமாகையால் கையுறைகள் மற்றும் கண்களுக்கான கண்ணாடி போன்ற அணிகலன்கள் பயன்படுத்த அறிவுறுத்தப்படுகிறது.  பொருள் பாதுகாப்பு குறிப்பு தாள் இச்சேர்மம் பயன்படுத்தும் போது உட்கொண்டாலோ, சுவாசித்தாலோ செய்யப்பட வேண்டிய எச்சரிக்கைக் குறிப்புகளைக் கொண்டுள்ளன. அமில நிலையிலோ, உயர் வெப்ப நிலையிலோ, மற்றும் ஈரப்பதமான சூழ்நிலையிலோ, ஐதரசன் புளோரைடு மற்றும் காட்மியம் ஆவியானது காற்றில் வெளியிடப்படலாம். இதன் மணத்தை சுவாசிக்கும் போது சுவாச மண்டலம் மற்றும் நாசித்தளைகளில் எரிச்சல், புளோரோசிஸ் மற்றும் நுரையீரல் நீர்க்கட்டு (மிகத்தீவிரமான நிலையில்) போன்றவை கூட ஏற்படலாம். காட்மியம் மற்றும் புளோரைடு ஆகியவற்றால் ஏற்படும்ஆபத்துகள் காட்மியம் புளோரைடினாலும் ஏற்படுத்தப்படும் வாய்ப்புகள் உள்ளன.


</doc>
<doc id="407331" url="https://ta.wikipedia.org/wiki?curid=407331" title="பாரிசு பிசுமிசு">
பாரிசு பிசுமிசு

மேரி பாரிசு பிசுமிசு தெ இரெசிலாசு "(Marie Paris Pişmiş de Recilas)" (, ஜனவரி 30, 1911 – ஆகத்து 1, 1999) ஓர் அமெரிக்க-மெக்சிகோ வானியலாளர் ஆவார்.

பிசுமிசுவின் பிறப்புப் பெயர் மேரி சுகியாசுயான் "(Mari Sukiasyan)" (). இவர் 1911 இல் இசுதான்புல்லில் ஆர்த்தகோயில் பிறந்தார்ரிவர் ஊசுகூதர் அமெரிக்க கல்விக்கழகத்தில் பள்ளிக் கல்வி பெற்றார். இவர் 1937 இல் இவர் இசுதான்புல் பல்கலைக்கழகத்தின் அறிவியல் புலத்தில் முனைவர் பட்டம் பெற்ர முதல் பெண்மணியாவார்ரிவரது ஆய்வு வழிகாட்டி எர்வின் பின்லே பிரஇயூன்ட்லிச் ஆவார். பின்னர் இவர் ஆர்வார்டு பல்கலைக்கழகத்தில் சேர்ந்தார். அங்கே இவர் தன் எதிர்காலக் கணவராகிய பெலிக்சு இரெசிலாசுவைச் சந்தித்தார். இவர் ஒரு மிக்சிகோ கணிதவியலாளர் ஆவார்ரிவர்கள் மெக்சிகோவில் வாழத் தொடங்கினர். இவர் தான் மெக்சிகோவில் முதல் தொழில்முறை வானியலாளர் ஆனார். இவர் மெக்சிகோவில் வானியல் கல்வியையும்ஆராய்ச்சியையும் நிறுவுவதில் மிகவும் தாக்கம் செலுத்தியவரக தோரித் கோப்லீத் கூறுகிறார். 
இவர் 50 ஆண்டுகளுக்கும் மேலாக மெக்சிகோ தேசியத் தன்னாட்சிப் பல்கலைக்கழகத்தில் பணிபுரிந்தார். அப்பல்கலைக்கழகம் இவருக்கு அறிவியல் கற்பித்தல் பரிசு உட்பட பல விருதுகளை வழங்கியுள்ளது. 
இவர் H II வளிம ஒண்முகில் பால்வெளிகளின் இயக்கவோட்ட வடிவியலை ஆய்வு செய்தார்; மேலும், இவர் திறந்த பால்வெளிக் கொத்துகள், கோளாக்க வளிம ஒண்முகில்கள் ஆகியவற்றின் கட்டமைப்பையும் ஆய்வு செய்தார். இவர் தென் அரைக்கோளம் சார்ந்த வானத்து 22 திறந்த கொத்துகளும் 2 பெருங்கொத்துகளும் அடங்கிய பிசுமிசு அட்டவணையை வெளியிட்டுள்ளார்.

"பாரிசு பிசுமிசு எனும் பெண் வானியலாளரின் வாழ்க்கை நினைவுகள்" எனும் தன் சொந்த வழ்க்கை வரலாற்று நூலை 1998 இல் வெளியிட்டார். 
இவர் 1999 இல் இறந்தார்ரிவரது விருப்ப்ப்படி எரிக்கப்பட்டர்ரிவரது மகளாகிய எல்சாவும் ஓர் வானியற்பியலாளர் ஆவார்.


</doc>
<doc id="407333" url="https://ta.wikipedia.org/wiki?curid=407333" title="மார்கரெட் மேயால்">
மார்கரெட் மேயால்

மார்கரெட் வால்டன் மேயால் "(Margaret Walton Mayall)" (ஜனவரி 27, 1902 – திசம்பர் 6, 1995 ஓர் அமெரிக்க வானியலாளர் ஆவார்.

== வாழ்க்கைப் பணி =
மேயால் ஆர்வார்டு கணிப்பாளராக ஆன்னி ஜம்ப் கெனான் பார்வையில் பணிபுரிந்தார். இவர் மாறும் விண்மீன்களின் ஒளியளவையியலிலும் கதிர்நிரல்களிலும் கவனம் குவித்தார். இவர் இத்த்லைப்பில் 20 க்கும் மேற்பட்ட ஆய்வுகளை வெளியிட்டுள்ளார். இவர் 1945 முதல் 1973 வரையில் அமெரிக்க மாறும் விண்மீன் நோக்கீட்டாளர் குழுவின் இயக்குநராக இருந்தார். இவர் 1958 இல் வானியலுக்கான ஆன்னி ஜம்ப் கெனான் விருதை வென்றார். இவரது கணவர் நியூட்டன் மேயால் ஆவார். 


</doc>
<doc id="407341" url="https://ta.wikipedia.org/wiki?curid=407341" title="ஆக்சோனியம் அயனி">
ஆக்சோனியம் அயனி

ஆக்சோனியம் அயனி "(Oxonium ion)" என்பது மூன்று பிணைப்புகள் கொண்ட எந்த ஓர் ஆக்சிசன் நேர்மின் அயனியையும் குறிக்கும். ஐதரோனியம் அயனி (H3O+) ஓர் எளிய ஆக்சோனியம் அயனிக்கு எடுத்துக்காட்டாகும்

ஆக்சோனியம் அயனிகளின் வரிசையில் இடம் பெற்றுள்ள அயனிகளில் ஐதரோனியம் அயனியும் ஒன்றாகும். இதன் பொது வாய்ப்பாடு RHO. ஆகும். பொதுவாக ஆக்சிசன் ஒரு sp3 கலப்புடன் கூடிய பட்டைக்கூம்பு வடிவ மூலக்கூறு ஆகும். பிரமிடு ஆகும். n = 2 என்ற மதிப்பைக் கொண்ட அயனிகள் அனைத்தும் முதன்மை ஆக்சோனியம் அயனிகள் எனப்படுகின்றன. புரோட்டானேற்றம் பெற்ற மெத்தனால் இதற்கு ஓர் எடுத்துக்காட்டாகும். ஆல்ககால்கள் அல்லது ஈதர்கள் () புரோட்டானேற்றம் அல்லது ஆல்க்கைலேற்றம் அடைவதால் மற்ற ஐதரோகார்பன் ஆக்சோனியம் அயனிகள் உருவாகின்றன. அமில ஊடகத்தில் ஆல்ககால்களை புரோட்டானேற்றம் செய்வதால் உற்பத்தியாகும் ஆக்சோனியம் வேதி வினைக்குழு இ2 வகை நீக்கல் வினைகளில் விடுபடும் குழுவாக இருக்க முடியும். வினை விளைபொருள் ஒரு ஆல்க்கீன் ஆக இருக்கும். அதிகபட்சமான அமிலத்தன்மை நிபந்தனைகளில் வெப்பப் படுத்துதல் மற்றும் நீர் நீக்கம் செய்தல் போன்ற செயற்பாடுகள் பொதுவாகத் தேவைப்படுகின்றன. 

இரண்டாம் நிலை ஆக்சோனியம் அயனிகள் R2OH+ என்ற பொது வாய்ப்பாட்டைக் கொண்டுள்ளன. புரோட்டானேற்றம் அடைந்த ஈதர்கள் இதற்கு எடுத்துக்காட்டாகும். 

மூன்றாம் நிலை ஆக்சோனியம் அயனிகள் R3O+ என்ற பொது வாய்ப்பாட்டைக் கொண்டுள்ளன. டிரைமெத்தில் ஆக்சோனியம் இதற்கு எடுத்துக்காட்டாகும். மூன்றாம் நிலை ஆல்க்கைல் ஆக்சோனியம் உப்புகள் பயனுள்ள ஆல்கைலேற்றும் முகவர்களாகச் செயல்படுகின்றன. உதாரணமாக, வெண்மை நிறப் படிகத் திண்மமான டிரையெத்தில் ஆக்சோனியம் டெட்ரா புளோரோபோரேட்டு (Et3O+)(BF−4) ஓர் ஆல்க்கைலேற்றும் முகவராகப் பயன்படுத்தப்படுகிறது. எத்தில் எசுத்தர்கள் உற்பத்தியில் பாரம்பரியமான பிசர் எசுத்தராக்கல் முறை பொருந்தாத வேளையில் இது பயன்படுகிறது. மேலும் ஈனால் ஈதர்களையும் அதனுடன் தொடர்புகொண்ட வேதி வினைக்குழுக்களையும் தயாரிக்கப் பயன்படுத்தப்படுகிறது.

ஆக்சாடிரைகுயினேன் மற்றும் ஆக்சாடிரைகுயினேசீன் போன்றவை நிலைப்புத்தன்மை கொண்ட ஆக்சோனியம் அயனிகளாகும். 2008 ஆம் ஆண்டில் முதன் முதலாக இவை விவரிக்கப்பட்டன. ஆக்சாடிரைகுயினேன் கொதி நீர் அல்லது ஆல்ககால்கள், தயோல்கள், ஆலைடு அயனிகள் அல்லது அமீன்கள் போன்றவற்றுடன் வினைபுரிவதில்லை. ஆனால் ஐதராக்சைடு, சயனைடு மற்றும் அசைடு போன்ற வலிமையான அணுக்கரு கவரிகளுடன் வினைபுரிகின்றன. 
கரிம வேதியியலில் ஆக்சோகார்பீனியம் அயனி என்ற மற்றொரு வகை ஆக்சோனியம் அயனிகள் காணப்படுகின்றன. கார்பனைல் குழுவை புரோட்டானேற்றம் அல்லது ஆல்க்கைலேற்றம் செய்வதால் இவை உற்பத்தி செய்யப்படுகின்றன. 
R−C=O+−R′ இதற்கு உதாரணமாகக் கூறலாம். 


</doc>
<doc id="407345" url="https://ta.wikipedia.org/wiki?curid=407345" title="சிட்னி கார்னி வுல்ப்">
சிட்னி கார்னி வுல்ப்

சிட்னி கார்னி வுல்ப் "(Sidney Carne Wolff)" (பிறப்பு: 1941) ஓர் அமெரிக்க வானியற்பியலாளரும் ஆராய்ச்சியாளரும் பொதுக் கல்வியாளரும் எழுத்தாளரும் ஆவார். ஐக்கிய அமெரிக்காவில் இவர் தான் முதன்முதலில் ஒரு பெரிய வாண்காணகத்துக்குத் தலைமை தாங்கியவர் ஆவர். இவர் ஆறு தொலைநோக்கிகளைக் கட்டியமைக்க கணிசமான பங்களிப்பு செய்துள்ளார். இவர் கிட் பீக் தேசிய வான்காணகத்துக்கும் (கிபீதேவா) தேசிய ஒளிசார் வானியல் காணகத்துக்கும் (தேஒவாகா) இயக்குநராக இருந்தார். இவர் பன்னாட்டு வானியல் ஒன்றியத்தின் விண்மீன்கள், விண்மீன் இயற்பியல் சார்ந்த ஜி பிரிவுதௌறுப்பினர் ஆவார்.

இவருக்கு 2006 இல் அமெரிக்க வானியல் கழகம் 2006 ஆம் ஆண்டுக்கான கல்விப் பரிசை வானியல், விண்வெளி அறிவியல் புலங்களுக்கான தொடர்ந்து பணியாற்றியமைக்காகவும் இவரது தலைமைதாங்கும் திறமைகளுக்காகவும் நல்கியது.


</doc>
<doc id="407347" url="https://ta.wikipedia.org/wiki?curid=407347" title="ஹேரி ஆர். ட்ரூமன்">
ஹேரி ஆர். ட்ரூமன்

ஹரோல்ட் ஆர். ஹேரி ட்ரூமன் (அக்டோபர் 30, 1896 - மே 18, 1980) அமெரிக்காவின் வாஷிங்டன் இல் உள்ள புனித எலன்சு மலையில் தங்கியிருந்தார். இவார் புனித எலன்சு மலை விடுதி மற்றும் மலையின் அடிவாரத்தில் உள்ள புனித ஆத்ம ஏரியின் உரிமையாளரும் பராமரிப்பாளரும் ஆவார். 1980 இல் எரிமலை வெடிப்பால் அவர் வெளியேற்றப்பட்ட போதிலும், தனது வீட்டை விட்டு வெளியேற மறுத்தார்.எரிமலை வெடிப்புக்கு முந்தைய மாதங்களில் ஒரு நாட்டுப்புற கலைஞராக புகழ் பெற்றார்.
மே மாதம் 18 ஆம் நாள் 1980 ஆம் ஆண்டு 83 வது அகவையில் அமெரிக்காவின் வாஷிங்டன் இல் உள்ள புனித எலன்சு மலையின் எரிமலை வெடிப்பு மூலம் மரணமடைந்தார்.


</doc>
<doc id="407348" url="https://ta.wikipedia.org/wiki?curid=407348" title="சன்சுமா குங்ஸ்கூர் பிவிஸ்முத்துஹரி">
சன்சுமா குங்ஸ்கூர் பிவிஸ்முத்துஹரி

சன்சுமா குங்ஸ்கூர் பிவிஸ்முத்துஹரி: (போடோ:  பிறப்பு: ஜனவரி 1, 1960) இந்தியாவின் 14 வது மக்களவை உறுப்பினராக உள்ளார். அவர் அசாமின் கோக்ராஜார் தொகுதி தொகுதியை பிரதிநிதித்துவப்படுத்துகிறார்.  அவர் சுயாட்சை உறுப்பினராகவும், போடோலாந்து மக்கள் முன்னணியின் தலைவராகவும் உள்ளார்.

1998, 1999 மற்றும் 2004 ஆம் ஆண்டுகளில் அஸ்ஸாம் மாநிலத்தில் கோக்ராஜார் தொகுதியிலிருந்து ஒரு சுயேட்சை வேட்பாளராக மக்களவைக்கு தேர்ந்தெடுக்கப்பட்டார். பிவிஸ்முத்துஹரி ஒரு போடோ தேசியவாதியாகவும், ஒரு தன்னாட்சிப் போடோலாந்து பிராந்தியத்தை உருவாக்குவதற்கு உதவுகிறார். அனைத்து போடோ மாணவர்கள் சங்கம் மற்றும் தேசிய ஜனநாயக கூட்டணி ஆகியவை இவரது ஆதாரவளா்கள் ஆகும்.

பிவிஸ்முத்துஹரி  இந்திய-அமெரிக்க அணு ஒப்பந்தம் ஒரு ஆதரவாளர் ஆவாா்..


</doc>
<doc id="407350" url="https://ta.wikipedia.org/wiki?curid=407350" title="பிரித்தானிய தென்னாப்பிரிக்க நிறுவனத்தின் கொடி">
பிரித்தானிய தென்னாப்பிரிக்க நிறுவனத்தின் கொடி

பிரித்தானிய தென்னாப்பிரிக்க நிறுவனத்தின் கொடி பிரித்தானிய தென்னாப்பிரிக்க நிறுவனம் (BSAC) மற்றும் ரோடீஸியா நிறுவன ஆட்சியின் கீழ் பயன்படுத்திய கொடி ஆகும்.இது 1892 இல் ஏற்றுக்கொள்ளப்பட்டது மற்றும் 1923 வரை பயன்படுத்தப்பட்டது.


</doc>
<doc id="407353" url="https://ta.wikipedia.org/wiki?curid=407353" title="தினேஷ் சந்திரா (அரசியல்வாதி)">
தினேஷ் சந்திரா (அரசியல்வாதி)

தினேஷ் சந்திரா: உத்தரப் பிரதேசத்தில் உள்ள பகுஜன் சமாஜ் கட்சியின் தலைவா் ஆவாா். ஜூன் 10, 2010 அன்று அவர் உத்தரப் பிரதேச சட்ட மன்றத்தில் தேர்ந்தெடுக்கப்பட்டார்.


</doc>
<doc id="407356" url="https://ta.wikipedia.org/wiki?curid=407356" title="கேசவ பிரசாத் சந்திரா">
கேசவ பிரசாத் சந்திரா

கேசவ பிரசாத் சந்திரா: இவா்  பகுஜன் சமாஜ் கட்சியின் சாா்பாக 2008 ஆம் ஆண்டு சத்தீஸ்கர் மாநில சட்டமன்றத் தேர்தலில் ஜெய்ப்பூரில் இருந்து வெற்றி பெற்றாா்.


</doc>
<doc id="407357" url="https://ta.wikipedia.org/wiki?curid=407357" title="முகமது அலி கான் வாலாஜா">
முகமது அலி கான் வாலாஜா

முகமது அலி கான் வாலாஜா (Muhammad Ali Khan Wallajah, or Muhammad Ali Khan Walla Jah) (7 சூலை 1717 – 13 அக்டோபர் 1795), மூன்றாவது ஆற்காடு நவாப் ஆவார். இவரும், இவரது தந்தையுமான அன்வருத்தீன் கான், பிரித்தானியக் கிழக்கிந்தியக் கம்பெனியின் நெருங்கிய கூட்டாளிகள் ஆவார்.

தில்லி முகலாயப் பேரரசு 26 ஆகஸ்டு 1765 அன்று முதல் முகமது அலி கான் வாலாஜாவுக்கு தன்னாட்சி உரிமையுடன் ஆட்சி செய்யும் அதிகாரம் வழங்கியது. 
தென்னிந்தியாவில் ஆங்கிலேயர்கள் தங்கள் ஆட்சிப் பகுதியை விரிவாக்கம் செய்கொண்டிருந்த காலத்தில், 1751ல், திருச்சிராப்பள்ளியை கைப்பற்றியிருந்த ஆற்காடு நவாப், தாம் ஐதர் அலி கேட்டுக் கொண்டபடி, திருச்சியை ஐதர் அலியிடம் ஒப்படைக்காததால், ஆங்கிலேயர்களுக்கும், ஐதர் அலிக்கும் இடையே பிணக்குகள் தோன்றியது. 

இரண்டாவது ஆங்கில மைசூர் போரின் போது, 23 சூலை 1780 அன்று ஐதர் அலி 86,000 -1,00,000 படைகளை அனுப்பி ஆற்காட்டைக் கைப்பற்றினார். இதற்கு பதிலடியாக, ஆங்கிலேயர்கள் ஐதர் அலியின் கட்டுக்குள் இருந்த மாகி கோட்டையைக் கைப்பற்றினார்கள்.

ஆற்காட்டின் பாதுகாப்பிற்காக நவாப், ஆண்டுதோறும் 40,000 பகோடாக்கள் (£160,000) ஆங்கிலேய கம்பெனியினருக்கு செலுத்தினர். அத்துடன் சென்னை மாகாணத்தின் 21 படையணிகளில் 10 படையணிகளை ஆற்காடு நவாப் அரசை காப்பதற்கு அனுப்பப்பட்டது. இதற்கு உதவியாக ஆற்காடு நவாப், தனது நாட்டில் குறிப்பிட்ட பகுதிகளில் நிலவரி வசூலிக்கும் உரிமைகளை ஆங்கிலேயர்களுக்கு வழங்கினார். 

முகமது கான் வாலாஜாவின் இறப்பிற்குப் பின் ஆற்காடு நவாப் ஆன அவரது மகன் உம்தாத் உல் உமரா, நான்காம் ஆங்கிலேய மைசுர் போரின் போது திப்பு சுல்தானுக்கு ஆதரவாக, ஆங்கிலேயப் படைகளை எதிர்த்தார். 

இவர் நினைவாக சென்னை திருவல்லிக்கேணியில் உள்ள ஜாம் பஜார் பகுதியில் வாலாஜா மசூதி கட்டப்பட்டுள்ளது.



</doc>
<doc id="407358" url="https://ta.wikipedia.org/wiki?curid=407358" title="ஜி சி சந்திரசேகர்">
ஜி சி சந்திரசேகர்

ஜி சி சந்திரசேகர் ஒரு  இந்திய தேசிய காங்கிரஸ் தலைவர் ஆவார். இவா்  2018 ஆம் ஆண்டு மார்ச் மாதம் 23 ஆம் தேதி நடைபெற்ற மாநிலங்களவை தோ்தலில் மாநிலங்களவைக்கு  தேர்ந்தெடுக்கப்பட்டார். இவா் மொத்தம் 185 ஒட்டுகளில் 46 முதல் விருப்ப  ஒட்டுகளை  பெற்றாா்.


</doc>
<doc id="407359" url="https://ta.wikipedia.org/wiki?curid=407359" title="இலவுயிசே து பியேரி">
இலவுயிசே து பியேரி

இலவுயிசே து பியேரி "(Louise du Pierry)" அல்லது "எலிசபெத் இலவுயிசே பெலிசிதே பவுரா தெ லா மாதெலைன்" எனப்படும் துப்பியேரி (30 ஜூலை 1746 – 27 பிப்ரவரி 1807) ஒரு பிரெஞ்சு வானியலாளரும் பேராசிரியரும் ஆவார்.

இவர் இலா பிரெத்தே பெர்னர்டில் பிறந்தார்.

இலவுயிசே து பியேரி 1779 இல் [[ஜெரோம் தெ இலாலண்டே வின் மாணவர். இவர் "Académie des Sciences de Béziers" எனும் பேசியர்சு அறிவியல் கல்விக்கழகத்தின் உறுப்பினர் ஆவார்.
இவர் 1789 இல் பாரீசில் உள்ள சோர்போன்னி பல்கலைக்கழகத்தின் முதல் பெண் பேராசிரியர் ஆனார். பெண் மாணவருக்கான "Cours d’astronomie ouvert pour les dames et mis à leur portée" எனும் பாடத் திட்ட்த்துக்குத் தலைவர் ஆவார். முதலில் இப்பாடத்திட்டம் மகளிருக்கு மிகவும் அரிதாகவிருக்கும் எனக் கருதப்பட்டாலும், நடப்பில் இது மிகவும் வெற்றிகரமாக அமைந்தது. இவர் கடந்த நூற்றாண்டின் வரலாற்றுத் தரவுகளைத் திரட்டி ஒளிமறைப்புகளை முன்கணித்தார். இவர் இரவு, பகல் நேர நெடுக்க அட்டவணைகளை கணக்கிட்டார்; பாரீசு நகர அகலாங்குக்கான வல ஏற்றம், இறக்கம் சார்ந்த ஒளிவிலகல் பட்டியல்களை உருவாக்கினார். இவர் தன் பணியை 1799 இல் வெளியிட்டார்.

" மகளிருக்கான வானியல் (Astronomie des Dames)" எனும் நூலை ஜெரோம் தெ இலாலண்டே (1790), அறிவியலில் பியேரி காட்டிய திறமை, ஆர்வம், உரம் ஆகியவற்றுக்காக இவருக்கு காணிக்கை ஆக்கினார்.



[[பகுப்பு:1746 பிறப்புகள்]]
[[பகுப்பு:1807 இறப்புகள்]]
[[பகுப்பு:பிரெஞ்சு வானியலாளர்கள்]]
[[பகுப்பு:பிரெஞ்சுப் பெண் அறிவியலாளர்கள்]]
[[பகுப்பு: பெண் வானியலாளர்கள்]]

</doc>
<doc id="407360" url="https://ta.wikipedia.org/wiki?curid=407360" title="டி. வி. சந்திரசேகரப்பா">
டி. வி. சந்திரசேகரப்பா

டி. வி. சந்திரசேகரப்பா (பிறப்பு - ஏப்ரல் 2, 1934, நல்குடுர், ஷிமோகா மாவட்டம், கர்நாடகம்) என்பவர் இந்தியாவின் கர்நாடக மாநிலத்தில் உள்ள ஷிமோகா மக்களவை தொகுதியிலிருந்து 5 வது மக்களவைக்கு  உறுப்பினராக தோ்ந்தெடுக்கப்பட்டிருந்தாா். 

மேலும் இவா் ஷிமோகாவிலுள்ள தாவணகெரே மக்களவைத் தொகுதியில் இருந்து 7 வது, 8 வது மற்றும் 9 வது மக்களவைக்கு தேர்ந்தெடுக்கப்பட்டார்.


</doc>
<doc id="407362" url="https://ta.wikipedia.org/wiki?curid=407362" title="சண்டலால் சந்திரக்கர்">
சண்டலால் சந்திரக்கர்

சண்டலால் சந்திரக்கர்: (1 ஜனவரி 1920 - 2 பிப்ரவரி 1995) ஒரு இந்திய அரசியல்வாதி  ஆகும். இவா் மத்திய பிரதேச மாநிலம் துர்க் மக்களவை தொகுதியிலிருந்து  10 வது மக்களவைக்கு உறுப்பினராக தோ்ந்தெடுக்கப்பட்டாா் .

இந்திய பாராளுமன்றத்தின்  4 வது, 5 வது, 7 வது மக்களவைக்கு உறுபினராக தோ்ந்தெடுக்கப்பட்டாா்..


</doc>
<doc id="407363" url="https://ta.wikipedia.org/wiki?curid=407363" title="கிஸெகிதீல் சாண்டி">
கிஸெகிதீல் சாண்டி

கிச்காகலில் மேத்யூ சாண்டி (6 ஆகஸ்ட் 1921 - 7 செப்டம்பர் 1998) இந்தியாவின் குஜராத், மத்தியப் பிரதேசம் ஆகிய மாநிலங்களுக்கும் மற்றும் புதுச்சேரி மத்திய ஆட்சி பகுதிக்கும் முன்னாள் ஆளுநா் ஆவார்..


</doc>
<doc id="407364" url="https://ta.wikipedia.org/wiki?curid=407364" title="சி. எம். சாங்">
சி. எம். சாங்

சி.எம். சாங் அல்லது சாங்சென் மோங்கோஸ்கோங்க்குங் சாங் (பிறப்பு ஏப்ரல் 1, 1942, நாக்ஸ்சன் கிராமம், டுயன்சாங் மாவட்டம் ), இவா் நாகலாந்து மக்கள் முன்னணியின் நாகா அரசியல்வாதி ஆவார். 2009 தேர்தலில் அவர் நாகாலாந்து மக்களவை தொகுதியிலிருந்து 15 வது மக்களவைக்கு தேர்ந்தெடுக்கப்பட்டார்.

அவர் குவாஹாட்டி பல்கலைக்கழகத்தின் பட்டதாரி மற்றும் நாகலாந்தின் குடிமைப் பணி புரிந்தவா். அவர் திருமதி அலுமேலாவை மணந்தார், அவருக்கு ஐந்து மகன்கள் மற்றும் ஐந்து மகள் உண்டு. இவா்கள் அனைவரும்  திமாபூரில் வாழ்கின்றனர்.


</doc>
<doc id="407365" url="https://ta.wikipedia.org/wiki?curid=407365" title="பவுலா சுழ்கோடி">
பவுலா சுழ்கோடி

பவுலா சுழ்கோடி "(Paula Szkody)" (ஜூலை 17, 1948- ) சீட்டிலில் உள்ள வாழ்சிங்டன் பல்கலைக்கழக வானியல் துறையின் பேராசிரியர் ஆவார்.

இவர் 1948 ஜூலை 17 இல் மிச்சிகன் டெடராயிட்டில் பிறந்தார். இவர் வானியற்பியலில் தன் இளங்கலைப் பட்டத்தை மிச்சிகன் அரசு பல்கலைக்கழகத்தில் 1970 இல் பெற்றார். இவர் வானியலில் தன் முனைவர் பட்டத்தை 1975 இல் வாழ்சிங்டன் பல்கலைக்கழகத்தில் பெற்றார்.

இவர் அழிதகவு மாறும் விண்மீன்களைப் பற்றிய ஆய்வில் வல்லுனர் ஆவார். இவ்வகை விண்மீன்கள் குறிப்பிட்ட அலைவுநேர இடைவெளிகளில் வெடிப்பு ஆற்றலை வெளியிடுகின்றன. இவர் சுலோவான் இலக்கவியல் வானளக்கை முனைவாகச் செயல்படுகிறார். இத்திட்டம் குறுமீன் வெடிப்புகளின் தேட்ட்த்தில் ஈடுபடுகிறது. இவர் உரோசி X-கதிர் நேர அமைவு தேட்டக்கலம், அண்டவியல், வானியற்பியலுக்கான சிறப்பு செயற்கைக்கோள் உரோசி ஒளியியல் செயற்கைக்கோள் (ரோசாட்), பன்னாட்டு புற ஊதா தேட்டக்கலம் அபுள் விண்வெளித் தொலைநோக்கி, அறுதிநிலைப் புற ஊதா தேட்டக்கலம், XMM-நியூட்டன் விண்வெளி திட்டங்கள் ஆகிய மேலும் பல திட்டங்களில் பங்கேற்கிறார்.

இவர் 2005 இல் பசிபிக் வானியல் கழக வானியல் இதழின் முதன்மைப் பதிப்பாசிரியர் ஆனார். இவர் பயில்நிலை-தொழில்முறை வானியலாளர்களை ஒருங்கிணைப்பதில் முணைவாக ஈடுபட்டு வருகிறார். குறிப்பாக அமெரிக்க மாறும் விண்மீன் கழகத்தின் சார்பாக இப்பணியில் ஈடுபட்டு வருகிறார்; இக்கழகத்தின் கள அலுவலராக 2003 முதல் 2009 வரை செயல்பட்டார். இவர் 2007 முதல் 2009 வரை இக்கழகத்தின் தலைவராக இருந்தார்.

இவர் 1978 இல் அமெரிக்க வானியல் கழகத்தின் வானியலுக்கான [[ஆன்னி ஜம்ப் கெனான்} விருதைப் பெற்றார்.

இவர் 1994 இல் அமெரிக்க அறிவியல் மேம்பாட்டுக் கழகத்தின் உறுப்பினர் ஆவார்.
ஒரு சிறுகோள் இவரது நினைவாகப் பெயரிடப்பட்டுள்ளது.


[[பகுப்பு:அமெரிக்க வானியலாளர்கள்]]
[[பகுப்பு:அமெரிக்கப் பெண் அறிவியலாளர்கள்]]
[[பகுப்பு:பெண் வானியலாளர்கள்]]
[[பகுப்பு:வாழும் நபர்கள்]]
[[பகுப்பு:1948 பிறப்புகள்]]

</doc>
<doc id="407371" url="https://ta.wikipedia.org/wiki?curid=407371" title="சென்னை பாம்புப் பண்ணை அறக்கட்டளை">
சென்னை பாம்புப் பண்ணை அறக்கட்டளை

சென்னை பாம்புப் பண்ணை அறக்கட்டளை அல்லது கிண்டி பாம்பு பூங்கா, 1972ல் ஊர்வன விலங்குகள் பாதுகாப்பு, ஆராய்ச்சி மற்றும் கல்விக்காக, உரோமுலசு விட்டேக்கர் என்பவரால், கிண்டியில் தொடங்கப்பட்ட லாப நோக்கமற்ற அறக்கட்டளையாகும். கிண்டி தேசியப் பூங்கா வளாகத்தை ஒட்டி அமைந்துள்ள இப்பாம்புப் பண்ணையில் அரிய வகை நச்சுப் பாம்புகள் மற்றும் நச்சற்ற பாம்புகளை வளர்த்து இனப்பெருக்கம் செய்வதுடன், மருத்துவப் பயன்பாட்டிற்காக, பாம்புகளிடமிருந்து நச்சு சேகரிக்கப்படுகிறது. மத்திய விலங்குக் காட்சிசாலை நிறுவனத்தால் 1995ல், இப்பாம்புப் பண்ணை, அங்கிகாரம் பெற்றது. 

கிண்டி தேசியப் பூங்கா வளாகத்தின் ஒரு பகுதியில், சென்னை ஆளுநர் மாளிகை அருகில் இப்பாம்புப் பண்ணை ஒரு ஏக்கர் பரப்பளவில் அமைந்துள்ளது.

<ref>செவ்வாய் கிழமை இப்பாம்புப் பண்ணையின் விடுமுறை நாளாகும். 




</doc>
<doc id="407374" url="https://ta.wikipedia.org/wiki?curid=407374" title="டி. இராகவய்யா">
டி. இராகவய்யா

திவான் பகதூர் தொட்டல்லா இராகவய்யா (Thodla Raghavaiah ) திருவிதாங்கூர் சமஸ்தான மன்னர் மூலம் திருநாள் அமைச்சரவையில் தலைமை அமைச்சராக 1920 முதல் 1925 முடிய பணியாற்றியவர். இவர் ஒடுக்கப்பட்ட சமூகத்தினரை கோயில் வளாகப்பகுதிகளில் நடமாட அனுமதி மறுத்த காரணத்தினால் வைக்கம் போராட்டம் நடைபெற்றது.

பிரித்தானிய இந்தியாவின் சென்னை மாகணத்தின் தெலுங்கு பேசும் பகுதியில் பிறந்த இராகவய்யா, சென்னையில் கல்வி கற்று பின் இந்தியக் குடிமைப் பணி தேர்வில் வென்று, 1893ல் துணை ஆட்சியராக பணி அமர்ந்தார். 

திருவிதாங்கூர் சமஸ்தானத்தின் திவானாக 1920 முதல் 1925 முடிய பணியாற்றியவர். அதற்கு முன்னர் புதுக்கோட்டை சமஸ்தானத்தின் திவானக பணியாற்றியவர். 


</doc>
<doc id="407375" url="https://ta.wikipedia.org/wiki?curid=407375" title="கார்கத் அருவி">
கார்கத் அருவி

பீகார் மாநிலத்தின் கைமூர் மாவட்டத்தில் கைமூர் மலைக்கு அருகில் அமைந்துள்ளது கார்கத் அருவி. கார்கத் அருவியில் படகுகுளம், நீச்சல் மற்றும் மீன்பிடி வசதிகள் உள்ளன. இந்த அருவி கைமூர் வனவிலங்கு சரணாலயத்திற்கு அருகில் உள்ளது. 


</doc>
<doc id="407377" url="https://ta.wikipedia.org/wiki?curid=407377" title="பென்சலகோனா">
பென்சலகோனா

பென்சலகோனா, இந்தியாவின் ஆந்திர மாநிலத்தின்நெல்லூர் மாவட்டத்தில்  உள்ள ராபூர் மண்டலத்தில் அமைந்துள்ள ஒரு கிராமமாகும்.இது நெல்லூர் மாவட்டத்திலிருந்து 70கிமீ தொலைவில் உள்ளது.

பென்சலகோனா பள்ளத்தாக்கின் மலை அடிவாரத்தில் பெனுசிலா இலட்சுமி நரசிம்ம சுவாமி கோயில்அமைந்துள்ளது.இறைவன் சுயம்புவாக  எழுந்தருளியுள்ளதை  குறிக்கும் உருவம் இங்கு உள்ளது. இரண்டு கற்கள் ஒரு மனிதனின் உடலில் ஒரு சிங்கத்தின் தலையை உருவாக்க பினைக்கப்பட்டுள்ளன. "தபோவனின் கன்வாமஹரிஷி"  இக்கோயிலில் தவம் செய்தபடியால் இக்கோயில் பிரசித்திப்பெற்றதாக கோயிலின் தலபுராணம் குறிப்பிடுகின்றது .

கோயிலில் ஆண்டுதோறும் கொண்டாடப்படும் பண்டிகைக் கோயிலின் முக்கிய நிகழ்வாகும். இது, விசாகத்தில்  கொண்டாடப்படுகிறது. இது இந்து சூரிய நாட்காட்டியின்படி ஏப்ரல் மாதத்தின் நடுவில் வங்காளம், நேபாளம் மற்றும் பஞ்சாப்பில்  துவங்கும் . இது சுத்த துவாதசி நாளில் துவங்கி பஹுலா பத்யமி வரை ஐந்து நாட்கள் வரை நீடிக்கும். நரசிம்மசுவாமி ஜெயந்திக்கு பக்தர்கள் கூடி கொண்டாடுவர்.


</doc>
<doc id="407379" url="https://ta.wikipedia.org/wiki?curid=407379" title="முந்தல் ஓடை ஆறு">
முந்தல் ஓடை ஆறு

முந்தல் ஓடை, இந்தய மாநிலமான தமிழ்நாட்டில்  உள்ள திருநெல்வேலி மாவட்டத்தில் ஒடும் ஒரு ஆறாகும். 

List of rivers of Tamil Nadu


</doc>
<doc id="407380" url="https://ta.wikipedia.org/wiki?curid=407380" title="கருணையார் ஆறு">
கருணையார் ஆறு

 கருணையார் இந்தியவின் தமிழ்நாட்டில் உள்ள திருநெல்வேலி மாவட்டத்தில் பாயும் ஒரு ஆறாகும்.


</doc>
<doc id="407382" url="https://ta.wikipedia.org/wiki?curid=407382" title="கோரையார் ஆறு">
கோரையார் ஆறு

கோரையார் இந்திய மாநலமான தமிழ்நாட்டில் உள்ள திருநெல்வேலி மாவட்டத்தில் பாயும் ஒரு ஆறாகும். இதே பெயர்கொண்ட ஆறு திருவாரூர் மாவட்டத்தில் பாய்கின்றது.


</doc>
<doc id="407383" url="https://ta.wikipedia.org/wiki?curid=407383" title="லாஸ் அருவி,குன்னுர்">
லாஸ் அருவி,குன்னுர்

தமிழ்நாட்டின் நீலகிரியில் உள்ள குன்னுரில் லாஸ் அருவி ஒரு சுற்றுலாத்தலமாகும்.


</doc>
<doc id="407388" url="https://ta.wikipedia.org/wiki?curid=407388" title="அப்பாச்சி கோரா">
அப்பாச்சி கோரா

இந்த அப்பாச்சி கோரா  என்பது ஒரு திறந்த மூல மென்பொருள் கட்டமைப்பை வழங்குகிறது. மேலும் ஒரு உள்-நினைவக தரவு மாதிரி மற்றும் நிலைபேறு  பெரிய தரவு ஆகும். கோரா  என்பது பத்திகளை சேமிக்கவும், 
கட்டமைப்பில்லாத வினவு மொழி சேமிக்கவும்,ஆவணங்களை சேமிக்கவும், மற்றும் RDBMSs   தொடர்ந்து செய்யஆதரிக்கிறது, மேலும் தரவுகளை பகுப்பாய்வு செய்ய  அப்பாச்சி ஹடூப் மேப் ரேடிஸ்  செய்ய துணைபுாிகிறது.


</doc>
<doc id="407390" url="https://ta.wikipedia.org/wiki?curid=407390" title="குருபுரா ஆறு">
குருபுரா ஆறு

குருபுரா ஆறு(இதற்கு பச்சமக ஆறு, பழகுனி அல்லது கூலூர் ஆறு என்றும் அழைக்கப்படுகிறது) இந்திய மாநிலமான கர்னாடாகாவில் பாயும் ஒரு ஆறாகும். இவ்வாறு மேற்குத்தொடர்ச்சி மலையில் தோன்றுகிறது. நேத்திராவதி ஆற்றின் கிளையாறாகும். மங்கலூரின் தெற்கில் அரபிக் கடலில் கலக்குகிறது. இவ்வாற்றிக்கு இப்பெயர்வரக் காரணம் மங்கலூரின் அருகே உள்ள குருபுரா நகரமாகும். இதன் வடக்குக்கரையில் புதிய மங்கலுர் துறைமுகம் மற்றும் மங்கலூர் இரசாயனம் மற்றும் உரம் அமைந்துள்ளது. வெகு காலத்திற்கு முன்னர், மங்கலூரின் வடக்கு எல்லையாக குருபுரா ஆறும், தெற்கு எல்லையாக நேத்திராவதி ஆறும் இருந்தன.


</doc>
<doc id="407391" url="https://ta.wikipedia.org/wiki?curid=407391" title="தத்தா டால்வே">
தத்தா டால்வே

தத்தா டால்வே: இவா் ஒரு சிவசேனா அரசியல் கட்சியை சாா்ந்த இந்திய அரசியல்வாதி ஆவாா்.  2005 முதல் 2007 வரை மும்பை நகரிலிருந்து தோ்ந்தெடுக்கப்பட்ட மேயா் ஆவாா். இவா் மூன்று முறை மும்பை மாநகராட்சியில் வெற்றிகரமாக பணியாற்றினார்.


</doc>
<doc id="407392" url="https://ta.wikipedia.org/wiki?curid=407392" title="பியாசோ குறுக்கீட்டுமானி">
பியாசோ குறுக்கீட்டுமானி

பியாசோ குறுக்கீட்டுமானி (Fizeau interferometer) என்பது குறுக்கீட்டுமான அமைப்பைக் கொண்ட கருவியாகும். இதில் இரு எதிரொளிக்கும் தளங்கள் எதிரெதிரே இணையாக அமைக்கப்பட்டுள்ளன. படம் 1 காட்டியுள்ளது போல் முதலிலுள்ள ஒளி புகும் எதிரொளிப்பானின் பின்புறத்தினால் எதிரொளிக்கப்பட்ட ஒளியும், இரண்டாவது எதிரொளிப்பானின் முன் புறத்தினால் எதிரொளிக்கப்பட்ட ஒளியும் இணைந்து குறுக்கீட்டுப்பட்டைகளை உருவாக்குகிறது.

1851 ஆம் ஆண்டு பியாசோ பயன்படுத்திய குறுக்கீட்டு மான அமைப்பைக் கொண்ட கருவியே பியாசோ குறுக்கீட்டுமானியாகும். ஃபிரெனெல் கூறிய ஒளிகடத்துமீதர் இழுப்புக் கோட்பாட்டை, இச் சோதனை ஆதரித்தது. பின்னர் ஆல்பர்ட் ஐன்சுடைன் எடுத்துரைத்த சிறப்புச் சார்புக் கோட்பாட்டை நிரூபிக்க இந்த சோதனை முக்கியமாகப் பயன்பட்டது. 

பொதுவாக பியாசோ குறுக்கீட்டுமானிகள் ஒளியியல் கருவிகளின் வடிவத்தைக் காணப் பயன்பட்டது. ஒரு தரமான மாதிரியுடன், கொடுக்கப்பட்ட வில்லை அல்லது கண்ணாடியின் தன்மை ஒப்பிடப்படுகிறது. படம் 1 ல் ஒளியியல் ரீதியாக தட்டையான அமைப்பைக் கொண்டவை சோதிக்கப்படுகின்றன. ஒரு தரமான மாதிரியுடன் ஒப்பிடப்பட்டு, புதிதாக உருவாக்கப்பட்ட கண்ணாடியின் தட்டைத்தன்மை பரிசோதிக்கப்படுகிறது. இதில் தட்டைத்தன்மையில் சிறிது மாற்றம் ஏற்பட்டாலும், குறுக்கீட்டுப்பட்டைகள் உருவாக்கப்படுவதில்லை. ஒரு ஒற்றை நிற ஒளி மூலம் இணைக் கற்றைகளை உண்டாக்குகிறது. ஒரு கற்றைப்பிரிப்பான் குறுக்கீட்டுப்பட்டைகளை சரியான அச்சில் காண உதவுகிறது.

கணினியில் மிகவும் துல்லியமான அச்சுக்கலை முறையைப் பயன்படுத்தி, தரமான முப்பரிமாண ஒளிப்படம் மூலம் ஒப்பிடும் ஒளியியல் கருவிகள் உருவாக்கப்படுகின்றன. படம் 2 முப்பரிமாண ஒளிப்படச் சோதனையை காட்டுகிறது. கணினியால் உருவாக்கப்பட்ட முப்பரிமாண ஒளிப்படங்கள் 1 லிருந்து 10 மைக்ரோமீட்டர் வரையுள்ள அளவைப் பெற்றிருக்கும். சீரொளி கற்றையானது, கணினியால் உருவாக்கப்பட்ட முப்பரிமாண ஒளிப்படம் வழியாகச் செல்லும் போது, அதன் சுழி வரிசை விளிம்பு விளைவுக் கற்றைகள் எந்த மாற்றமும் அடைவதில்லை. ஆனால் முதல் வரிசை விளிம்பு விளைவுக் கற்றைகள், சோதனைக்கு உட்படுத்தப்படும் தளங்களுக்கேற்றவாறு மாற்றமடைகின்றன. பியாசோ சோதனை அமைப்பில் சுழி வரிசை விளிம்பு விளைவுக் கற்றைகள் வளைவு எதிரொளிக்கும் பரப்பை நோக்கியும், முதல் வரிசை விளிம்பு விளைவுக் கற்றைகள் சோதிக்கப்பட வேண்டிய பரப்பை நோக்கியும் அனுப்பப்படுகிறது. இந்த இரு எதிரொளிக்கப்பட்ட கற்றைகளும் இணைந்து குறுக்கீட்டுப்பட்டைகளை உருவாக்குகின்றன. 

பியாசோ குறுக்கீட்டுமானி ஒளியிழை உணர்விகள் மூலம் அழுத்தம், வெப்பநிலை, திரிபு ஆகியவற்றைக் காணப் பயன்படுகிறது. 

படம்  3 ல் காட்டப்பட்டுள்ள குறுக்கீட்டுமானி 1851 ஆம் ஆண்டு பியாசோ உருவாக்கியது. இது முற்றிலும் மாறுபட்ட அமைப்பாகும். இது ஒளியின் வேகத்தை அது செல்லும் ஊடகத்தின் வேகத்தைப் பொறுத்து அளக்கப் பயன்பட்டது. 

அவர் வாழ்ந்த காலகட்டத்தில் இருந்த கோட்பாடுகளில், ஒளி தான் செல்லும் பாதையிலுள்ள ஊடகங்களால் இழுக்கப்படுகிறது என கூறப்பட்டது. ஒளியின் வேகம் என்பது ஊடகத்தில் ஒளியின் வேகம் மற்றும் ஊடகத்தின் வேகம் ஆகியவற்றின் கூடுதலுக்குச் சமம். 
பியாசோ இழுப்பு விளைவைக் கண்டறிந்தார், அது கணக்கிடப்பட்ட அளவை விட மிகக் குறைவாகவே இருந்தது. ஃபிரெனலின் ஒளிகடத்துமீதர் இழுப்புக் கோட்பாட்டை ஆதரிக்கும் விதமாக ஆய்வு முடிவுகள் இருந்தன. 

பியாசோவின் சோதனை முடிவுகள் ஐம்பது ஆண்டுகளுக்குப் பிறகு ஐன்சுடைனின் சார்பியல் கோட்பாட்டை விளக்கப் பயன்பட்டது. 
ஒரு சாய்த்து வைக்கப்பட்ட கற்றைப்பிரிப்பானால் ஒளிகற்றைகள் பிரிக்கப்பட்டு, வில்லையின் உதவியால் இணைகற்றைகளாக மாற்றப்படுகிறது. ஒரு சிறு பிளவு இக் கற்றைகளை இரண்டாகப் பிரிக்கிறது. "v" என்ற வேகத்தில் ஒரு குழாய் வழியாகச் செல்லும் நீரின் வழியே ஒளி பயணிக்கிறது. இரண்டு கற்றைகளும் இரு வேறு குழாய்கள் மூலம் செல்கின்றன. ஒரு குழாய் வழியாகச் செல்லும் கதிர், இடது புறமுள்ள கண்ணாடியால் பிரதிபலிக்கப்பட்டு அதே குழாய் வழியாக அனுப்பப்படுகிறது. இரண்டு கற்றைகளும் சம தூரம் சென்றாலும், ஒரு கதிர் நீரின் திசையிலும், மற்றொரு கதிர் நீருக்கு எதிரான திசையிலும் செல்கிறது. பின்னர் இரு கதிர்களும் இணைந்து குறுக்கீட்டுப்பட்டைகளை உருவாக்குகிறது. இந்த குறுக்கீட்டுப்பட்டைகளின் பண்புகள், ஒளிக்கற்றை செல்லும் கால அளவைப் பொறுத்தது. 

ஒளியின் திசை வேகத்தை அளக்க குறுக்கீட்டுப்பட்டைகள் ஆய்வு செய்யப்படுகின்றன.


</doc>
<doc id="407394" url="https://ta.wikipedia.org/wiki?curid=407394" title="தின்பந்து மல்லா">
தின்பந்து மல்லா

தின்பந்து மல்லா என்பவா் மினிபூமின் முப்பத்தொன்பதாம் அரசா் ஆவாா்.  இவா் 1334 முதல் 1345 வரை ஆட்சி செய்தார்.

லோகநன்பரில் விஷ்ணு வாசுதேவா நிறுவுவதற்கு இவா் காரணமாக இருந்தாா். இந்த சிலையில் சக்ரா, கதா, பத்மா இடம் பெற்றிருந்தது. 


</doc>
<doc id="407398" url="https://ta.wikipedia.org/wiki?curid=407398" title="தேவ்வர்மன்">
தேவ்வர்மன்

தேவதர்மன் (அல்லது தேவ்தர்மன்) மெளரிய சாம்ராஜ்யத்தின் அரசராக இருந்தார். அவர் கி.மு. 202-195 காலத்தில் ஆட்சி செய்தார். புராணங்களின் படி, அவர் ஷாலிஷுவா மௌரியவின் வாரிசாகவும் ஏழு ஆண்டுகள் ஆட்சி செய்தார். அவர் சாந்ததவனை வெற்றி பெற்றார்.


</doc>
<doc id="407401" url="https://ta.wikipedia.org/wiki?curid=407401" title="ஐந்தாம் கேரள வர்மா">
ஐந்தாம் கேரள வர்மா

சர் ஐந்தாம் கேரள வர்மா  கேசி (1846-1895) 1888 முதல் 1895 வரை கொச்சின் ராஜ்யத்தின் ஆட்சியாளராக இருந்தார்.

1888 ஆகஸ்ட் மாதம் 14-ம் ராம வர்மா  இறந்தபோது, அவருடைய சகோதரர் கேரள வர்மாவை  வெற்றி பெற்றார். கேரள வர்மா ஆங்கில மொழியில் தனது திறமைக்காக பாராட்டப்பட்டார். கேரள வர்மா தனது அரியணையில் அமர்ந்ததற்கு முன்பே பல போா்களில் வென்றவா்.

1893 இல், கேரளா வர்மா பனாரஸ், கயா, மற்றும் கல்கத்தா ஆகிய இடங்களுக்கு விஜயம் செய்தாா். அவர் செப்டம்பர் மாதம் 1895 ஆம் ஆண்டு இறந்தாா்.


</doc>
<doc id="407404" url="https://ta.wikipedia.org/wiki?curid=407404" title="பிரின்ஸ் அலி கான்">
பிரின்ஸ் அலி கான்

அமீர் அலி கான் என்பவா் 1930 கள் மற்றும் 1940 களில் இந்தியாவின் ஐக்கிய மாகாணங்களின் பாடல் பூர் என்ற அரசர் ஆவார்.


</doc>
<doc id="407405" url="https://ta.wikipedia.org/wiki?curid=407405" title="மதன் மல்லா">
மதன் மல்லா

மதன் மல்லா மல்லபூமின் ஐம்பத்து மூன்றாவது அரசராக இருந்தார். 1407 முதல் 1420 வரை அவர் ஆட்சி செய்தார்.

மதன் மோகனின் சிலையை மதன் மல்லா நிறுவி,  மல்லபூம் பேரரசை ராய்பூா் வரை விரிவாக்கினார்.


</doc>
<doc id="407406" url="https://ta.wikipedia.org/wiki?curid=407406" title="தியாடர் சுலட்ஸ்">
தியாடர் சுலட்ஸ்

தியாடர் வில்லியம் சுலட்ஸ் (Theodore William "Ted" Schultz) (30 ஏப்ரல் 1902 - 26 பிப்ரவரி 1998) என்பவர் ஒரு அமெரிக்க பொருளியலாளர், நோபல் பரிசு பெற்றவர் மற்றும் சிகாகோ பொருளியல் பள்ளியின் பேராசிரியர், பொருளியல் கோட்பாடுகளை வகுத்து அதை புகழ் பெறச் செய்தவர் என்று பன்முகங்களை கொண்டவர். 1979 ஆம் ஆண்டு பொருளாதாரத்திற்கான நோபல் பரிசு பெற்றப் பிறகு இவர் அமெரிக்காவில் தேசிய அளவில் அறியப்பட்டார்.

தியாடர் சுலட்ஸ் 30 ஏப்ரல் 1902 ஆம் தேதி அன்று பத்து மைல்கள் தொலைவில், வடமேற்கு பாட்ஜர், தெற்கு டகோட்டாவில் ஒரு 500 ஏக்கர் பரப்பளவு கொண்ட ஒரு பெரிய பண்னையில் பிறந்தார். சுலட்ஸ் எட்டாவது படிக்கும்போது அவரது தந்தை ஹென்றி இவரை கிங்ஸ்பெரி கவுண்டி பள்ளியில் இருந்து நிறுத்த முடிவு செய்தார். ஏனெனில் தனது மூத்த மகனான சுலட்ஸ் மேற்கொண்டு உயர் கல்வி பயின்றால் தனது பண்னை வேலைகளை செய்ய விரும்ப மாட்டார் என்று நினைத்தார். இதன் காரணமாக சுலட்ஸ் முறையான ஒரு உயர் நிலை கல்விப் பெறவில்லை. சுலட்ஸ் பின்னர் தெற்கு டகோட்டாவில் உள்ள ஒரு வேளாண்மை பள்ளியில் மூன்று ஆண்டு படிப்பில் சேர்ந்து படித்தார். இந்தப் பள்ளி, ஒரு வருடத்தில் குளிர்காலத்தில் நான்கு மாதங்கள் மட்டுமே நடைபெறும். இதன் பின்னர் இளங்கலை படித்தார். 1928 ஆம் ஆண்டில் வேளாண்மை மற்றும் பொருளாதாரத்தில் பட்டம் பெற்றார். 1959 ஆம் ஆண்டு கெளரவ முனைவர் பட்டம் பெற்றார். அவர் 1927 இல் பட்டம் பெற்றார், பின்னர் விஸ்கான்சின்-மேடிசன் பல்கலைக் கழகத்தில் 1930 ஆம் ஆண்டில் பெஞ்சமின் ஹெச். ஹிபர்ட்டின் கீழ் தனது வேளாண் பொருளியல் துறையில் முனைவர் பட்டம் பின்வரும் ஆராய்ச்சி கட்டுரைக்காகப் பெற்றார். அவரது கட்டுரையின் தலைப்பு "சீர்-பயிர் தானியங்களுக்கு இடையே உள்ள கட்டண விலை மற்றும் கட்டண விலை ஆய்வுகளின் சில கோட்பாட்டு அம்சங்களின் வளர்ச்சி." 


</doc>
<doc id="407407" url="https://ta.wikipedia.org/wiki?curid=407407" title="மாதவ் சிங் தேவ்">
மாதவ் சிங் தேவ்

மாதவ சிங்க தேவ் மல்லபூமின் ஐம்பத்து ஏழாவது அரசராக இருந்தார். அவர் 1801 முதல் 1809 வரை ஆட்சி செய்தார்.

இவரது பதவி காலத்தின் போது, கவுத்வல் மஹால் ஏலமிட்டது. அரசு அளித்த உதவித்தொகையை விரும்ப வில்லை. அதனால் பேங்க்ரா கருவூலத்தை கொள்ளையடிக்க முயன்று தோல்விடைந்து, சிறையில் அடைக்கப்பட்டு, அங்கியே இறந்தாா்.


</doc>
<doc id="407409" url="https://ta.wikipedia.org/wiki?curid=407409" title="பீம் மல்லா">
பீம் மல்லா

பீம் மல்லா மல்லபூமின் முப்பத்தி ஐந்தாவது அரசா் ஆவாா். இவா்  1240 முதல் 1253 வரை ஆட்சி செய்தார்.

பீம் மல்லா அரசரால் அவரது குல தெய்வமான ஷியாம் சந்த் சிலை நிறுவப்பட்டது. வடக்கில் தாமோதர் ஆறு வரை மல்லபூம்  எல்லை விரிவாக்கப்பட்டது.


</doc>
<doc id="407410" url="https://ta.wikipedia.org/wiki?curid=407410" title="இராணிபுரம்">
இராணிபுரம்

 இராணிபுரம், இந்தியாவில் கேரள மாநிலத்தில் உள்ள ஒரு மலைப்பிரதேசமாகும். காசர்கோடு மாவட்டத்தில் வெள்ளரிக்குண்டு தாலுகாவில் உள்ள இராணிபுரம் மலைச்சிகரம் கடல் மட்டத்திலிருந்து 1022மீ உயரத்தில் உள்ளது . அருகாமையில் உள்ள கன்ஹான்கட் நகராட்சியிலிருந்து 45கிமீ தொலைவில் உள்ளது. இது கேரளாவின் ஊட்டி என அழைக்கப்படுகிறது. கொட்டன்சேரி-தலைக்காவேரி மலைத்தொடரின் அருகில் இராணிபுரம் உள்ளது. இது காசர்கோட்டின் மேற்குத்தொடர்சி  மலைத்தொடரின் பாதுகாக்கப்பட்ட இடகாகும். 1970வரை இராணிபுரம், மடத்துமலை என அழைக்கப்பட்டது.

புல்நிலங்கல், சோலைக்காடுகள்மற்றும் இலைஉதிரா காடுகளில் உள்ள தாவரங்கள் இராணிபுரத்தில் காணப்படுகின்றன. இது பகமண்டலா மற்றும் குடகு வனப்பகுதிக்கு அருகே உள்ளது. இது மலையேற்றதிற்கான சிறந்த இடமாகும். பனி சூழ்ந்த இராணிபுரச் சிகரம் உற்சகமான அனுபவத்தையும் இனிமையான நினைவுகளையும் அளிக்கிறது. கன்னுர், காசர்கோட், தலைக்காவேரி, மடிகீரி மற்றும் விராஜபேட் ஆகியவை அருகே அமைந்துள்ளது.

இது கேரளாவின் இராணிபுரம் வனவிலங்கு சரணாலயம் உள்ளே அமைந்துள்ளது. இராணிபுரச் சிகரம் தான் சரணாலயதிதில் உள்ள மிக உயர்ந்த சிகரமாகும். இது கர்னாடாகாவில் உள்ள தலைக்காவேரி வனவிலங்கு சரணாலயத்துடன் இனைகிறது.பனத்தடி மிக அருகில் உள்ள நகரமாகும்.


</doc>
<doc id="407411" url="https://ta.wikipedia.org/wiki?curid=407411" title="பிரம்மமித்ரா">
பிரம்மமித்ரா

பிரம்மமித்ரா என்பவா் மித்ரா வம்சத்தின் முதல் ஆட்சியாளர். மதுராவை ஆண்ட ஆட்சியாளா்களின் ஒரு குழவினா் மித்ரா என்ற அடைமொமியோடு  கி.மு150 முதல் கி.மு. 50 வரை ஆட்சி செய்ததாக கருதப்படுகிறது..


</doc>
<doc id="407412" url="https://ta.wikipedia.org/wiki?curid=407412" title="ஹெமந்தா சேனா">
ஹெமந்தா சேனா

இந்திய துணைக் கண்டத்தின் வங்காளப் பகுதியில் இந்து சேனா வம்சத்தின் நிறுவனர் சமந்தசீனாவின் மகன் ஹேமந்த சேனா ஆவார். அவர் 1070 முதல் 1096 வரை ஆட்சி செய்தார். அவரது மகன், விஜய சேனா, அவரைத் தொடர்ந்து ஆட்சி செய்தாா்.



</doc>
<doc id="407413" url="https://ta.wikipedia.org/wiki?curid=407413" title="அரிபாலத்தேவா">
அரிபாலத்தேவா

அரிபாலத்தேவா என்பவா் ஷிலஹர மரபின் கொங்கன் கிளை மன்னராவார். இவா் கி.பி 1148 முதல் கி.பி. 1155வரை ஆட்சி புாிந்தாா்.

அபராதித்தனைத் தொடர்ந்து அரிபாலத்தேவன் ஆட்சிக்கு வந்தார். சக ஆண்டு 1070 முதல் 1076 வரையிலான காலக்கட்டதுதைச் சேர்ந்த பல கல்வெட்டுகள் தானே மாவட்டத்தில், கண்டுபிடிக்கப்பட்டுள்ளன.(Dept. Gazetteer: 2002) 




</doc>
<doc id="407418" url="https://ta.wikipedia.org/wiki?curid=407418" title="புஷ்பகிரி வனவிலங்கு சரணாலயம்">
புஷ்பகிரி வனவிலங்கு சரணாலயம்

புஷ்பகிரி வனவிலங்கு சரணாலயம் இந்தியாவில் உள்ள கர்னாடகா மாநிலத்தில்  உள்ள 21 வனவிலங்கு சரணாலயத்தில் ஒன்றாகும்.

இச்சரணாலயம் குடகு மாவட்டத்தில் உள்ள சோம்வார்பேட் தாலுகாவில் உள்ளது. மிக அரிதான அருகிவரும் பறவைகளின் இருப்பிடமாகும். காடாமக்கள் காப்புக்காடு  இச்சரணாலயத்தின் ஒரு பகுதியாகும். புஷ்பகிரி(குமர பர்வதம்) இதில் உள்ள மிக உயர்ந்த சிகரமாகும். இச்சரணாலயம், வடக்கில் பிசில் காப்புக் காடு மற்றும் குக்கி சுப்பிரமணிய காட்டை ஒட்டி அமைந்துள்ளது.

மன்டல்பட்டி சிகரம், கோட் பேட்டா மற்றும் மக்காளகுடி பேட்டா ஆகியவை இச்சரணாலயத்தில் உள்ளன. இச்சரணாலயத்தில் மலாலி அருவி மற்றும் கோட் அபி அருவி(முக்கொட்லு அருவி) உள்ளன.  புஷ்பகிரி வனவிலங்கு சரணாலயம் உலக பாரம்பரிய இடமாக தேர்ந்தெடுக்கப்பட்டுள்ளது.


</doc>
<doc id="407419" url="https://ta.wikipedia.org/wiki?curid=407419" title="சார்லட்டி மூர் சிட்டர்லி">
சார்லட்டி மூர் சிட்டர்லி

சார்லட்டி எம்மா மூர் சிட்டர்லி "(Charlotte Emma Moore Sitterly)" (செப்டம்பர் 24, 1898 – மாச்சு 3, 1990) ஓர் அமெரிக்க வானியலாளர் ஆவார். இவர் தன் விரிவான சூரியனும் வேதித் தனிமங்களும் சார்ந்த கதிர்நிரல் ஆய்வுகளுக்காக பெயர்பெற்றவர். இவரது தரவுகளின் பட்டியல் இன்றும் வழக்கமாகப் பயன்படுத்தப்படுகிறது.

இவர் ஜார்ஜ் டபுள்யூ. , எலிசபெத் வால்டன் மூர் ஆகிய இணையருக்குக் கோட்சுவில்லி எனும் பென்சில்வேனியாவைச் சேர்ந்த சிற்றூருக்கு அருகில் பிறந்தார். இவரது தந்தையார் பென்சில்வேனியாவைச் சேர்ந்த செசுட்டர் கவுன்டி பள்ளிகளுக்கு கண்காணிப்பாளராக இருந்தார். இவரது தாயார் ஒரு பள்ளி ஆசிரியை ஆவார். இவரது பெற்றோர் இருவரும் குவேக்கர்கள். இவரும் வாழ்நாள் முழுதும் பால்லோபீல்டு நண்பர் கூட்டத்தில் இருந்தார்.

விருதுகள்
சிறப்புகள்
இவரது பெயரைத் தாங்கியவை




</doc>
<doc id="407422" url="https://ta.wikipedia.org/wiki?curid=407422" title="சாவித்திரி ஆறு">
சாவித்திரி ஆறு

சாவித்திரி ஆறு,இந்தியாவின்மகராஷ்டிரா மாநிலத்தில் உள்ள மஹாபலிஷ்வரிலிருந்து உற்பத்தியாகும்5 ஆறுகளில் ஒன்று. டாக்டர்.மகத் குலாலே என்பவரால் 1982ஆம் ஆண்டு கண்டுபிடிக்கப்பட்டது. மஹாபலிஷ்வரிலிருந்து உற்பத்தியாகி ரைகாட் மாவட்டத்தில் பாய்ந்து, ஹரிஹரிஷ்வரில் அரபிக் கடலில் கலக்கிறது. இது போலாட்புர், மகத், மன்கோன் மற்றும் சிரிவரதன் ஆகிய தாலுக்கா வழியாக செல்கின்றது. சாவித்திரி ஆற்றின் கரையில் ஏராளமான் சிவன் கோயில்கள் உள்ளன. கடைசி 100கிமீல் ரைகாட் மற்றும் இரத்தினகிரிக்கிடையே எல்லையாக அமைகிறது. இதன் முக்கியமான கிளையாறு டாஸ்கானில் வலப்புறத்தில் நுழையும் கல் நதியாகும்.

3 ஆகஸ்து 2016 ஆம் ஆண்டு ரைகாட் மாவட்டத்தில், ஆங்கிலேயர் காலத்தில் கட்டப்பட்ட பாலம் இடிந்து விழுந்ததில் 24பேர் காணமல்போயினார்கள். இரண்டு மாநில போக்குவரத்து பேருந்துகள் மற்றும் பல வாகனங்கள் ஆற்றில் விழுந்து மூழ்கியுள்ளன.


</doc>
<doc id="407423" url="https://ta.wikipedia.org/wiki?curid=407423" title="சங் பேயி மா">
சங் பேயி மா

சங் பேயி மா "(Chung-Pei Ma)" () ஓர் அமெரிக்க தைவான் வானியற்பியலாளரும் அண்டவியலாளரும் ஆவார். இவர் பெர்க்கேலியில் உள்ள கலிபோர்னியா பல்கலைக்கழக வானியல் பேராசிரியர் ஆவார். இவர் 2011 இல் இருந்து 2016 வரையில் பல பெரிய கருந்துளைகளைக் கண்டுபிடித்த குழுக்களில் தலைமை தாங்கி உள்ளார்.

இவர் "வானியற்பியல் இதழின் " அண்டவியலுக்கான பதிப்பாசிரியர் ஆவார் "The Astrophysical Journal".




</doc>
<doc id="407429" url="https://ta.wikipedia.org/wiki?curid=407429" title="இலெங்கா கத்கோவா">
இலெங்கா கத்கோவா

சரவுனோவா "(Šarounová)" எனப்படும் இலெங்கா கத்கோவா "(Lenka Kotková)"; (பிறப்பு: 26 ஜூலை 1973) ஒரு செக் குடியரசின் வானியலாளரும் சிறுகோள் கண்டுபிடிப்பாளரும் ஆவார்.

இவர் பிரேகு நகருக்கு அருகில் உள்ள ஓன்றேயோ வான்காணகத்தில் பணிபுரிகிறார். இவர் பல முதன்மைப் பட்டைச் சிறுகோள்களிக் கண்டுபிடித்துள்ளார்; மேலும், இவர் செவ்வாயைக் குறுக்கிடும் சிறுகோள் 9671 ஏமெரா, கில்டா குடும்பம் சார்ந்த சிறுகோள் 21804 வக்கிளாவ் நியூமன் ஆகியவற்றையும் கண்டுபிடித்துள்ளார்.


</doc>
<doc id="407433" url="https://ta.wikipedia.org/wiki?curid=407433" title="இந்திய மந்திரி சபை">
இந்திய மந்திரி சபை

இந்திய மந்திரி சபை குறித்து இந்திய அரசியலமைப்புச் சட்டத்தின் (Indian Constitution) பிரிவு 75 குறிப்பிடுகிறதுஇந்திய அரசியலமைப்புச் சட்டத்தின் படி அனைத்து அதிகாரங்களின் பிரதிநிதியாக குடியரசுத் தலைவர் இருப்பார். நாடாளுமன்றத்தின் பெரும்பான்மை உள்ள அமைச்சரவையின் பரிந்துரையின்படி குடியரசுத் தலைவர் செயல்படுவார். அரசியலமைப்புச் சட்டப்படி, அமைச்சரவை குடியரசுத் தலைவாரல் நியமிக்கப்படுவதாக உள்ளது.

குடியரசுத்தலைவர் இந்தியாவின் பிரதமமந்திரியை நியமிக்கின்றார். அரசியலமைப்புச் சட்டம் பிரிவு 75(1)ன் படி பிரதமரை குடியரசுத்தலைவர் நியமித்தாலும் பிரதமரின் பரிந்துரையின் அடிப்படையிலேயே மற்ற அமைச்சர்களை நியமிக்கவேண்டும். பிரதமரின் பரிந்துரையின் அடிப்படையிலேயே அமைசர்களுக்கான துறைகளைக் குடியரசுத்தலைவர் ஒதுக்குவார். மக்களவையின் பெரும்பான்மை பெற்ற கட்சியின் தலைவரின் பரிந்துரையின் அடிப்படையிலேயே பிரதமரை குடியரசுத்தலைவர் நியமிப்பார்.

முதலில் மத்திய அமைச்சரவையின் எண்ணிக்கை குறிப்பிடப்படவில்லை. பல அமைச்சரவைகளின் எண்ணிக்கை பலவாறாக இருந்து வந்துள்ளது. இந்திய அரசியலமைப்பின் 91வது திருத்தத்தின்படி, பிரிவு 75ல் துணைப்பிரிவு 1 A திருத்தப்பட்டு 2003 ஆம் ஆண்டு புதிய சட்டம் இயற்றப்பட்டது. இதனடிப்படையில் அமைச்சர்கள் எண்ணிக்கை மக்களவை உறுப்பினர்கள் எண்ணிக்கையில் 15 விழுக்காட்டிற்கு மிகாமல் இருக்கவேண்டும்.

அரசியலமைப்புச்சட்டம் அமைச்சர்களை வெவ்வேறு வகையாகப் பிரிக்கவில்லை என்றாலும் மத்திய அமைச்சர்களுக்கான ஊதியச்சட்டம் 1952ன் படி அவர்கள் மூன்று வகையாகப் பிரிக்கப்பட்டுள்ளனர். அவை மத்திய அமைச்சர்கள், தனிப் பொறுப்புடன் கூடிய இணை அமைச்சர்கள் மற்றும் இணை அமைச்சர்கள் எனப்படும். இவர்களுக்கான ஊதியம் நாடாளுமன்றம் முடிவு செய்யும். இவர்களுக்கு வாடகை இல்லா வீடும் வழங்கப்படும்.
பிரிவு 75(3) 78ன் படி மக்களவைக்கு மத்திய அமைச்சரவை ஒட்டுமொத்தமாக பதில் சொல்ல கடமைப்பட்டதாகும்
பிரிவு 88ன் படி மத்திய அமைச்சராக இருப்பவர் இரண்டு அவைகளின் நடவடிக்கையிலும் பங்கேற்கும் உரிமைபெற்றவர்.
நாடாளுமன்றத்தில் உறுப்பினராக இல்லாதவரும் அமைச்சராக நியமிக்கப்படலாம். ஆனால் இவர் பிரிவு 75 (5) ன்படி ஆறு மாதங்களுக்குள் இவர் தேர்ந்தெடுக்கப்படவேண்டும்.

இந்திய அரசியலமைப்பின்படி குடியரசுத் தலைவரே இந்திய அரசாங்கத்தின் தலைமைப் பொறுப்பை வகிப்பார். இந்திய தேர்தல் ஆணையம் நடத்தும் மறைமுகத் தேர்தல் மூலம் குடியரசுத் தலைவர் தேர்ந்தெடுக்கப்படுவார். பிரிவு 54ன் படி இத்தேர்தலில் நாடாளுமன்றத்தின் இரு அவை உறுப்பினர்கள், மாநில சட்டமன்ற உறுப்பினர்கள் மற்றும் டெல்லி புதுச்சேரி ஆகிய யூனியன் பிரதேசங்களின் சட்ட மன்ற உறுப்பினர்கள் ஆகியவர்கள் வாக்களிக்க தகுதி பெற்றவர்கள்.
ஒவ்வொரு மாநிலத்தின் மக்கள் தொகை மற்றும் சட்டமன்ற உறுப்பினர்கள் எண்ணிக்கை அடிப்படையில் சட்ட மன்ற உறுப்பினர்களின் வாக்கிற்கு மதிப்பு நிர்ணயிக்கப்படும். 


குடியரசுத் தலைவரின் பதவிக்காலம் 5 ஆண்டுகளாகும். இவர் பதவிநீக்கம் இரண்டு காரணங்களுக்காக செய்ய முடியும்


வாடகை எதுவும் தராமல் அலுவலகம் வழங்கும் வீட்டில் குடியிருக்கலாம். நாடாளுமன்றத்தில் இயற்றப்பட்ட சட்டத்தின் அடிப்படையில் ஊதியம் மற்றும் உதவித்தொகை வழங்கப்படும்.

குடியரசுத் தலைவர் பதவி கீழ்க்கண்ட ஏதாவது ஒரு காரணத்தினால் காலியாகலாம்

</doc>
<doc id="407443" url="https://ta.wikipedia.org/wiki?curid=407443" title="காவ்ய மீமாம்சா">
காவ்ய மீமாம்சா

காவ்ய மீமாம்சா என்பது கவியரசர் இராஜசேகரர் எழுதிய வடமொழி நூல். நூலாசிரியர் தம் குடும்பப் பெயரான யாயாவரா என்பதையே தன் புனைபெயராக இந்நூலில் பயன்படுத்தியுள்ளார். இவர் கூர்ஜர அரசர் முதலாம் மகேந்திரபாலரின் ஆசிரியர் என்பது குறிப்பிடத்தக்கது. இந்நூல் செய்யுளின் இலக்கணத்தைப் பற்றியது. இந்நூலுக்கு மதுசூதன மிஸ்ரர் விரிவுரை எழுதினார். இந்நூலின் 18 பாகங்கள் கிடைக்கப்பெற்றுள்ளன.



</doc>
<doc id="407453" url="https://ta.wikipedia.org/wiki?curid=407453" title="மானி சரனமேய்">
மானி சரனமேய்

மானி சரனமேய் (பிப்ரவரி 10, 1959) என்பவா் இந்தியாவின் 14 வது மக்களவை உறுப்பினராக இருந்திருக்கிறாா். இவர் மணிப்பூரின் மணிப்பூர் புறநகா் தொகுதியை பிரதிநிதித்துவப்படுத்துகிறார்.



</doc>
<doc id="407454" url="https://ta.wikipedia.org/wiki?curid=407454" title="நரேஷ் சாந்தர் சதுர்வேதி">
நரேஷ் சாந்தர் சதுர்வேதி

நரேஷ் சாந்தர் சதுர்வேதி (பிறப்பு 30 ஏப்ரல் 1928) ஒரு எழுத்தாளர் மற்றும் கவிஞர் ஆவார். இவர் பெரும்பாலும் ஹிந்தி மொழியில் எழுதுகிறார். அவர் உத்திரப்பிரதேசத்தில் உள்ள பரூகபாத்தில் பிறந்தார். ஜபல்பூர் பல்கலைக் கழகத்திலிருந்து ஹிந்தியில் எம்.ஏ. பட்டம் பெற்றாா்.

சதுர்வேதி இந்திய தேசிய காங்கிரசின் உறுப்பினராகவும் இருந்தாா். இவா் கான்பூர் தொகுதியில் இருந்து 8 வது மக்களவைக்கு தேர்ந்தெடுக்கப்பட்டார். இவா்அகில இந்திய காங்கிரஸ் கமிட்டியின் பொது செயராளராகவும் இருந்தாா். 1999 ல், பட்டியல் சாதியினரும் பட்டியல் பழங்குடியினத்திற்கான ஆணையத்தின் உறுப்பினராக இருந்துள்ளாா்.


</doc>
<doc id="407458" url="https://ta.wikipedia.org/wiki?curid=407458" title="ரோஹன்லால் சதுர்வேதி">
ரோஹன்லால் சதுர்வேதி

ரோகன்லால் சதுர்வேதி (பிறப்பு , 7 ஜூலை 1919, லக்கிம்பூர் கேரி) இந்தியாவின் உத்தரப்பிரதேச மாநிலம்,எத்தா  மக்களவை  தொகுதியிலிருந்து  5 வது மக்களவைக்கு  உறுப்பினராக தோ்ந்தெடுக்கப்பட்டாா்.

இவர் மக்களவைக்கும்1 வது மற்றும் 2 வது மக்களவை தோ்தலில் எத்தா தொகுதியிலிருந்தும்,2 வது மக்களவை தோ்தலில் எதவா தொகுதிலிருந்தும் தேர்ந்தெடுக்கப்பட்டார்.


</doc>
<doc id="407459" url="https://ta.wikipedia.org/wiki?curid=407459" title="சௌதரி திகம்பார் சிங்">
சௌதரி திகம்பார் சிங்

சௌதரி திகம்பார் சிங் ( ஜூன் 9, 1913 இல் மதுரா மாவட்டத்தில் குர்தாந்தா கிராமத்தில் பிறந்தார்) இந்தியாவின் உத்தரப்பிரதேச மாநிலம், மதுரா மக்களவை தொகுதியில் இருந்து முதல் மக்களவை உறுப்பினராக இருந்தார்.

இவர் 3 வது, 4 வது மற்றும் 7 வது மக்களவைக்கு, மதுரா மக்களவை தொகுதியிலிருந்து தேர்ந்தெடுக்கப்பட்டார்.


</doc>
<doc id="407460" url="https://ta.wikipedia.org/wiki?curid=407460" title="கரோலின் கர்லெசு">
கரோலின் கர்லெசு

கரோலின் கர்லெசு "(Carolyn Hurless)" (நவம்பர் 24, 1934 – பிப்ரவரி 13, 1987) ஓர் அமெரிக்க வானியலாளரும் அமெரிக்க மாறும் விண்மீன் நோக்கீட்டாளர் கழகத்தின் தகைமை விருதை வென்றவரும் ஆவார். இவர் தன் வாழ்நாகளில்78,876 வானியல் நோக்கீடுகளைச் செய்துள்ளார்.

வானியலாளராக மட்டுமல்லாமல், இவர் தண் கணவர் டான் கர்லெசுவுடன் சேர்ந்து முழு நேர இசையாசிரியராகவும் இருந்துள்ளார். After her death, Don never remarried and lived in their house until his death on June 15, 2015.

பிறையான் சுகிப் தான் 1981 இல் கண்டுபிடித்த சிறுகோளை இவரது நினைவாக 3434 கர்லெசு எனப் பெயரிட்டுள்ளார். அமெரிக்க மாறும் விண்மீன் நோக்கீட்டாளர் கழகம் 2012 இல் அதனுடைய நான்கு முன்னோடித் திட்டங்களுக்கு கரோலின் கர்லெசு வானியல் தொடர்கல்விக்கான இணைய நிறுவனம் (CHOICE) எனப் பெயரிட்டு இவருக்குத் தனிமதிப்பு வழங்கியுள்ளது.ளைவை இணையக் கல்வி மையத்துக்கான முன்னோடி முயற்சியாகும். இது கர்லெசு அக்கழகத்துக்கு விட்டுசென்ற ஓர் இலக்கே ஆகும்.

ஜேனட் மத்தேய்: கரோலின் ஜே. கர்லெசு, (1934 – 1987) அமெரிக்க மாறும் விண்மீன் நோக்கீட்டாளர் கழகத்தின் ஆர்வமிக்க தூதுவர். அமெரிக்க மாறும் விண்மீன் நோக்கீட்டாளர் கழக இதழ், தொகுதி 16, எண். 1, p. 35 - 36. 



</doc>
<doc id="407462" url="https://ta.wikipedia.org/wiki?curid=407462" title="அமர் சிங் சௌத்ரி">
அமர் சிங் சௌத்ரி

அமர் சிங் சௌத்ரி: இவா் ஒரு   இந்தியாவை சாா்ந்த அரசியல்வாதி  ஆவாா். இவா் இந்தியாவின் உத்திரப்பிரதேச மாநிலம், கோரா ஜஹானபாத் தொகுதியிலிருந்து 17 வது சட்டமன்றத்திற்கு உறுப்பினராக தோ்ந்தெடுக்கப்பட்டாா். இவர் உத்தரப்பிரதேசத்தின் ஷோஹ்ரத்கார் தொகுதியை பிரதிநிதித்துவப்படுத்துகிறார். மேலும் இவா் அப்னா தளம் (சோனேலால்)  கட்சியில் உறுப்பினராக உள்ளார்.

சௌத்ரி, உத்தரபிரதேச மாநிலத்தின் 17 வது சட்டமன்ற உறுப்பினர் ஆவார்.  இவா் 2017 க்குப் பிறகு,  ஷோஹ்ரத்கார் தொகுதியை பிரதிநிதித்துவப்படுத்துகிறார். மேலும் இவா் அப்னா தளம் (சோனேலால்) கட்சியில் உறுப்பினராக உள்ளார்.

தொடக்கம் முடிவு



</doc>
<doc id="407464" url="https://ta.wikipedia.org/wiki?curid=407464" title="ராம் பிரகாஷ் சவுதாரி">
ராம் பிரகாஷ் சவுதாரி

ராம் பிரகாஷ் சவுதாரி (1928, ஜனவரி 7 ஆம் தேதி, ஹரியானா மாநிலம், அம்பாலா மாவட்டத்தில் அதோயாவில் பிறந்தார்)  இவா் இந்தியாவின் ஹரியானா மாநிலம், அம்பலா மக்களவை தொகுதியிலிருந்து, 5 வது மக்களவைக்கு உறுப்பினராக தோ்ந்தெடுக்கப்பட்டாா்.

இவர் அம்பாலா தொகுதியிலிருந்து 8-வது, 9 வது மற்றும் 10 வது மக்களவைக்கும் தேர்ந்தெடுக்கப்பட்டார்.


</doc>
<doc id="407465" url="https://ta.wikipedia.org/wiki?curid=407465" title="மொஹீந்தர் சிங் சௌதிரி">
மொஹீந்தர் சிங் சௌதிரி

மோஹிந்தர் சிங் சௌதுரி ஒரு இந்திய அரசியல்வாதி ஆவாா். இவா்  இமாச்சல பிரதேச லோக்தன்ரிக் மோர்ச்சா  கட்சியின்  உறுப்பினராகவும் உள்ளார். மேலும் மண்டி மாவட்டத்தில் உள்ள தாரம்பூர் தொகுதியில் இருந்து ஹிமாச்சல பிரதேச சட்டமன்றத்தில் உறுப்பினராக இருந்தார்.


</doc>
<doc id="407466" url="https://ta.wikipedia.org/wiki?curid=407466" title="சதானந்த் சௌஹான்">
சதானந்த் சௌஹான்

சதானந்த் சௌஹான் ஒரு இந்திய அரசியல்வாதி ஆவாா். மற்றும் லோக் ஜனசக்தி கட்சியின் உறுப்பினா் ஆவாா். இவா் சிர்மௌர் மாவட்டத்தில் நஹன் தொகுதியில் இருந்து ஹிமாச்சல பிரதேச சட்டசபைக்கு உறுப்பினராக  தோ்ந்தெடுக்கப்பட்டாா்.


</doc>
<doc id="407470" url="https://ta.wikipedia.org/wiki?curid=407470" title="ஏ.கே. செல்லையா">
ஏ.கே. செல்லையா

ஏ.கே.செல்லையா ஒரு இந்திய அரசியல்வாதி மற்றும் முன்னாள் சட்டமன்ற உறுப்பினர் ஆவாா். இவா் 1952 தேர்தலில் குளச்சல் தொகுதியில் இருந்து இந்திய தேசிய காங்கிரஸ் கட்சி வேட்பாளராக  திருவாங்கூர்-கொச்சி சட்டமன்றத்திற்கு தேர்ந்தெடுக்கப்பட்டார்.


</doc>
<doc id="407474" url="https://ta.wikipedia.org/wiki?curid=407474" title="வி. செந்தமரக்ஷன்">
வி. செந்தமரக்ஷன்

வி. செந்தமரக்ஷன் 13 வது கேரள சட்டமன்ற உறுப்பினராக உள்ளார். இவர் இந்திய பொதுவுடமைக் கட்சி (மார்க்சிஸ்ட்) யை சோ்ந்தவா். மேலும் இவா் நம்மரா தொகுதியை பிரதிநிதித்துவப்படுத்துகிறார். இதற்கு முன்னா்  2001 மற்றும் 2006 ஆம் ஆண்டுகளில் கேரள சட்ட பேரவைக்கு தேர்ந்தெடுக்கப்பட்டார்.

இவர் இந்திய மாணவர் கூட்டமைப்பின் உறுப்பினராக தனது அரசியல் வாழ்க்கையைத் தொடங்கினார். இவர் பாலக்காடு மாவட்டத்தில் S.F.I இன் தலைவர் மற்றும் செயலாளர் ஆவார். பாலக்காடு மாவட்டத்தின் டி.யு.எஃப்.ஐ.யின் செயலாளராக பணியாற்றினார். இவர் இப்போது பாலக்காடு, சிபிஐ (எம்) மாவட்டக் குழுவின் உறுப்பினராக உள்ளார்..

1960 ஆம் ஆண்டு மார்ச் 27 ஆம் தேதியன்று காவஸ்சேரியில் பிறந்தார். அவர் ஏ.வி.வெல்லாண்டி மற்றும் ஜனனி ஆகியோாின்  மகன் ஆவாா். இவர்  கலைத்துறையில் இளங்கலை பட்டம் பெற்றாா். இவர் கே.கீதா  என்பவரை திருமணம் செய்து கொண்டார்.


</doc>
<doc id="407475" url="https://ta.wikipedia.org/wiki?curid=407475" title="சாமி வெங்கடாசலம் செட்டி">
சாமி வெங்கடாசலம் செட்டி

சாமி வெங்கடாசலம் செட்டி (இறப்பு 17 நவம்பர் 1958): இவா் ஒரு இந்திய அரசியல்வாதி, தொழிலதிபர் மற்றும் இந்திய சுதந்திர போராட்ட வீரர் ஆவார். இவர் சென்னை சட்டமன்ற உறுப்பினராகவும், இம்பீரியல் சட்டமன்ற கவுன்சிலின் உறுப்பினராகவும், சென்னை மாநகராட்சியின் தலைவராகவும் பணியாற்றினார்.

1920 களின் தொடக்கத்தில் இந்திய தேசிய காங்கிரஸில் சேர்ந்தார். 1926 தேர்தல்களில் சென்னை சட்ட பேரவைக்கு தேர்ந்தெடுக்கப்பட்டார். சைமன் குழு வருகையின் போது சுயராஜ் கட்சியின் தலைவராக அவர் பணியாற்றினார். 1925-26 இல் செட்டி சென்னை மாநகராட்சி தலைவராகவம் பணியாற்றினார்.

1934 ஆம் ஆண்டில், இந்திய இம்பீரியல் சட்டமன்ற கவுன்சில் தேர்தலில் ஆர்.கே.சண்முகம் செட்டியை தோற்கடித்தார். அவர் 1930 இல் பிற்பகுதியில் அரசியலில் இருந்து விலகுவதற்கு அறிவிப்பதற்கு முன்பு சட்டசபை உறுப்பினராக பணியாற்றினார்.


</doc>
<doc id="407481" url="https://ta.wikipedia.org/wiki?curid=407481" title="மிகைல் பக்கூனின்">
மிகைல் பக்கூனின்

மிகைல் அலக்சான்ரோவிச் பக்கூனின் ("Mikhail Alexandrovich Bakunin", , - 1சூலை 1876) இவர் ஒரு ருசியாவைச் சேர்ந்த ஒரு புரட்சிகர அரசவிழ்ப்புவாதி. மேலும் இவர் கூட்டாளுகை அரசவிழ்ப்பியத்தின் நிறுவனரும் சமூக அரசவிழ்ப்பிய மரபின் நிறுவனர்களில் ஒருவருமாவார். ஒரு பீடும் புகழும் பெற்ற செயற்பாட்டாளராக இவர் இருந்தமையால் ஐரோப்பாவின் மிகப்பரவலாக அறியப்பட்ட கருத்தியலாளராக பக்கூனின் இருந்தார்.  ருசியாவிலும் ஐரோப்பாவிலும் இருந்த முற்போக்காளர்களிடம்  இவருடைய கருத்தியலின் தாக்கம் நிலவியது.

பக்கூனின் பிரயாமுகினோ எனும் சிற்றூரில் பிறந்து வளர்ந்தார். அதற்குப்பிறகு  ,  துவர் கவர்நரேட் எனும் ஊரில்  மெய்யியல் படித்து பின் பிரெஞ்சு கலைக்களஞ்சிய ஆக்கங்களைப் படித்தார். இது யோஃகான் ஃவிக்டெ . அவரிலிருந்து எகலின் ஆக்கங்களுக்குள் பக்கூனின் ஆழ்ந்து சென்றார். அக்காலகட்டத்தின் செருமனிய அறிவர்கள் நடுவே மிகவும் தாக்கம் செலுத்திய சிந்தனையாளராக எகல் இருந்தார். இந்த நகர்வு   எகலின்   நடப்பில் நிலவும் எதுவும் பகுத்தறிவுக்கு உகந்தது எனும் புகழ்பெற்ற கோட்பாட்டால்  தன் ஆற்றலைக் காட்டி உள்ளார்ந்த குறைகளை மறைத்துகொண்ட எகலியனிய மெய்யியலில் பக்கூனினைத் தோய்ந்திடச் செய்தது. மாஸ்கோ பல்கலைக்கழகத்தில் மெய்யியல் அல்லது வரலாற்றுப் பேராசிரியர் ஆகும் நோக்கோடு பக்கூனின்  1840 ஆண்டில் செயின்ட் பீட்டர்ஸ்பர்க் மற்றும் பெர்லினுக்குச் சென்றார். இறுதியில் அங்கிருந்து 1842இல் டிரட்சன் நகருக்குச் சென்றார்.இறுதியில் பாரீசுக்குச் சென்று அங்கு பியர் யோகேப்பு புரூதோன் மற்றும் கார்ல் மார்க்சு ஆகியோரைச் சந்தித்தார்.  


</doc>
<doc id="407483" url="https://ta.wikipedia.org/wiki?curid=407483" title="முழங்கால் மூட்டு விலகல்">
முழங்கால் மூட்டு விலகல்

முழங்கால் மூட்டு விலகல் என்பது தொடை எலும்பின் பகுதிக்கும் மற்றும் கணுக்கால் எலும்பின் மேல் பகுதிக்கும் இடையே உள்ள முழங்கால் மூட்டு பகுதியின் ஏற்படும் விலகளாகும்.இதனால் கடுமையான வலி, மூட்டு வீக்கம், மூட்டு நிலை இன்மை, நடக்க இயலாமை, காய்ச்சல் ஏற்படுகிறது. மூட்டு விலகளால் அதை சுற்றியுள்ள தமனிகள் பாதிப்புக்குள்ளாகிறது இதனால் கால் தசைகள் சிதையுறுகிறது. இதில் பாதி சிறிய காயங்களாகவும் பாதி பெரிய காயங்களாகவும் ஏற்படுகிறது.இதில் பாதி பேருக்கு மருத்துவமனைக்கு கொண்டுசெல்லும் முன்னர் சரியாகிவிடுகிறது.பொதுவாக முன்பக்க குறுக்கு சவ்வு, பின் பக்க குறுக்கு சவ்வு மற்றும் மூட்டின் பக்கவாட்டு சவ்வுகள் கிழியலாம்.கணுக்கால் இரத்த ஓட்டத்தை வைத்து இரத்த நாளங்கள் நன்றாக இருக்கிறதா என அறியலாம்.


</doc>
<doc id="407491" url="https://ta.wikipedia.org/wiki?curid=407491" title="தோண்டி">
தோண்டி

தோண்டி () என்பது ஒரு கையில் சுமந்து செல்லத்தக்க வடிவில் அமைக்கப்பட்ட ஒரு தண்ணீர் கொள்கலனாகும். தோண்டியானது மண், உலோகம், பனையோலையில் "ஒற்றைச் சிறகு" ஓலை போன்றவற்றால் செய்யப்பட்டு இருந்துள்ளது. 
பனையோலைத் தோண்டியானது கன்னியாகுமரி மாவட்டத்தில் ஒரு காலத்தில் மிகப் பிரபலமாக இருந்தது. ஒரு பனை மட்டையிலிருந்து பிரியும் ஓலைகளில் அதன் ஓரத்திலிருக்கும் சிறிய ஓலைகளை நீக்கிவிட்டு குறைந்தபட்சம் ஒன்பது இலக்குகள் கொண்ட ஓலைகளை தெரிந்து கொண்டு அதை குருத்தோலையின் வடிவத்தில் இணைந்திருக்கும்படி கட்டி உருட்டி வடிவம் ஏற்படுத்தி, குறுக்காக ஒரு கம்பை கொடுத்து சுமந்து செல்லும் வகையில் உருவாக்கப்பட்டது இந்தத் தோண்டி ஆகும். 

குமரி மாவட்டத்தில் ஏறக்குறைய 30 ஆண்டுகளுக்கு முன்பு தோண்டிகள் கிணற்றிலிருந்து நீர் இறைக்கப் பயன்படுத்தப்பட்டன. இன்றும் திருமண வீடுகளில் சாம்பார் போன்றவற்றை பரிமாறுவதற்கு தோண்டிகளையே பயன்படுத்தும் வழக்கம் உள்ளது. 


</doc>
<doc id="407495" url="https://ta.wikipedia.org/wiki?curid=407495" title="ஆட்டமிழக்காதவர்">
ஆட்டமிழக்காதவர்

ஆட்டமிழக்காதவர் "(Not out)" துடுப்பாட்டத்தில் மட்டையாளர் ஒருவர் ஆட்டத்தின் ஒரு பகுதியில் மட்டையாட களம் இறங்கி அந்த ஆட்டப் பகுதியின் முடிவு வரை வீழாமல் மட்டையாடினால் அவரை ஆட்டமிழக்காதவர் எனக் கூறுவர். 

சர்வதேச துடுப்பாட்டப் போட்டிகளில் ஆட்டமிழக்காமல் மட்டையாடுபவர்களைக் குறிக்க உடுக்குறி இடப்படுகிறது.உதாரணமாக 10* என்பது 10 ஓட்டங்கள் எடுத்து ஆட்டமிழக்காமல் உள்ளார் எனும் பொருள்படும்.மகேந்திரசிங் தோனி ஒருநாள் பன்னாட்டுத் துடுப்பாட்டப் போட்டிகளில் அதிக முறை ஆட்டமிழக்காமல் இருந்தவர் (73 முறை) எனும் சாதனையைப் படைத்துள்ளார்.

ஓட்ட விகிதம் (துடுப்பாட்டம்)


</doc>
<doc id="407498" url="https://ta.wikipedia.org/wiki?curid=407498" title="சிரான்ஜி லால் ஷர்மா">
சிரான்ஜி லால் ஷர்மா

சிரோன்ஜி லால் ஷர்மா (செப்டம்பர் 13, 1923), சோனிபத் மாவட்டம்  (ஹரியானா),அஹுலனாவில் பிறந்தாா்) இவா் இந்தியாவின்,   ஹரியானா மாநிலத்தில் உள்ள கர்னல் மக்களவை தொகுதியில் இருந்து 7 வது மக்களவைக்கு  உறுப்பினராக தோ்ந்தெடுக்கப்பட்டாா்.


</doc>
<doc id="407499" url="https://ta.wikipedia.org/wiki?curid=407499" title="கஜானான் யஷ்வந்த் சிட்னிஸ்">
கஜானான் யஷ்வந்த் சிட்னிஸ்

டாக்டர் கஜானான் யஷ்வந்த் சித்னிஸ் (மராத்தி: गजानन यशवंत चिटणीस) (செப்டம்பர் 20, 1900 - ஆகஸ்ட் 22, 1949) ஒரு இந்திய கம்யூனிஸ்ட் தலைவர் மற்றும் எம். என்.ராய் உடன் பணிபுாிந்தவா்.
இவர் நடிகை லீலா சித்னிஸ் என்பவரை திருமணம் செய்து கொண்டார் 


</doc>
<doc id="407500" url="https://ta.wikipedia.org/wiki?curid=407500" title="சந்திர பிரகாஷ் சௌத்ரி">
சந்திர பிரகாஷ் சௌத்ரி

சந்திர பிரகாஷ் சௌத்ரி அனைத்து ஜார்க்கண்ட் மாணவர் சங்கத்தின் தலைவராக உள்ளார். . அவர் ராம்காரிலிருந்து தேர்ந்தெடுக்கப்பட்ட ஜார்கண்ட் சட்டசபைக்கு  தோ்ந்தெடுக்கப்பட்டு  உறுப்பினராக உள்ளார். மற்றும் தாஸ் அமைச்சரவையில் அமைச்சரவை அமைச்சராகவும் உள்ளார்.அவர் குர்மிஐ என்று அழைக்கப்படும் திராவிட ஓ.பி.சி சாதியைச் சேர்ந்தவர். ராம்கர் மாவட்டத்தில் சித்ட்புர் பிளாக் அமைப்பில் உள்ள சாண்டி என்ற கிராமத்தில் இருந்து அவர் வருகிறார்.


</doc>
<doc id="407501" url="https://ta.wikipedia.org/wiki?curid=407501" title="மகேந்திர மோகன் ராய் சௌத்ரி">
மகேந்திர மோகன் ராய் சௌத்ரி

மகேந்திர மோகன் ராய் சௌத்ரி அசாமில் மாநிலத்தை சோ்ந்த அசாம் கனா பரிஷத் கட்சியின்  அரசியல்வாதி ஆவார். 1985, 19996 மற்றும் 2011 ஆம் ஆண்டுகளில் அசாம் சட்டமன்றத் தேர்தலில் கலகினோன் தொகுதியில் இருந்து தேர்ந்தெடுக்கப்பட்டார்.


</doc>
<doc id="407504" url="https://ta.wikipedia.org/wiki?curid=407504" title="தென்னை சர்க்கரை">
தென்னை சர்க்கரை

தென்னை சர்க்கரை (Coconut sugar (also known as coco sugar, coconut palm sugar, coco sap sugar or coconut blossom sugar) என்பது தென்னை மரத்தில் கிடைக்கும் மூலப்பொருகைக் கொண்டு தயாரிக்கப்படும் சர்க்கரை ஆகும். இதுபோல பனை, பேரீச்சை, ஈச்ச மரம், சாகோ பனை, சர்கரை பனை ஆகிய மரங்கில் இருந்து கிடைக்கும் மூலப்பொருட்களைக் கொண்டும் சர்க்கரை தயாரிக்கப்படுகிறது. 

தென்னை சர்க்கரையானது பல நாடுகளில் பயன்படுத்தப்படுகிறது. என்றாலும் தென்னை சர்க்கரையில் பிற இனிப்புகளில் உள்ளதைப்போல குறிப்பிடத்தக்க அளவு ஊட்டச்சத்துகள் இல்லை.

தென்னை சர்கரையானது தென்னை மரத்தில் இருந்து இறக்கப்படும் நீர்மத்தில் இருந்து தயாரிக்கப்படுகிறது. 

தென்னை சர்கெரைத் தயாரிப்பானது இரண்டு படிநிலைகளைக் கொண்டது. பதநீர் இறக்குவது போல் தென்னங்குழைகளைச் சீவி அதிலிருந்து வடியும் நீரை எடுப்பது. முதல் நிலை. பின்னர் சேகரித்த பதநீரை கொப்பறையில் வைத்துக் காய்ச்சும்போது அது பாகுபோல் திரண்டுவரும்போது. இதை ஆறவிட்டு, சர்க்கரைத் துகள்கள் தயாரிக்கப்படுகின்றன.

தென்னை சர்கரையின் முதன்மைக் கூறுகளாக சுக்குரோசு (70–79%), குளுக்கோசு, மற்றும் புருக்டோசு (3–9% ஒவ்வொன்றும்) உள்ளன.


</doc>
<doc id="407505" url="https://ta.wikipedia.org/wiki?curid=407505" title="பானி பூசன் சதுர்த்தி">
பானி பூசன் சதுர்த்தி

பானி பூசன் சதுர்த்தி ஒரு இந்தியாவின் அசாம் மாநிலத்தை சோ்ந்த அரசியல்வாதி ஆவார்.  இவா் அசாம் சட்டமன்றத்தில் 7 வது முறையாக ஒரே தொகுதியில் போட்டியிட்டு வென்ற பெருமையை  பெற்றவா். அதாவது, இவா் 1985 ஆம் ஆண்டு முதல் பொங்கைகோன் தொகுதியை பிரதிநிதித்துவப்படுத்துகிறார். சதுர்த்தி அசாம் கன பரிசத் தலைவராக  இருந்திருக்கிறாா்.


</doc>
<doc id="407506" url="https://ta.wikipedia.org/wiki?curid=407506" title="முகுந்த ராம் சௌத்ரி">
முகுந்த ராம் சௌத்ரி

முகுந்த ராம் சௌத்ரி (பிறப்பு 1 ஏப்ரல் 1, 1949) ஒரு இந்திய அரசியல்வாதி ஆவாா். இவர் அசாம் மாநிலம்,  உதல்குரி மாவட்டத்தில் கலாகோவன் தோகுதி (எண் 13) யிலிருந்து  13 வது அசாம் சட்டமன்றத்திற்கு தோ்ந்தெடுக்கப்பட்டு, உறுப்பினராக 2011 முதல் 2016 வரை, இருந்தார். .


</doc>
<doc id="407509" url="https://ta.wikipedia.org/wiki?curid=407509" title="டாபோசா அருவி">
டாபோசா அருவி

டாபோசா அருவி "(Dabhosa Waterfalls)"' இந்திய மாநிலமான மகாராட்டிர மாநிலத்தில் இருக்கும் பல்கார் மாவட்டம், சவகர் தாலுகாவில் உள்ள டபோசா என்ற கிராமத்தில் அமைந்துள்ள அருவியாகும்.  மும்பைக்கு அருகே  உள்ள உயர்ந்த அருவிகளில் இதுவும் ஒன்று ஆகும். லென்டி நதியின் மேல் அமைந்து 300 அடி  உயரத்திலிருந்து  வழிந்தோடி  வருகிறது. பருவமழைக்  காலத்தில் 
இவ்வருவி பார்பதற்கு மிகவும் அழகாக இருக்கும். 

டாபோசா அருவி படகு சவாரி, மலைஏற்றம், பள்ளத்தாக்குகளைக் கடத்தல் மற்றும் மீன்பிடித்தல் போன்ற சாகச விளையாட்டுக்களுக்கு ஏற்ற இடமாகும். டபோசா அருவி விடுதி மற்றும் சவகர் மலைவாழிடம் ஆகியவை இவ்வருவிக்கு அருகே உள்ள தங்கும் விடுதிகளாகும்.


</doc>
<doc id="407510" url="https://ta.wikipedia.org/wiki?curid=407510" title="தாகெபெரா தேவாலயம்">
தாகெபெரா தேவாலயம்


</doc>
<doc id="407513" url="https://ta.wikipedia.org/wiki?curid=407513" title="குன்டாலா அருவி">
குன்டாலா அருவி

குன்டாலா அருவி, தெலுங்கானா மாநிலம், அடிலாபாட் மாவட்டம்  குன்டாலாவில் அமைந்துள்ளது. நரிடிகொன்டா மண்டலம் காதிம் நதியில் அமைந்துள்ளது இவ்வருவி. 147அடி உயரம் கொன்ட இவ்வருவி, தெலுங்கானா மாநிலத்தின் உள்ள மிக உயர்ந்த அருவி.

இவ்வருவி, கோன்டுகள் வாழும் அடர்ந்த காடுகளின் உள்ளே அமைந்துள்ளது. கோன்டி மற்றும் தெலுங்கில் குன்டா என்றால் குளம் என்று பொருள். குன்டலு என்றால் குளங்கள் என்று பொருள். பல குளங்களின் நீர், ஆறாக மாறி பின்னர் அருவியாக விழுகிறது.

காதிம் நதியின் மூலம் உருவாகிய குன்டாலா அருவி இரண்டு அடுக்காக விழுகிறடது. மேலும், உச்சபட்ச மழையின் போது இரண்டு தனித்தனி அருவிகளாக விழுகிறது. ஹைதிராபாத்தில் இருந்து செல்லக்குடிய பிரபலமான பொழுதுபோக்கிடமாகும். இருசக்கர வாகனத்தில் அருவியின் நுழைவாயில் வரை சென்று அங்கிருந்து அருவியை சென்றடைய படிகள் கொடுக்கப்பட்டுள்ளன. நுழைவாயிலிருந்து அருவி, 10நிமிட தூரத்தில் உள்ளது.

நரிடிகொன்டா வரை அரசு போக்குவரத்து வாகனங்களில் செல்லலாம். பின்னர் தனியார் வாகனங்களை வாடகைக்கு எடுத்துச் செல்ல வேண்டும். கயத்திரி மற்றும் பொசிரா அருவிகள் அருகில் உள்ளன.

ஹைதிராபாத்தில் இருக்கும் இராஜிவ் காந்தி பன்னாட்டு விமானநிலையம் 310கிமீ தொலைவில் உள்ளது.

அடிலாபாட் புகைவண்டி நிலையம் 58கிமீ தொலைவில் அமைந்துள்ளது.


</doc>
<doc id="407516" url="https://ta.wikipedia.org/wiki?curid=407516" title="மீன்முட்டி அருவி, திருவனந்தபுரம்">
மீன்முட்டி அருவி, திருவனந்தபுரம்

மீன்முட்டி அருவி, இந்திய மாநிலமான கேரளாவின்,திருவனந்தபுரம் மாவட்டம், திருவனந்தபுரம் நகரிலிருந்து, 45கிமீ தொலைவில் அமைந்துள்ளது. நெய்யார் நீர்த்தேக்கத்திற்கு அருகில் இவ்வருவி அமைந்துள்ளது. போக்குவரத்து வாகனங்கள் இல்லாதக் காரணத்தினால், பயணிகள் 2கிமீ தூரம் நடக்க வேண்டும். அருவியை சுற்றி உள்ள இடங்கள் பார்ப்பதற்கு ரம்மியமாக இருக்கும். கொம்பைக்காணி அருவி , மீன்முட்டி அருவியிலிருந்து அகஸ்தியகூடம் செல்லும் வழியில் 2கிமீ தொலைவில் உள்ளது.



</doc>
<doc id="407517" url="https://ta.wikipedia.org/wiki?curid=407517" title="சனாகாகரா அருவி">
சனாகாகரா அருவி

சனாகாகரா அருவி இந்திய மாநிலமான ஒரிசாவில் கென்டுஜ்கர் மாவட்டத்தில் அமைந்துள்ளது.


</doc>
<doc id="407518" url="https://ta.wikipedia.org/wiki?curid=407518" title="சுவேதா ஆறு">
சுவேதா ஆறு

பச்சமலை மற்றும் கொல்லி மலையின் வடிகால் நீரினை சுவேதா ஆறு எடுத்துச் செல்லுகிறது. வசிஸ்ட நதியுடன் இணைந்து வெள்ளார் நதியாக உருப்பெற்று வங்காள விரிகுடாவில் கலக்கிறது.


</doc>
<doc id="407519" url="https://ta.wikipedia.org/wiki?curid=407519" title="நாடரி ஆறு">
நாடரி ஆறு

நாடரி ஆறு, இந்திய மாநிலங்களான தமிழ்நாடு மற்றும் ஆந்திரா வழியாகச் செல்கிறது. புத்தூரின் அருகே, வேளிகொன்டா மலைகளில், நாடரி ஆறு தோன்றுகிறது. நெல்லூர் மற்றும் திருவள்ளூர் மாவட்டம் வழியாக100கிமீ தூரம் ஒடி, பக்கிங்காம் கால்வாயை அடைகிறது. பின்னர் எண்ணூர் அருகே, வங்காள விரிகுடாவில் கலக்கிறது. 


</doc>
<doc id="407520" url="https://ta.wikipedia.org/wiki?curid=407520" title="கடிக்கி அருவி">
கடிக்கி அருவி

கடிக்கி அருவி, இந்திய மாநிலம், விசாகப்பட்டினத்தில் அமைந்துள்ளது. இவ்வருவி, கோஸ்தானி ஆற்றில் தோன்றுகிறது.


</doc>
<doc id="407521" url="https://ta.wikipedia.org/wiki?curid=407521" title="இன் காட் வீ டிரஸ்ட் (ஐக்கிய அமெரிக்கா)">
இன் காட் வீ டிரஸ்ட் (ஐக்கிய அமெரிக்கா)

"இன் காட் வீ டிரஸ்ட்" ("IN GOD WE TRUST") ஐக்கிய அமெரிக்காவின் அலுவல்முறையான குறிக்கோளுரையாகும். புளோரிடா மாநிலத்தின் குறிக்கோளுரையும் இதுவே. இதற்கு முன்னதாக 1782இல் உருவாக்கப்பட்டு ஏற்கப்பட்டிருந்த ஐக்கிய அமெரிக்காவின் சின்னத்தில் இடம்பெற்றிருந்த இலத்தீன "E pluribus unum" (தமிழில்: பலவற்றில் ஒன்று) என்பதே அலுவல்முறையாக அறிவிக்கப்படாத குறிக்கோளுரையாக இருந்து வந்தது; இதற்கு மாற்றாக 1956இல் இன் காட் வீ டிரஸ்ட் நாட்டின் குறிக்கோளுரையாக ஏற்கப்பட்டது. 

"இன் காட் வீ டிரஸ்ட்" என்ற வாசகம் முதன்முதலில் 1864இல் இரண்டு சென்ட் நாணயத்தில் அச்சிடப்பட்டது. 1957 முதல் அனைத்து காகித பணத்தாள்களிலும் அச்சிடப்பட்டுள்ளது. இதனை சட்டமாக 84வது பேரவை தீர்மானம் எண் 140இல் நிறைவேற இதற்கு குடியரசுத் தலைவர் டுவைட் டி. ஐசனாவர் சூலை 30, 1956இல் ஒப்புமை அளித்தார். 1957இல் முதன்முதலாக ஒரு டாலர் பணத்தாளில் அச்சிடப்பட்டது. இது அக்டோபர் 1, 1957இல் புழக்கத்திற்கு விடப்பட்டது. அதே 84வது பேரவையின் 851ஆம் சட்டப்படி இது தேசிய குறிக்கோளுரையாகவும் நிறைவேற்றப்பட்டு குடியரசுத் தலைவர் ஐசனோவரால் சூலை 30, 1956இல் ஒப்பமிடப்பட்டது.



</doc>
<doc id="407522" url="https://ta.wikipedia.org/wiki?curid=407522" title="ஒலியாரிக் அருவி">
ஒலியாரிக் அருவி

ஒலியாரிக் அருவி, கொல்லம் மாவட்டம் அன்சல் அருகே அமைந்துள்ளது. கொல்லம் மாவட்டத்தில் உள்ள மற்ற அருவிகளைப் போல் இது பிரபலமடையவில்லை. கொல்லம் நகரத்திலிருந்து இவ்வருவி, 55கிமீ தொலைவில் அமைந்துள்ளது.



</doc>
<doc id="407523" url="https://ta.wikipedia.org/wiki?curid=407523" title="சீயப்பாறா அருவி">
சீயப்பாறா அருவி

நெரியமங்கலம் மற்றும் அடிமலிக்கிடையே, கொச்சி-மதுரை நெடுஞ்சாலையில் சீயப்பாறா அருவி அமைந்துள்ளது. இது இந்திய மாநிலம் கேரளாவில் இடுக்கி மாவட்டத்தில் அமைந்துள்ளது.

சீயப்பாறா அருவி எழு அடுக்குகளில் வழிந்தொடுகிறது. மலைஏற்றத்திற்கு ஏற்ற பகுதியாகும்.


</doc>
<doc id="407525" url="https://ta.wikipedia.org/wiki?curid=407525" title="கொக்கிலியாறு ஆறு">
கொக்கிலியாறு ஆறு

கொக்கிலியாறு அல்லது கொக்கிலி ஆறு தமிழ்நாட்டின் பழநி மலையில் உற்பத்தியாகிறது. 20கிமீ ஒடிய பின்னர் திண்டுக்கல் அருகே கொவனாற்றை சென்றடைகிறது.


</doc>
<doc id="407526" url="https://ta.wikipedia.org/wiki?curid=407526" title="பாரத் அருண்">
பாரத் அருண்

பாரத் அருண் ("Bharathi Arun" (பிறப்பு: டிசம்பர் 14, 1962) இந்தியத் துடுப்பாட்ட அணியின் முன்னாள் தேர்வுத் துடுப்பாட்ட வீரர் மற்றும் தற்போதைய இந்தியத் துடுப்பாட்ட அணியின் பந்துவீச்சுப் பயிற்சியாளராக உள்ளார்.

இவர் மித விரைவு வீச்சாளராகவும், மத்திய கள மட்டையாளராகவும் செயற்பட்டார். 1986-1987 ஆம் ஆண்டுளில் நடைபெற்ற துலீப் கோப்பைத் தொடரில் இவரும் வங்கிபுரப்பு வெங்கட சாய் லட்சுமணனும் இணைந்து ஏழாவது இணைக்கு 221 ஓட்டங்கள் சேர்த்தனர். இந்தப்போட்டியில் இவர் 149 ஓட்டங்கள் எடுத்தார். 25 வயதிற்கு உட்பட்டோருக்கான போட்டியில் இலங்கை அணிக்கு எதிராக இவர் ஆட்டமிழக்காமல் 107* ஓட்டங்களை எடுத்தார். பின் இலங்கைத் துடுப்பாட்ட அணிக்கு எதிரான தேர்வுத் துடுப்பாட்டத்தில் இந்திய அணியில் விளையாடும் வாய்ப்பினைப் பெற்றார்.1979 ஆம் ஆண்டில் ரவி சாஸ்திரியின் தலைமையிலான இந்திய அணியில் இவர் இடம்பெற்றார். சூலை 16, 2017 ஆம் ஆண்டில் இவர் இந்தியத் துடுப்பாட்ட அணியின் தலைமைப் பந்துவீச்சாளராக நியமிக்கப்பட்டார்.1987-1988 ஆம் ஆண்டில் நடைபெற்ற ரஞ்சிக் கோப்பைத் தொடரில் இவர் தமிழ்நாடு அணிக்காக விளையாடினார். நவம்பர் ,1993 ஆம் ஆண்டில் முதல் தரத் துடுப்பாட்டப் போட்டிகளில் இருந்து ஓய்வு பெற்றார்.


http://பாரத் அருண்

</doc>
<doc id="407527" url="https://ta.wikipedia.org/wiki?curid=407527" title="தொடர்ந்திணைந்துள்ள ஐக்கிய அமெரிக்கா">
தொடர்ந்திணைந்துள்ள ஐக்கிய அமெரிக்கா

தொடர்ந்திணைந்துள்ள ஐக்கிய அமெரிக்கா ("contiguous United States") அல்லது அலுவல்பூர்வமாக சமவெல்லை ஐக்கிய அமெரிக்கா ("conterminous United States")வட அமெரிக்கா கண்டத்தில் அடுத்தடுத்துள்ள 48 ஐக்கிய அமெரிக்க மாநிலங்களையும் வாசிங்டன், டி. சி.யையும் உள்ளடக்கியது. இதில் புவியியல்படி தொடர்ந்திணையாத மாநிலங்களான அலாஸ்காயும் அவாயும், மற்றும் கடல்கடந்த அமெரிக்க தனித்த பகுதிகளும் அடங்காது. தொடர்புள்ள மற்றொரு சொற்றொடரான கண்டப்பகுதி ஐக்கிய அமெரிக்கா ("continental United States") இதிலிருந்து வேறுபட்டது; கண்டப்பகுதி ஐக்கிய அமெரிக்காவில் வட அமெரிக்க கண்டத்தில் உள்ள அலாஸ்கா சேர்க்கப்படும்; ஆனால் அவாயும் தனித்த பகுதிகளும் அடங்காது.



</doc>
<doc id="407530" url="https://ta.wikipedia.org/wiki?curid=407530" title="ஜான் வில்க்ஸ் பூத்">
ஜான் வில்க்ஸ் பூத்

ஜான் வில்க்ஸ் பூத் ("John Wilkes Booth" மே 10, 1838 - ஏப்ரல் 26, 1865) அமெரிக்க நடிகர் ஆவார். ஏப்ரல் 14, 1865 இல் வாசிங்டன், டி. சி. ஃபோர்டு திரை அரங்கில் ஐக்கிய அமெரிக்க ஜனாதிபதி ஆபிரகாம் லிங்கன் படுகொலை செய்யப்பட்டார். அவரைச் சுட்டுக் கொன்றவர் ஜான் வில்க்ஸ் பூத் ஆவார்.

ஜான் வில்க்ஸ் பூத் மேரிலாந்தில் இருந்து 19 ஆம் நூற்றாண்டின் பிரபலமான பூத் திரையரங்கு குடும்பத்தில் பிறந்தார். அவர் மாரிலாந்தில் நன்கு அறியப்பட்ட நடிகர் ஆவார். பூத் தன் பெற்றோர்களுக்கு ஒன்பதாவது குழந்தையாக மே 10, 1838 அன்று நான்கு-அறைகள் கொண்ட மர வீடு ஒன்றில் பிறந்தார்.

ஜான் வில்க்ஸ் பூத் ஒரு கூட்டமைப்பின் ஆதரவாளராக இருந்தார். அமெரிக்காவின் அடிமை முறையை ஒழிப்பதை இவர் கடுமையாக எதிர்த்தார். இக்கூட்டமைப்பினர், துணை ஜனாதிபதியான ஆண்ட்ரூ ஜான்சன் மற்றும் மாநில செயலாளர் வில்லியம் எச். ஸீவார்ட் ஆகியோரையும் கொல்லத் திட்டமிட்டிருந்தனர். ஸீவார்ட் காயங்களுடன் தப்பித்தார். துணை ஜனாதிபதியான ஆண்ட்ரூ ஜான்சனைக் கொலைச் செய்ய இருந்த ஜார்ஜ் அட்ஜேரார்ட் அவரைக் கொல்வதற்கு பதிலாக மது அருந்திவிட்டு சென்றதால் ஆண்ட்ரூ ஜான்சன் தப்பித்தார். சதித் திட்டத்தை நிறைவேற்றுவதில் பூத் மட்டுமே வெற்றிபெற்றார். ஜான் வில்க்ஸ் பூத் லிங்கனின் தலையில் துப்பாக்கியில் சுட்டார். இதில் ஜனாதிபதி ஆபிரகாம் லிங்கன் அடுத்த நாள் காலை மரணம் அடைந்தார்.

ஜான் வில்க்ஸ் பூத் ஜனாதிபதியின் பெட்டியிலிருந்து மேடையில் குதித்தார். அங்கு அவர் தனது கத்தியால் கூட்டத்தினரை அப்புறப்படுத்தி தப்பிச்சென்றார். காரெட்டின் பண்ணையில் பூத் இருப்பதைக் கண்டுபிடித்தனர். ஏப்ரல் 26 ம் தேதி அதிகாலையில், படையினர் காரெட்டின் புகையிலை களஞ்சியத்தில் மறைந்திருந்தவர்களைப் பிடித்தனர். டேவிட் ஹரோல்ட் சரணடைந்தார். ஆனால் பூத் சரணடைவதற்கு மறுத்தார். "நான் வெளியே வந்து சண்டை போட விரும்புகிறேன்" என்றார். வீரர்கள் பின்னர் பண்ணைக்குத் தீ வைத்தனர். பூத் எரியும் களஞ்சியத்தில் உள்ளே நுழைந்தபோது, இராணுவ வீரர் பாஸ்டன் கார்பெட், அவரை சுட்டார். கழுத்தில் காயம் அடைந்த பூத், மூன்று மணி நேரத்தில் மரணம் அடைந்தார். தனது 26 ஆவது வயதில் அவர் மரணமடைந்தார்


</doc>
<doc id="407534" url="https://ta.wikipedia.org/wiki?curid=407534" title="கிளாடைன் இரின்னர்">
கிளாடைன் இரின்னர்

கிளாடைன் இரின்னர் "Claudine Rinner)" (பிறப்பு: 1965) ஒரு பிரெஞ்சு பயில்நிலை வானியலாளர் ஆவார். இவர் ஓட்மார்ழ்சீம் வான்காணகத்தில்(நோக்கீட்டுக் குறிமுறை: 224) இருந்து 56 சிறுகோள்களைக் கண்டுபிடித்தார். மேலும், இவர் மூன்று வால்வெள்ளிகளைக் கன்டுபிடித்ததற்காக எட்கர் வில்சன் விருதைப் பெற்றுள்ளார்

இவர் பிரான்சு நாட்டு அல்சாசில் ஓட்மார்ழ்சீல் வாழ்கிறார்.
இவர் மொராக்கோவில் உள்ள எந்திரன்வகை 0.5 மீ தொலைநோக்கியைப் பயன்படுத்தி மூன்று வால்வெள்ளிகளைக் கண்டுபிடித்தார். இவர் 2013 ஆம் ஆண்டுக்கான எட்கர் வில்சன் விருதைப் பெற்றார். இவை "P/2011 W2 இரின்னர்", C/2012 CH17, P/2013 CE31M எனப் பெயரிடப்பட்டன. இந்த ஆண்டில் ஏழு விருதுகள் அறிவிக்கப்பட்டன. ஒவ்வொரு விருதுக்கும் 42,000 அமெரிக்க டாலர்கள் பகிர்ந்தளிக்கப்பட்டன.

பிரெஞ்சு வானியலாளர் இலாரன்ட் பெர்னாசுகோனி 1999 இல் கண்டுபிடித்த23999 இரின்னர் வால்வெள்ளி இவரது நினைவாகப் பெயரிடப்பட்டது. பெயரீட்டுச் சான்று 2005 ஜூலை 21 இல் வெளியிடப்பட்டது ().

சிறுகோள் மையம் இவர் 2004 முதல் 2007 வரை 58 சிறுகோள்களைக் கண்டுபிடித்ததாக அறிவித்துள்ளது. இவற்றில் மூன்று பிராங்கோயிசு குகேல் உடனான இணைகண்டுபிடிப்புகள் ஆகும்.



</doc>
<doc id="407538" url="https://ta.wikipedia.org/wiki?curid=407538" title="பறவைகள் சாலை">
பறவைகள் சாலை

பறவைகள் சாலை (Birds Road) என்பது தமிழ்நாட்டின், திருச்சிராப்பள்ளி, கண்டோன்மெண்ட், மேல்புதூர் பகுதியில் உள்ள சாலையாகும். இந்த சாலையானது பாரதிதாசன் சாலையையும் மதுரை பிரதான சாலையையும் செங்குத்தாக இணைக்கும்விதத்தில் உள்ளது.
திருச்சினோபோலி என்று கிழக்கிந்திய ஆட்சிக்காலத்தில் அழைக்கப்பட்ட, இன்றைய திருச்சிராப்பள்ளியில் குற்றவியல் நீதிபதியாக 1826இல் பதவியேற்று பணியாற்றினார் ஜான் பேர்ட் எனும் ஆங்கிலேய அதிகாரி. அந்த அதிகாரியின் நினைவாக அப்போது பேர்ட்’ஸ் ரோடு என்று பெயரிடப்பட்டிருந்தது. அந்தப் பெயரை பிற்காலத்தில் அப்படியே மொழிமாற்றம் செய்து தமிழில் பறவைகள் சாலை என்று அழைக்கப்பட்டு வருகிறது.


</doc>
<doc id="407544" url="https://ta.wikipedia.org/wiki?curid=407544" title="சின்னையா (நாட்டிய ஆசிரியர்)">
சின்னையா (நாட்டிய ஆசிரியர்)

தஞ்சை சின்னையா (பிறப்பு 1802-1856) என்பவர் தமிழ்நாட்டைச் சேர்ந்த பிரபலமான பரத நாட்டிய ஆசிரியர் ஆவார். கோயிலில் இருந்த நாட்டியக் கலையை அரங்கக் கலையாக்கிய பெருமை கொண்ட தஞ்சை நால்வருள் இவரும் ஒருவராவார்.
தஞ்சை மராட்டிய மன்னர் இரண்டாம் துளஜா (1763-1787) காலம் முதல் அவைக் கலைஞர்களாக இருந்து இசை, நாட்டியப் பணியினை ஆற்றி வந்தார்களின் மரபில் வந்தவர். தஞ்சை நாட்டிய ஆசிரியர் சுப்பராயனின் மூத்த மகனானக சின்னையா 1802 ஆம் ஆண்டு பிறந்தார். இவரின் உடன் பிறந்தவர்களான பொன்னையா, சிவானந்தம், வடிவேலு ஆகியோரும் புகழ்வாய்ந்த நட்டுவாங்கனாராக விளங்கினர்.
தஞ்சை சின்னையாவும் அவரது சகோதரர்களும் முத்துசுவாமி தீட்சிதரிடம் இசை கற்றக, தஞ்சை சரபோஜி மன்னர் ஏற்பாடு செய்தார். இசைப் பயிற்சியோடு தமிழ், தெலுங்கு, வடமொழிகளிலும் பயிற்சி பெற்றனர். இச்சகோதரர்களின் இசை அரங்கேற்றம் மராட்டிய அரசவையில் சரபோஜி மன்னன் முன்பு நடைபெற்றது.
சின்னையா தன் சகோதரர்களுடன் இணைந்து பரதநாட்டியத்திற்குரிய அடிப்படை பயிற்சி முறைகளை வகைப்படுத்திக் கொடுத்தார். அவை, தட்டு அடைவு, நாட்டு அடைவு, குதித்து மெட்டு அடைவு, மெட்டடைவு, நடை அடைவு, அருதி அடைவு, முடிவடைவு என பத்தாக வகுத்து, ஒவ்வொன்றும் 12 பேதங்கள் வீதம் 120 அடவுகளாக வகைப்படுத்தினர். அடைவிற்குப் பிறகு கற்கக்கூடிய அலாரிப்பு, ஜதீசுரம், சப்தம், பதவர்ணம், சுரஜதி, பதம், ஜாவளி போன்ற நாட்டிய வகைகளை உருவாக்கி அவற்றை இரு மாணவிகளுக்குக் கற்பித்து முத்துசாமி தீட்சிதர் முன்னிலையில் அரங்கேற்றினர். இவற்றைக் கண்ட தீட்சிதர் இவர்களுக்கு “சங்கீத சாகித்திய பரத சிரேஷ்டம்” என்ற பட்டம் வழங்கினார்.
தஞ்சை மன்னரிடம் ஏற்பட்ட மனவருத்தத்தால், சின்னையா தன் சகோதரர்களுடன் இணைந்து திருவாங்கூருக்குச் சென்றனர். பிறகு மைசூர் மன்னர் இவரை அழைத்ததன் பேரில் மைசூர் சென்று ஸ்ரீசாமராஜ உடையார் அரசவையில் அவைக் கலைஞராக விளங்கினார். இவர் அங்கு வாழ்ந்த காலத்தில் சாமுண்டீஸ்வரியின் மீதும், சாமராஜ உடையார் மீதும் கீர்த்தனைகள், தானவர்ணங்கள், சுவரஜதிகள், பதவர்ணங்கள், தில்லானாக்கள், ஜாவளிகள் ஆகியவற்றை இயற்றினார்.


</doc>
<doc id="407546" url="https://ta.wikipedia.org/wiki?curid=407546" title="காத்தரைன் இரீவ்சு">
காத்தரைன் இரீவ்சு

காத்தரைன் இரீவ்சு "(Katherine Reeves)" ஓர் அமெரிக்க வானியலாளர் ஆவார். இவர் ஆர்வார்டு சுமித்சோனிய வானியற்பியல் மையத்தில் பணிபுரிகிறார்.

இவர் ஆர்வார்டு சுமித்சோனிய வானியற்பியல் மையத்தில் சூரியத் தணல் வீச்சின் ஆற்றலியல் பற்றியும் சூரிய ஒளிமுகட்டுப் பொருண்மை எறிவு பற்றியும் ஆய்வு செய்கிறார். இவர் பல நாடுகளில் இருந்து வந்துள்ள அறிவியலாளர்களுடன் இணைந்து கினோடின் X-கதிர் தொலைநோகித் திட்டத்திலும் பணியாற்றுகிறார்.

இவர் 2016 இல் அமெரிக்க வானியல் கழகச் சூரியப் பிரிவின் காரன் ஆர்வே பரிசைப் பெற்றுள்ளார். இப்பரிசு தன் இளம் வாழ்க்கையில் சூரியனை ஆய்வு செய்வோர் தகைமைப் பாட்டி அளிக்கும் பரிசாகும்.



</doc>
<doc id="407549" url="https://ta.wikipedia.org/wiki?curid=407549" title="காரன் ஜே. மீச்">
காரன் ஜே. மீச்

காரன் ஜே. மீச் "(Karen J. Meech)" (பிறப்பு: 1959) அவாய்ப் பல்கலைக்கழக வானியல் நிறுவனத்தில் பணிபுரியும் ஓர் அமெரிக்க வானியலாளர் ஆவார்.
இவர் கோள் வானியலில் சிறப்பு புலமை பெற்றவர். குறிப்பாக, நெடுந்தொலைவு வால்வெள்ளிகளுக்கும் தொடக்க கால சூரியக் குடும்பத்துக்கும் உள்ள உறவை ஆய்வதில் வல்லுனர். இவர் பயில்நிலை, தொழில்முறை வானியல் ஆய்வு ஒருங்கிணைப்பிலும் அறிவியல் ஆசிரியர் கல்வியிலும் ஆர்வமோடு செயல்படுகிறார். இவர் கோள்களை நோக்கி எனும் உயர்நிலைப் பள்ளி ஆசிரியர்-மாணவர் பரப்புரை நிகழ்ச்சியைப் பசிபிக் தீவுகளில் உருவாக்கி நடத்தி வருகிறார். இவர் 1987 இல் மசாசூசட் தொழில்நுட்ப நிறுவனத்தில் கோள் அறிவியலில் தன் முனைவர் பட்ட்த்திப் பெற்றார். இவர் தனது இளம் அறிவியல் பட்டத்தை அவுசுட்டனில் உள்ள இரைசுப் பலகலைக்கழகத்தில் 1981 இல் பெற்றார். இவர் அமெரிக்க வானியல் கழகத்தின் வானியலுக்கான ஆன்னி ஜம்ப் கெனான் விருது, எச். சி. உரே பரிசு (1994) ஆகியன உள்ளிட்ட பல விருதுகளைப் பெற்றுள்ளார்.

இவர் ஆழ்மொத்தல் திட்ட விண்கல ஆய்வில் இணை ஆய்வாளராக உள்ளார். இவர் நடப்புக் கண்டுபிடிப்புத் திட்டங்களாகிய எபொக்சி ( EPOXI), விண்மீந்தூசு நெக்சுட்டு (Stardust-NExT) ஆகியவற்றிலும் இணை ஆய்வாளராக உள்ளார்ரிம்மூன்றுத் திட்டங்களிலும் இவர் தரை, விண்வெளி நோக்கீட்டு நிகழ்ச்சிகளை ஒருங்கிணைத்து வருகிறார்ரிவர் அவாய்ப் பல்கலைக்கழகப் பொறுப்புத் தலைவராகவும் உள்ளார்.

நாசா வான் உயிரியல் நிறுவன முன்னணிக் குழு அதன் ஆய்வில் "நீரமைந்த வாழ்தகவு உலகங்களில்" கவனத்தினைக் குவித்து வருகிறது. இவர் இப்போது பன்னட்டு வானியல் ஒன்றிய மூன்றாம் கோள் அமைப்பு அறிவியல் பிரிவின் தலைவராக உள்ளார்.

சுசெல்தே புசு 1981 இல் சைடிங் சுப்பிரிங் வான்காணகத்தில் கண்டுபிடித்த முதன்மைப் பட்டை சிறுகோள் 4367 மீச் இவரது நினைவாகப் பெயரிடப்பட்டுள்ளது.



</doc>
<doc id="407561" url="https://ta.wikipedia.org/wiki?curid=407561" title="நான்காம் ஆங்கிலேய மைசூர் போர்">
நான்காம் ஆங்கிலேய மைசூர் போர்

நான்காம் ஆங்கிலேய மைசூர் போர் (Fourth Anglo–Mysore War) மைசூர் இராச்சியத்திற்கு எதிராக பிரித்தானிய கிழக்கிந்திய நிறுவனம் மற்றும் ஐதராபாத் இராச்சியம் கொண்ட பிணக்குகளால், 1798 – 4 மே 1799 முடிய இப்போர் நடைபெற்றது. இது ஆங்கிலேய-மைசூர்ப் போர்களில் நான்காவதும், இறுதியானதும் ஆகும். 

நான்காம் மைசூர் போரின் முடிவில் பிரித்தானிய கிழக்கிந்தியக் கம்பெனிப் படையினர் மைசூர் இராச்சியத்தைக் கைப்பற்றினர். 
சீரங்கப்பட்டிண முற்றுகையின் முடிவில் திப்பு சுல்தான் கொல்லப்பட்டார். திப்பு சுல்தானின் இளைய மகன் பதே அலி நாடு கடத்தப்பட்டார். பிரித்தானியக் கம்பெனி ஆட்சியாளர்களால், மைசூர் இராச்சியம் மீண்டும் உடையார் அரச குலம் கீழ் கொண்டுவரப்பட்டது. 

மைசூர் இராச்சியம், பிரித்தானியர்களின் துணைப்படைத் திட்டத்தை ஏற்றுக்கொண்டு, பிரித்தானியர்களுக்கு ஆண்டுதோறும் கப்பம் கட்டிக் கொண்டு, பிரித்தானியர்களுக்கு அடங்கிய சுதேச சமஸ்தானமாக மாறியது.

பிரித்தானியக் கிழக்கிந்தியக் கம்பெனியினர் திப்பு சுல்தானுக்கு எதிராக ஐதராபாத் நிசாம் மற்றும் மராத்திய பேஷ்வாக்களுடன் நல்லுறவு கொண்டனர். எனவே திப்பு சுல்தான், பிரித்தானிய கிழக்கிந்தியக் கம்பெனியினருக்கு எதிராக, படைபலத்தை பெருக்க வேண்டி, பிரெஞ்சுக் கிழக்கிந்தியக் கம்பனியர்களுடன் கூட்டு சேர்ந்தார்.இரண்டாம் ஆங்கிலேய மைசூர் போரில் திப்புசுல்தான் கைது செய்த ஆங்கிலேயப் படைவீரர்களை விடுவிக்க மறுத்தார். 

இதனால் கிழக்கிந்தியக் கம்பெனி நிர்வாகிகள், திப்பு சுல்தானை மைசூர் இராச்சிய மன்னர் பதவியிலிருந்து நீக்கி, மைசூரை மீண்டும் உடையார் வம்சத்திடம் ஒப்படைக்க முடிவு செய்தனர். இப்போரில் ஆங்கிலேயர்கள் உதவிட ஐதராபாத் நிசாம் மற்றும் மராத்திய பேரரசின் பேஷ்வாக்கள் முன்வந்தனர்.

1789ல் பிரித்தானீயரகளுக்கு நட்பு இராச்சியமான திருவிதாங்கூர் மீது திப்பு சுல்தான் படையெடுத்தார். எனவே 1790ல் பிரித்தானியக் கிழக்கிந்திய கம்பெனியின் தலைமை ஆளுநர் காரன்வாலிஸ், திப்பு சுல்தான் மீது படையெடுத்து மைசூர் இராச்சியத்தை அவரிடமிருந்து கைப்பற்ற ஆங்கிலேயப் படைகளுக்கு ஆணையிட்டார்.

ஆங்கிலேயர்களின் பம்பாய் மாகாணப் படைகள் மற்றும் சென்னை மாகாணப் படைகள் 1799ல் திப்பு சுல்தானின் மைசூர் இராச்சியத்தின் தலைநகரான ஸ்ரீரங்கப்பட்டணத்தை முற்றுகையிட்டது. 4 மே 1799ல் நடைபெற்ற ஸ்ரீரங்கப்பட்டினப் போரில், ஸ்ரீரங்கப்பட்டின கோட்டைச் சுவர்களை ஆங்கிலேயர்கள் பீரங்கிளால் உடைத்தனர். கோட்டையிலிருந்து தப்பிச் செல்ல முயன்ற திப்பு சுல்தானை, ஆங்கிலேயப் படைகள் சுட்டுக் கொன்றனர். 

போரின் முடிவில் திப்பு சுல்தானின் மகன் பதே அலியை நாடு கடத்தப்பட்டார். போரில் திப்பு சுல்தானுக்கு மறைமுகமாக உதவிய ஆற்காடு நவாப் உம்தத் உல் உம்ராவை, ஆங்கிலேயர்கள் பின்னர் நஞ்சு வைத்து கொன்றதாக கருதப்படுகிறது. மைசூர் இராச்சியத்தின் பழைய பகுதிகளான கோயம்புத்தூர் மாவட்டம், வடகன்னட மாவட்டம் மற்றும் தெற்கு கன்னடம் மாவட்டம் ஆகிய பகுதிகள் ஆங்கிலேயர்கள் சென்னை மாகாணத்துடன் இணைத்துக் கொண்டனர். ஐதராபாத் நிசாம் மற்றும் பேஷ்வாக்கள், திப்பு சுல்தானிடம் தாங்கள் இழந்த பகுதிகளை மீண்டும் தங்கள் இராச்சியத்துடன் இணைத்துக் கொண்டனர். மைசூர் இராச்சியம் மீண்டும் உடையார் அரச குலம் கீழ் கொண்டுவரப்பட்டது. 


 


</doc>
<doc id="407565" url="https://ta.wikipedia.org/wiki?curid=407565" title="சி. ச. அரியகுட்டிப்பிள்ளை">
சி. ச. அரியகுட்டிப்பிள்ளை

முள்ளியவளை என்ற கிராமத்தைச் சார்ந்த சி. ச. அரியகுட்டிப்பிள்ளை என்பார் 20ஆம் நூற்றாண்டின் முற்பகுதியில் அருவிச்சிந்து ,கதிரையப்பர் பள்ளு, பண்டிப் பள்ளு, குருவிப் பள்ளு என்ற தலைப்பில் ஒருநூலை வெளியிட்டார்.


</doc>
<doc id="407569" url="https://ta.wikipedia.org/wiki?curid=407569" title="கிம் வீவர்">
கிம் வீவர்

கிம்பர்லி ஆன் வீவர் "(Kimberly A. Weaver)" (பிறப்பு: ஏப்பிரல் 19, 1964, மார்கன்டவுன், மேற்கு வர்ஜீனியா) ஓர் அமெரிக்க வானியலாலரும் வானியற்பியலாளரும் பேராசிரியரும் ஆவார். இவர் நாச்சாவில் பல ஆராய்ச்சித் திட்டங்களில் பணிபுரிந்துள்ளார்ரிவர் அடிக்கடி தொலைக்காட்சியில் தோன்றி வானியலில் உரையாற்றுவார். இவர் x-கதிர் வானியலில் வல்லவர் ஆவார்.

வீவர் பல விருதுகளைக் கீழருவன உள்ளடங்கப் பெற்றுள்ளார்:

இவர் 60 அறிவியல் இதழ்களில் கட்டுரைகளை வெளியிட்டுள்ளார். including:


இவர் " அதிர்ச்சியூட்டும் புடவி: X-கதிர் அண்டங்கள் ஊடாக மகிழ்ச்சியுலா" எனும் நூலின் ஆசியரியர் ஆவார். இது ஜான் ஆப்கின்சு பல்கலைக்கழகப் பதிப்பகத்தால் வெளியிடப்பட்டுள்ளது.

இவர் இசையிலும் கலைகளிலும் பாடுவதிலும் இன்பம் காண்பவர்ரிவர் சமுதாய அரங்குகளில் பங்கேறபதை விரும்புபவர். அதில் இவர் நடிப்பார்; இயக்குவார்;காட்சிகலையும் வடிவமைப்பார். குறிப்பாக, இவர் நோயல் கவார்டு இயற்றிய மகிழும் ஆவி நாடகத்தில் எல்வீரா வாக நடிக்க்க ஆர்வம் கொண்டவர். இவரது பெற்றோராகிய கென்னாவும் பாட்ரீசியா வீவரும் மேற்கு வர்ஜீனியாவில் உள்ள மார்கன்டவுனில் இன்னமும் வாழ்கின்றனர்.



</doc>
<doc id="407573" url="https://ta.wikipedia.org/wiki?curid=407573" title="அமிடோசல்பைட்டு">
அமிடோசல்பைட்டு

அமிடோசல்பைட்டு "(Amidosulfite)" என்பது =NS(O)O- என்ற வேதி வினைக்குழுவைப் பெற்றுள்ள ஒரு வேதிச் சேர்மத்தைக் குறிக்கும். மாற்றுகள் நைட்ரசனுடன் இரண்டு பிணைப்புகளாலும், ஆக்சிசனுடன் ஒரு பிணைப்பாலும் இணைய முடியும். இச்சேர்மங்கள் பொதுவாக RR'NS(O)OR" வடிவத்தில் காணப்படும். மேலும் இவற்றை நைட்ரசன் நேர்மின் சுமையையும், ஆக்சிசன் எதிர்மின் சுமையையும் ஒருங்கே பெற்றுள்ள இருமுனை அயனி சேர்மங்களாகக் கருத இயலும். பின்னர் இதனுடன் எந்த குழுவும் இணைக்கப்படுவதில்லை. இவை உள் உப்புக்கள் என்று அழைக்கப்படுகின்றன. நைட்ரசனுடன் மூன்று குழுக்கள் (RR'R"N+S(O)O−) இணைவதை இவை அனுமதிக்கின்றன . 

அமிடோகந்தச அமிலம் H2NS(O)OH ஓர் எளிய அமிடோசல்பைட்டுக்கு உதாரணமாகும். ஓர் அமோனியம் உப்பையும் (H2NS(O)O−NH4+ ) இது பெற்றுள்ளது. கந்தக டை ஆக்சைடு அமோனியாவுடன் 1:1 அல்லது 1:2 விகிதத்தில் கலக்கும் போது உட்கிடக்கையாக இவை உற்பத்தியாகின்றன . 

என்-(2-டைமெத்திலமோனியோ-எத்தில்)அமிடோசல்பைட்டு, என்-(2-டையெத்திலமோனியோ-எத்தில்)அமிடோசல்பைட்டு, என்-[2-(1-பிப்பெரிடினியம்-1-ஐல்)-எத்தில்]அமிடோசல்பைட்டு, N-[2-(4-மோர்போலினியம்-4-ஐல்)-எத்தில்]அமிடோசல்பைட்டு, சோடியம் என்-எத்திலமிடோசல்பைட்டு (C2H5NHS(O)ONa), எத்தில் என்-எத்திலமிடோசல்பைட்டு (C2H5NHS(O)OC2H5), டையெத்தில்-பாசுப்பானைல் என்-மெத்திலமிடோசல்பைட்டு, டைபீனைல்-பாசுபானைல் என்-மெத்திலமிடோசல்பைட்டு, என்,என்-டைமெத்திலமிடோகந்தச அமிலம்,என்,என்,டையெத்திலமிடோ கந்தச அமிலம், என்,என்-பிசு(2-ஐதராக்சியெத்தில்)டையெத்திலமிடோகந்தச அமிலம், சோடியம் என்,என்-டைமெத்திலமிடோசல்பைட்டு, சோடியம் என்,என்-டையெத்திலமிடோசல்பைட்டு, இலித்தியம் என்,என் - டையெத்திலமிடோசல்பைட்டு, இலித்தியம் என்-எக்சாபுளோரோ ஐசோபுரோப்பைலிடினியாமிடோசல்பைட்டு (நைட்ரசனுடன் இரட்டைப் பிணைப்பு), சோடியம் 1-பிப்பெரிடின்சல்பினேட்டு Na(CH2)5NHS(O)O. உள்ளிட்ட சேர்மங்கள் அறியப்பட்டுள்ள அமிடோசல்பைட்டுகளாகும்.

டிரைமெத்தில்சிலில் என்,என்-டையெத்திலமிடோசல்பைட்டு, டிரைமெத்தில்வெள்ளீய என்,என்-டைமெத்திலமிடோசல்பைட்டு அல்லது டைமெத்தில்தாலியம் என்,என்-டைமெத்திலமிடோசல்பைட்டு போன்ற சேர்மங்களை கரிம உலோக மாற்றுகள் உற்பத்தி செய்கின்றன


</doc>
<doc id="407578" url="https://ta.wikipedia.org/wiki?curid=407578" title="பசந்த குமார் தாஸ்">
பசந்த குமார் தாஸ்

பசந்தா குமார் தாஸ் (பிறப்பு 1898 இல் பிறந்தார்.இறப்பு தெறியவில்லை) இவா் இந்திய தேசிய காங்கிரஸின் இந்திய அரசியல்வாதி ஆவார். இவர் 1952 மற்றும் 1962 ஆம் ஆண்டுகளில் மேற்கு வங்கத்தில் உள்ள காண்டாய் தொகுதியில் இருந்து இந்திய நாடாளுமன்றத்தின் மக்களவைக்கு தேர்ந்தெடுக்கப்பட்டார். இவர் இந்திய அரசியலமைப்புச் சட்டமன்ற உறுப்பினராகவும் இருந்திருக்கிறாா்.


</doc>
<doc id="407580" url="https://ta.wikipedia.org/wiki?curid=407580" title="பிரஜ்பிர் சரண் தாஸ்">
பிரஜ்பிர் சரண் தாஸ்

பிரஜ்பீர் சரண் தாஸ் (15 டிசம்பர் 1925 - அக்டோபர் 14, 2016) இவா் சிக்கிம் மாநிலத்தை சோ்ந்த  இந்திய அரசியல்வாதி ஆவார். இவா் 1973 ஆம் ஆண்டு ஏப்ரல் 9 முதல் 1974 வரை தலைமை  நிர்வாக அதிகாரியாக பணியாற்றினார்.  மேலும் இவா் 1972 ஆம் ஆண்டில் பத்ம ஸ்ரீ விருது பெற்றார். இவர் 90 வயதில் அக்டோபர் 2016 ல் இறந்தார்.


</doc>
<doc id="407581" url="https://ta.wikipedia.org/wiki?curid=407581" title="பி. செல்வி தாஸ்">
பி. செல்வி தாஸ்

Dr. P. Selvie தாஸ் (1932) என்பவா்  ஒரு முன்னாள் இந்திய கல்வியாளா் மற்றும் நாடாளுமன்ற உறுப்பினர் ஆவாா்.

டாக்டர் தாஸ் மைசூர் பல்கலைக்கழக துணைவேந்தராக (1988-1991) இருந்தார் மற்றும் மத்திய குடிமை பணி தோ்வாணையத்தின் (1991-1997) உறுப்பினராகவும் இருந்துள்ளாா். இவர் 1997 இல் மாநிலங்களவைக்கு நியமிக்கப்பட்டு, 2003 வரை பணியாற்றினார்.


</doc>
<doc id="407583" url="https://ta.wikipedia.org/wiki?curid=407583" title="சுந்தங்ஷ தஸ்குப்தா">
சுந்தங்ஷ தஸ்குப்தா

சுதாகங் தஸ்குப்தா (1912-2003) என்பவா் இந்திய அரசியல்வாதி ஆவாா்- மேலும் இவா், இந்திய பொதுவுடமைக் கட்சி (மார்க்சிஸ்ட்) தலைவரும், மேற்கு வங்க பொதுவுடமைக் கட்சியின் பத்திரிகையான தேஷ் ஹிட்டிஷேவின் நிறுவனர் ஆவார். இவா் 1936 இல் தஸ்குப்தா இந்திய பொதுவுடமைக் கட்சியில் சேர்ந்தார்.

தாஸ் குப்தா 1912, ஜனவரி 30 இல் பாரிஷலில் பிறந்தார். அவரது தந்தை கபிராஜ் ஆவார். அவர் பாரிஷில் உள்ள பானிபீத் பள்ளியில் பயின்றார். பின்னர் அவர் ப்ரோஜோஹோன் கல்லூரியில் சோ்ந்தாா். மேலும் இவா், 1936 இல் கல்கத்தா பல்கலைக்கழகத்தில் எம்.ஏ. தோ்வை எழுதினார்..


</doc>
<doc id="407585" url="https://ta.wikipedia.org/wiki?curid=407585" title="அரவிந்த் டேவ்">
அரவிந்த் டேவ்

அரவிந்த் டேவ் (பிறந்த 1 மே 1940) இவா்  இந்தியாவின் நான்கு மாநிலங்களில்   முன்னாள் ஆளுநராக இருந்துள்ளாா்.    அருணாச்சல பிரதேசம் மாநில ஆளுநராக 1999–2003 களில் இருந்துள்ளாா். , மணிப்பூர் மாநில ஆளுநராக 2003 வரை 6 ஆகஸ்ட் 2004 வரையும்,மற்றும் மேகாலயா மாநில பொறுப்பு ஆளுநராகவும் இருந்துள்ளாா். மேலும் அஸ்ஸாம் மாநில ஆளுநராக 2002 மற்றும் 2003 களில் குறுகிய காலத்தில் இருந்துள்ளாா். இவர் ராஜஸ்தான்    மாநில உதய்பூரை சோ்ந்தவா்.

1997 முதல் 1999 வரை இந்தியாவின் வெளியுறவு உளவுத்துறையின் ஆராய்ச்சி மற்றும் பகுப்பாய்வு துறையின் (RAW) இயக்குநர் ஆவார். இந்தியாவின் அணுசக்தி திட்டமான கார்கில் போர் மற்றும்  சக்தி நடவடிக்கை ஆகியவற்றில் இவர் தலைமை நிர்வாக அதிகாரியாக இருந்தார். ராவின் இயக்குனராக இருந்த கால கட்டத்தில் அவர் கூட்டு புலனாய்வுக் குழுவின் தலைவராகவும் இருந்தார்..


</doc>
<doc id="407586" url="https://ta.wikipedia.org/wiki?curid=407586" title="துருவ இரவு">
துருவ இரவு

துருவ இரவு (polar night) என்பது புவியின் தென் துருவம் மற்றும் வட துருவப் பகுதிகளில் 24 மணி நேரத்தையும் தாண்டி இரவு நீடிப்பதை குறிப்பதாகும். இது துருவ வட்டங்களில் மட்டுமே நிகழும் ஒரு நிகழ்வாகும்.இதற்கு எதிரான செயலாக துருவப்பகல் அல்லது நள்ளிரவுச் சூரியன் கருதப்படுகிறது. இது ஞாயிறு தொடுவானத்திற்கு மேலே 24 மணி நேரமும் இருப்பதால் நிகழ்கிறது. இரவு என்பது சூரியன் தொடுவானத்திற்குக் கீழே செல்லும் போது நிகழ்கிறது. புவியின் வளி மண்டலம் சூரியக் கதிர்களை ஒளி விலகல் அடையச் செய்வதால் துருவப்பகல் என்பது துருவ இரவை விட அதிகமாக இருக்கும். துருவ இரவு ஏற்படும் பகுதி துருவப்பகல் ஏற்படும் பகுதியை விட குறைவாகவே இருக்கும். 66.5 டிகிரி அட்சரேகை வரை துருவ வட்டம் பரவியிருக்கும். சுவீடன் நாட்டிலுள்ள கிருனா நகரே (67°51' வடக்கு) துருவ வட்டத்தின் வட முனையாகும். துருவ இரவு என்பது 28 மணி நேரம் வரை நீடிக்கும். ஆனால் நள்ளிரவுச் சூரியன் 50 மணி நேரம் வரை நீடித்திருக்கும். ஆர்க்டிக் பகுதியில் இரவாக இருக்கும் போது, அந்தாட்டிக்கா பகுதியில் பகலாக இருக்கும். 

நட்சத்திரத்தைச் சுற்றி வரும் எந்ததொரு கோள் அல்லது துணைக்கோள் ஆகியவற்றின் அச்சுச் சாய்வு மற்றும் சுழற்சிக் காலம் அதன் சுற்றுக்காலத்தை விட அதிகமாக இருக்கும் போது, இவ்வகை இரவு பகல் மாற்றங்கள் அனைத்து இடங்களிலும் நிகழும்.

துருவங்களில் குறைந்த பகல் நாள் என்பது துருவ வட்டத்தைச் சுற்றி முழுவதும் இருளாக இருப்பதில்லை. நிலா தொடுவானத்திற்குக் கீழேயிருக்கும் போது, துருவங்களிலிருந்து 5.5° அட்ச ரேகை வரை முழுவதும் இருளாக இருக்கும். துருவ வட்டத்தின் உள் எல்லையிலுள்ள பகுதிகள் இருளுக்குப் பதிலாக மெல்லொளியைப் பெறுகிறது. வெப்ப வலயப் பகுதிகளை விட துருவப்பகுதிகள் ஆண்டு முழுவதும் மெல்லொளி உணரப்படுகிறது. 
புவியின் சுற்றுப் பாதை நீள் வட்டமாக இருப்பதால் வட துருவத்தை விட தென் துருவத்தில் சூரியன் தொடுவானத்திற்கு கீழே அதிகமிருப்பதால், தென் துருவத்தில் துருவ இரவு ஒரு வாரம் வட துருவத்தை விட அதிகமாக இருப்பதாக கணக்கிடப்பட்டுள்ளது. 

மெல்லொளிகளில் பல வகைகள் உள்ளது போல் துருவ இரவுகளிலும் பல வகை உண்டு. ஓவ்வொரு துருவ இரவும், அது பெற்றிருக்கும் மெல்லொளி அமைப்பைக் கொண்டு வகைப்படுத்தப்படுகிறது. 

துருவ வட்டங்களின் எல்லைப் பகுதிகளில் துருவ மெல்லொளி உண்டாகிறது. குளிர் சந்தியில் இங்கே சூரியன், நாள் முழுவதும் தொடுவானத்திற்குக் கீழே இருப்பதால் இந்நிகழ்வு ஏற்படுகிறது. சூரியன் உச்ச நிலையிலுள்ள போதே பகல் வெளிச்சம் இங்கே இருப்பதில்லை. அன்றாட வேலைகளைச் செய்வதற்கான மெல்லொளி மட்டுமே இருக்கும். வளி மண்டலத்தின் மேலடுக்குகளில் ஏற்படும் ஒளி விலகல் காரணமாக, தேவையான மெல்லொளி உருவாகிறது. 

குடிசார் துருவ இரவுகளின் நடுப்பகல் நேரங்களில், லேசான வெளிச்சம் காணப்படும். சூரியன் தொடுவானத்திலிருந்து 0 முதல் 6° வரையுள்ள கோணத்தில் இருக்கும் போது குடிசார் துருவ இரவு ஏற்படுகிறது. 72° 34' மேலுள்ள அட்ச ரேகைக்கு மேலுள்ள பகுதிகளில் மட்டுமே குடிசார் துருவ இரவு காணப்படுகிறது. நோர்வே நாட்டின் சில பகுதிகளில் நவம்பர் மாதம் 11 ல் தொடங்கி சனவரி 30 வரை குடிசார் துருவ இரவு நீடிக்கிறது. உருசியாவின் டிக்சன் பகுதியில் குடிசார் துருவ இரவு ஒரு மாதம் வரை நீடிக்கிறது. கனடா நாட்டின் சில பகுதிகளிலும் குடிசார் துருவ இரவு ஏற்படுகிறது. 

கடல்சார் துருவ இரவு நாட்களில் நண்பகலைத் தவிர, பிற நேரங்களில் பகல் வெளிச்சமே காணப்படுவதில்லை. இது சூரியன் தொடுவானத்திலிருந்து 6 முதல் 12 டிகிரிக்கு கீழேயிருக்கும் போது நடைபெறுகிறது. 78° 34' அட்ச ரேகைக்கு மேலுள்ள பகுதிகளிலே கடல்சார் துருவ இரவு உணரப்படுகிறது. 
கனடா நாட்டின் சில பகுதிகளில் நவம்பர் மாதம் தொடங்கி சனவரி மாதம் வரை நீடிக்கிறது. நோர்வே நாட்டின் சில பகுதிகளில் டிசம்பர் மாதத்தில் உணரப்படுகிறது. 

வானியல் மெல்லொளி ஏற்படாத இடங்களில் தொடர்ந்த இரவுகளால் வானியல்சார் துருவ இரவு ஏற்படுகிறது. சூரியன் தொடுவானத்திலிருந்து 12 முதல் 18 டிகிரிக்கு கீழேயிருக்கும் போது வானியல்சார் துருவ இரவு உண்டாகிறது. 84° 34' அட்ச ரேகைக்கு மேலுள்ள பகுதிகளிலே வானியல்சார் துருவ இரவு உணரப்படுகிறது. இவ்விரவுகள் 11 வாரங்கள் வரை துருவப்பகுதிகளில் நீடிக்கிறது. 

வட துருவத்தில் நவம்பர் 14 முதல் சனவரி 29 வரை வானியல்சார் துருவ இரவு நீடிக்கிறது..

வட துருவம் மற்றும் தென் துருவம் ஆகிய பகுதிகளில் வாழ்பவர்கள், நாள் என்பதை சூரியன் உச்சியிலிருக்கும் நேரத்தைக் கொண்டு கணக்கிட்டால் துருவ நாள் என்பது நீண்டதாக இருக்கும்.



</doc>
<doc id="407587" url="https://ta.wikipedia.org/wiki?curid=407587" title="காளி ரன்ஜன் தேப்">
காளி ரன்ஜன் தேப்

காளி ரஞ்சன் தேவ் அசாம் மாநிலத்தின் பாரதிய ஜனதா கட்சியை சோ்ந்த இந்திய  அரசியல்வாதி ஆவாா். இவா் 1991, 1996 மற்றும் 2001 ஆம் ஆண்டுகளில் நடைபெற்ற  அசாம் சட்டசபை தேர்தலில் காதிகோரா தொகுதியிலிருந்து  இவர் தேர்ந்தெடுக்கப்பட்டார். அசாம் மாநில பிஜேபி -இல் மூன்று முறை தொடர்ச்சியாக நியமிக்கப்பட்ட முதல் அரசியல்வாதிகளில் ஒருவராக இவா் திகழ்கிறாா்.


</doc>
<doc id="407588" url="https://ta.wikipedia.org/wiki?curid=407588" title="அனிமேஷ் தேபர்பர்மா">
அனிமேஷ் தேபர்பர்மா

அமீமேஷ் தேபர்பர்மா என்பவா், திரிபுராவின் தேசிய மாநாட்டு கட்சி தலைவராகவும்,இந்தியாவின், திரிபுரா மாநிலத்தின் சட்டசபை உறுப்பினராகவும் இருந்தவர். தேபர்பர்மா இதற்கு முன்பு டிரிப்ராவின் உள்நாட்டு தேசியவாதக் கட்சியில் உறுப்பினராக இருந்தார்.

திரிபுராவில் ஏற்பட்ட மின்சாரம் பிரச்சினைக்கு இவர் ஒரு திட்டத்தை முன்வைத்தார். திரிபுராவில் உள்ள போரோக் மக்கள், தற்போது மாவட்ட கவுன்சில் பகுதிகளில் வசிப்பவா்கள் தன்னாட்சி அரசு அமைய கோரிக்கை எழுப்பினார்.


</doc>
<doc id="407591" url="https://ta.wikipedia.org/wiki?curid=407591" title="தேபெந்திரநாத் சாம்பியா">
தேபெந்திரநாத் சாம்பியா

தேபெந்திரநாத் சாம்பியா (பிறப்பு 24 பிப்ரவரி 1924), ஒரு ஹோ அல்லது கோல்ஹன் (உள்நாட்டு பழங்குடி) பராம்பாிய இனத்தை சோ்ந்தவா். மேலும் இவா் ஒருஇந்திய அரசியல்வாதி மற்றும் பீகார் தொகுதியில் சட்டமன்ற முன்னாள் உறுப்பினர் ஆவாா். தற்போது இவர் ஜார்கண்ட் மாநிலத்தின்,  மஜ்ஹாகோன்  விதான் சபா  தொகுதியிலிருந்து தோ்ந்தெடுக்கப்பட்டாா். இவர் இந்திய தேசிய காங்கிரஸின் (INC) அரசியல் கட்சியில் உறுப்பினராக உள்ளார்.


</doc>
<doc id="407592" url="https://ta.wikipedia.org/wiki?curid=407592" title="சூறாவளி கோர்டனின் வானிலை வரலாறு">
சூறாவளி கோர்டனின் வானிலை வரலாறு

சூறாவளி கோர்டனின் வானிலை வரலாறு ஒரு பதின்மூன்று நாட்கள் உள்ளடங்கியது. இதில் புயல் பாதை ஒழுங்கற்ற, நிலையான மற்றும் மிகவும் அசாதாரணமானது. நவம்பர் மாதம் 9 ஆம் நாள் 1994 ஆண்டு அன்று தென்மேற்குப் பகுதியில் பனாமாவுக்கு அருகே சூறாவளி கோர்டான் உருவானது. வெப்பமண்டல தாழ்வழுத்தத்தினால் ஏற்பாட்ட புயலானது நிக்கராகுவா நாட்டின் கடற்கரை பகுதிகளை சேதப்படுத்தியது இது பல நாட்கள் நீடித்தது..


</doc>
<doc id="407601" url="https://ta.wikipedia.org/wiki?curid=407601" title="1994 அட்லாண்டிக் சூறாவளி பருவம்">
1994 அட்லாண்டிக் சூறாவளி பருவம்

1994 அட்லாண்டிக் சூறாவளி பருவம் அட்லாண்டிக் பெருங்கடலில் உருவான வெப்ப மண்டல சூறாவளி ஆகும். இது மிக சமீபத்திய குறைந்த செயல்பாட்டு சகாப்தத்தில் ("குளிர் கட்டம்") ஏற்பட்ட இறுதி பருவமாக இருந்தது. இது ஏழு பெயரிடப்பட்ட வெப்ப மண்டல புயல்கள்கள் மற்றும் மூன்று சூறாவளிகளை உருவாக்கியது. இது அனைத்தும் பருவகால சராசரி அளவுக்கு கீழே இருந்தது. இந்த பருவம் அதிகாரப்பூர்வமாக ஜூன் மாதம் 1 ஆம் நாள் 1994 ஆம் ஆண்டு தொடங்கியது மற்றும் நவம்பர் மாதம் 30 ஆம் தேதி 1994 ஆம் ஆண்டு முடிவடைந்தது. இதுவே அட்லாண்டிக் பெருங்கடலில் மிகவும் வெப்பமண்டல சூறாவளிகள் உருவாகும் காலத்தை வழக்கமாகக் குறிப்பிடுமா தேதிகள் ஆகும்.


</doc>
<doc id="407609" url="https://ta.wikipedia.org/wiki?curid=407609" title="சுலோவீனிய ஜனநாயகக் கட்சி">
சுலோவீனிய ஜனநாயகக் கட்சி

சுலோவீனியா ஜனநாயகக் கட்சி (ஸ்லோவெனெ: டெமோக்கெஸ்கா ஸ்ட்ராங்கா, SDS) ஸ்லோவேனியாவில் உள்ள தாராளவாத-பழமைவாத அரசியல் கட்சியாகும். 2003 ஆம் ஆண்டில் ஸ்லோவேனியாவின் சமூக ஜனநாயகக் கட்சி (சோஷியல் டெமோக்ரட்ஸ்கா ஸ்டிராங்கா ஸ்லோனீஜீ) சுலோவீனிய ஜனநாயகக் கட்சி
என பெயர் மாற்றம் பெற்றது. 

சுலோவீனிய ஜனநாயகக் கட்சி ஜேன்ஸ் ஜான்சாவின் தலைமையில் இது ஐரோப்பிய மக்கள் கட்சி (EPP), மத்தியவாத ஜனநாயக சர்வதேச மற்றும் சர்வதேச ஜனநாயக ஒன்றியத்தின் உறுப்பினராக உள்ளது.


</doc>
<doc id="407611" url="https://ta.wikipedia.org/wiki?curid=407611" title="கால்சியம் புளோரைடு">
கால்சியம் புளோரைடு

கால்சியம் புளோரைடு (Calcium fluoride) என்பது கால்சியம் மற்றும் புளோரின் ஆகிய தனிமங்கள் இணைந்த CaFஎன்ற மூலக்கூற்று வாய்ப்பாட்டை உடைய ஒரு கனிமச் சேர்மம் ஆகும். இது வெண்ணிறத்தை உடைய, நீரில் கரையாத ஒரு திண்மம் ஆகும். இது தன்னில் கலந்துள்ள மாசுகளின் காரணமாக, அடர்ந்த நிறமுடைய புளோரைட்டு (ஃபுளோர்ஸ்பார் எனவும் அழைக்கப்படுகிறது) என்ற கனிமூலத்தில் கிடைக்கப் பெறுகிறது.

இந்தச் சேர்மமானது ஒரு கன சதுர வடிவ அலங்கார வடிவமான புளோரைட்டு வடிவத்தில் படிகமாகிறது.

Ca அயனியானது எட்டு ஈந்திணைவுக்கோளத்தின் மையத்தில், எட்டு F அயனிகளாலான கனசதுரப் பெட்டியின் மையமாக உள்ளது. ஒவ்வொரு F அயனி மையமும் நான்கு Ca மையங்களோடு அணைவுப்பிணைப்பில் உள்ளது. மிகவும் சரியான முறையில் கூட்டிணைக்கப்பட்ட படிக மாதிரிகள் நிறமற்றவையாக இருப்பினும், கனிமூலமானது பெரும்பாலும் F-மையங்கள் இருப்பின காரணமாக அடர் நிறமுடையவையாக இருக்கின்றன. இதே படிக அமைப்பானது, CeO, கனசதுர ZrO, யுரேனியம் டைஆக்சைடு(UO), தோரியம் டை ஆக்சைடு(ThO), மற்றும் புளூட்டோனியம் டை ஆக்சைடு (PuO)  போன்ற AB என்ற மூலக்கூற்று வாய்ப்பாட்டை உடைய சேர்மங்கள் யாவிலும் காணப்படுகிறது.

ஐதரோபுளோரிக் அமிலத்தின் முன்னோடியாக உள்ள வகையில் விரும்பத்தக்க புளோரைட்டு கனிமூலமானது மிகுதியாகவும், பரவலாகவும் கிடைக்கிறது. ஆகையைால், சிறிதளவு ஊக்குவிப்பானது CaF தொழிலக தயாரிப்பிற்காக நிலைத்திருக்கிறது. மிகுந்த துாய்மையான CaF கால்சியம் கார்பனேட்டு மற்றும் ஐதரோபுளோரிக் அமிலம் ஆகியவற்றை வினைபுரியச் செய்வதன் மூலம் தயாரிக்கப்படுகிறது:

பலதரப்பட்ட வேதிவிளைபொருட்களைத் தயாரிக்கப் பயன்படும் ஐதரசன் புளோரைடு தயாரிப்பதற்கான இயற்கையான முதன்மை மூலப்பொருளாக CaF இருக்கிறது. கால்சியம் புளோரைடு புளோரைட்டு நிலையில் வணிகவியல் முக்கியத்துவம் வாய்ந்த புளோரைடின் மூலப்பொருளாக இருக்கிறது. கனிமூலத்தின் மீது அடர் கந்தக அமிலம் செயல்படுவதன் விளைவாக ஐதரசன் புளோரைடு விடுவிக்கப்படுகிறது. 

கந்தக அமிலத்துடன் வினைப்படுத்தும் போது நச்சுத்தன்மையுள்ள ஐதரோபுளோரிக் அமிலத்தை வெளியிடுகிறது. இருப்பினும் கூட இது CaF ஆபத்தற்றது என்று வகைப்படுத்தப்பட்டுள்ளது. தொழில்முறை பாதுகாப்பு மற்றும் நலத்திற்கான தேசிய நிறுவனம் காற்றில் புளோரின் கொண்டுள்ள தூசுகள் உட்சுவாசிப்பதற்கான நிர்ணயிக்கப்பட்ட அளவாக 2.5 மிகி/மீ என்பதைப் பரிந்துரைத்துள்ளது.


</doc>
<doc id="407613" url="https://ta.wikipedia.org/wiki?curid=407613" title="வொர்லி">
வொர்லி

வொர்லி மும்பை நகரத்தின் ஒரு பகுதி. இது வர்லி, வொர்லீ என்ற பெயர்களாலும் அழைக்கப்படுகிறது. துவக்கத்தில் இது மும்பையின் ஏழு தீவுகளுள் ஒன்றாக இருந்தது. 19-ஆம் நூற்றாண்டில் இத்தீவுகள் இணைக்கப்பட்டன.

வொர்லி தெற்கு மும்பையின் ஒரு பகுதியாகும். இது ஹாச்சி அலியில் இருந்து பிரபாதேவி வரை பரவியுள்ளது. அரபிக் கடல் இதன் மேற்கு எல்லையாகவும் ஹாச்சி அலி தெற்கிலும் மகாலட்சுமி கிழக்கிலும் பிரபாதேவி வடக்கிலும் எல்லைகளாக அமைந்துள்ளன. மகாலட்சுமியே இதற்கு அருகில் உள்ள இரயில் நிலையம். பாந்திரா-வொர்லி கடற்பாலம் கட்டப்பட்ட பிறகு வொர்லி மும்பையின் மேற்குப் புறநகரப் பகுதிகளுடன் நன்கு இணைக்கப்பட்டுள்ளது.


</doc>
<doc id="407614" url="https://ta.wikipedia.org/wiki?curid=407614" title="ரெட்டியூர்">
ரெட்டியூர்

ரெட்டியூர் என்ற சிறிய கிராமம், இந்திய தேசத்தில்,   ஜோலார்பேட்டைக்கு அருகில் உள்ள ஏலகிரி மலை தொடரின் ஒரு கிராமம் ஆகும். ஏலகிரி மலைதொடர் ஜமீன்தார் ரெட்டி குடும்பத்திற்க்கு சொந்தமானது , அவர் ரெட்டியூரில் வசித்தார். 1950 களின் ஆரம்பத்தில் இந்திய அரசாங்கம் ஏலகிரியை பெற்றுகொன்டது. ஏலகிரி ஜமீன்தார் வாழ்ந்த வீடு ரெட்டியூரில் உள்ளது.


</doc>
<doc id="407616" url="https://ta.wikipedia.org/wiki?curid=407616" title="பொன்னம் மங்கலம்">
பொன்னம் மங்கலம்

பொன்னம் மங்கலம் ,இந்திய தேசத்தில்  தென்கடைமாநிலமான, தமிழ்நாட்டில் வேலூர் மாவட்டத்தில் ,ஆற்காடு வட்டார நிர்வாகப் பிரிவில் அமைந்துள்ள ஒரு கிராமம் ஆகும்.

</doc>
<doc id="407618" url="https://ta.wikipedia.org/wiki?curid=407618" title="பைரன் தேகா">
பைரன் தேகா

பைரன் தேகா என்பவா் ஒரு இந்திய அரசியல்வாதி ஆவாா். இவா்  இந்தியாவின் புரட்சிகர பொதுவுடமை கட்சியின் பொதுச் செயலாளர் ஆவார். இவர் 2006 இல்  பொதுச் செயலாளராகவும் தேர்ந்தெடுக்கப்பட்டார்.  இவர் நவ்கோங் பெண்கள் கல்லூரியின் பொருளியல் துறையின் ஓய்வு பெற்ற பேராசிரியராகவும் இருந்திருக்கிறாா்..


</doc>
<doc id="407619" url="https://ta.wikipedia.org/wiki?curid=407619" title="மஹாதே தியோல்">
மஹாதே தியோல்

மஹாதே தியோல் மும்பையின் மேயராக (2002 - பிப்ரவரி 2005) இருந்துள்ளாா்.   சிவசேனா தலைவர் பால் தாக்கரேயின் பதவிக்கு அவர் கையளிக்கப்பட்டார்.


</doc>
<doc id="407620" url="https://ta.wikipedia.org/wiki?curid=407620" title="தேனந்தன் பிரசாத் யாதா.">
தேனந்தன் பிரசாத் யாதா.

தேனந்தன் பிரசாத் யாதா என்பவா், பீகார் மாநிலத்தை சோ்ந்த  இந்திய அரசியல்வாதி ஆவார்.

பீகார் மாநிலத்தில்  8 வது மக்களவைக்கு 1984 ல் நடைபெற்ற இந்திய பொதுத் தேர்தலில் மோஹிஹிர் தொகுதியில் இருந்து அவர் தேர்ந்தெடுக்கப்பட்டார்.


</doc>
<doc id="407623" url="https://ta.wikipedia.org/wiki?curid=407623" title="விமல் பஞ்சாப் தேஷ்முக்">
விமல் பஞ்சாப் தேஷ்முக்

விமல்பாய் பஞ்சராவ் தேஷ்முக் (பி. 27 அக்டோபர் 1906, மார்ச் 25, 1988)  இந்தியாவின் மகாராஷ்டிரா மாநிலத்தை சோ்ந்த அரசியல்வாதி ஆவார்.இவா் இந்திய தேசிய காங்கிரஸ் கட்சியை சோ்ந்தவா். இவருடைய கணவா் டாக்டர் பஞ்சாபவ் தேஷ்முக் இந்தியாவின் முதல் அமைச்சரவையில் விவசாய துறை  அமைச்சராக இருந்தவர்.

இவர் மாநிலங்களவைக்கு  மகாராஷ்டிரா மாநிலத்திலிருந்து தோ்ந்தெடுக்கப்பட்டாா். 1967 முதல் 1972 வரை இந்திய நாடாளுமன்றத்தில்  உறுப்பினராக இருந்தாா்.

இவா் 25/03/1988 இல் இறந்தாா்.


</doc>
<doc id="407625" url="https://ta.wikipedia.org/wiki?curid=407625" title="1970 போலா சூறாவளி">
1970 போலா சூறாவளி

1970 போலா சூறாவளி, 1970 ஆம் ஆண்டு நவம்பர் 12 அன்றைய கிழக்கு பாக்கிஸ்தான் பகுதிகள் (தற்போது பங்களாதேஷ்) மற்றும் இந்தியாவின் மேற்கு வங்கத்தைத் தாக்கிய பேரழிவுகரமான சூறாவளி ஆகும். 
போலா சூறாவளி 1970 வட இந்திய பெருங்கடல் சூறாவளி பருவத்தின் ஆறாவது சூறாவளி புயலாக உருவெடுத்தது. இப்பருவத்தின் வலுவான சூறாவளியாக இருந்தது. நவம்பர் 8 ம் தேதி வங்கக் கடலின் மத்திய கடலோரப்பகுதியில் சூறாவளி உருவானது. இச்சூறாவளி வடக்கில் பயணித்து, பின் தீவிரமடைந்தது. இது நவம்பர் 11 ம் தேதி காற்றின் உச்சநிலை வேகத்தில் 185 கிமீ / மணி (115 மைல்) எனும் வேகத்தை அடைந்தது. 
போலா சூறாவளி, இதுவரை பதிவு செய்யப்பட்ட மிகப்பெரிய வெப்பமண்டல சூறாவளி மற்றும் மிக பயங்கரமான இயற்கை பேரழிவுகளில் ஒன்று. புயலில், 500,000 மக்கள் வரை உயிரிழந்தனர், முக்கியமாக கங்கை டெல்டா தீவுகளில் பெருக்கெடுத்த வெள்ளம், இப்புயல் காரணமாக ஏற்பட்டது.

இப்புயலின் எழுச்சி பல கடல் தீவுகளை பேரழிவிற்கு உட்படுத்தியது, கிராமங்களை முற்றிலுமாக துடைத்து, இப்பகுதி முழுவதும் பயிர்களை அழித்துவிட்டது.மிகவும் கடுமையாக பாதிக்கப்பட்ட மாவட்டத்தில், தசூமுதின் அதன் மக்கள் தொகையில் 45% க்கும் அதிகமானோரை புயல் மூலம் இழந்தது. பின் அன்றைய தினத்தில் மதிய நேரத்தில் போலா சூறாவளி வலு இழந்து, கிழக்கு பாகிஸ்தானின் (இப்போது பங்களாதேஷ்) கரையோரத்தில் கரையைக் கடந்தது.


</doc>
<doc id="407626" url="https://ta.wikipedia.org/wiki?curid=407626" title="உயிரிய வகைப்பாடு">
உயிரிய வகைப்பாடு

உயிரிய வகைப்பாடு ("Biological classification") உயிரியல் அறிஞர்கள் உயிரினங்களை எவ்வாறு வகைப்படுத்துகின்றனர் என்பதாகும்.

இந்த வகைப்பாட்டிற்கான துவக்கம் அரிசுட்டாடிலின் பன்வரிசை அமைப்பிற்கான படைப்புகளில் உள்ளது. இருசொற் பெயரீட்டை பரவலாக்கிய கரோலசு லின்னேயசின் தாக்கமும் குறிப்பிடத்தக்கது. இந்த இருசொல் பெயரீட்டில் முதற்சொல் பேரினத்தையும், இரண்டாம் சொல் இனத்தையும் குறிப்பிடுகின்றன. மனித இனம் "ஓமோ சப்பியன்சு" எனப்படுகின்றது. இனத்தின் பெயர்கள் பொதுவாக சாய்ந்த எழுத்துகளில் எழுதப்படுகின்றன. 

உயிரிய வகைப்பாடு என்பது வகைப்பாட்டியல் எனவும் அறியப்படுகின்றது. காலப்போக்கில் இது வளர்ந்துவந்துள்ளது. பல்வேறு கொள்கைகள் இந்த வகைப்பாடுகளை வரையறுத்தும் வெவ்வேறு காலங்களில் வெவ்வேறாக ஏற்கப்பட்டும் வந்துள்ளன. இருபதாம் நூற்றாண்டு முதல் டார்வினின் பொது மரபுக் கொள்கையை ஒத்திருக்குமாறு வகைப்படுத்தப்படுகின்றன . தற்காலத்தில் டி. என். ஏ. வரிசைமுறை பகுப்பாய்வு மூலக்கூற்று பரிணாம ஆய்வுகள் பரவலாக ஏற்கப்படுகின்றன. 


</doc>
<doc id="407628" url="https://ta.wikipedia.org/wiki?curid=407628" title="சஞ்சு தேவி">
சஞ்சு தேவி

சஞ்சு தேவி என்பவா் இந்திய அரசியல்வாதி ஆவார். இவா் இந்தியாவின், உத்திரப் பிரதேச மாநில தண்டா தொகுதியின் 17 வது சட்டமன்ற உறுப்பினர் ஆவார். இவர் உத்திரப் பிரதேசத்தின் தண்டா, அம்பேத்கர் நகர் தொகுதியின் பாரதிய ஜனதா கட்சியின் முக்கிய பிரதிநிதியும் ஆவார்.

சஞ்சய் தேவி உத்திரப் பிரதேசத்தின் 17 வது சட்டமன்றத்தில் உறுப்பினராக உள்ளார். 2017 முதல் அவர் தண்டா, அம்பேத்கர் நகர் தொகுதியை பிரதிநிதித்துவப்படுத்துகிறார். இவர் பாரதிய ஜனதா கட்சியில் உறுப்பினராக உள்ளார்.



</doc>
<doc id="407632" url="https://ta.wikipedia.org/wiki?curid=407632" title="அக்னி வசந்த மகாபாரத விழா">
அக்னி வசந்த மகாபாரத விழா

அக்னி வசந்த மகாபாரத விழா என்பது வட தமிழகத்தில் திரௌபதி அம்மன் கோயில்கள் அமைந்துள்ள கிராமங்களில் சித்திரை மாதங்களில் நடைபெறும் திருவிழாக்களில் முதன்மையானது ஆகும். இந்த விழாவை பெரும்பாலும் நான்கைந்து ஊர்கள் சேர்ந்து நடத்தும். ஊராரின் விருப்பத்தையும் பொருளாதார வளத்தையும் பொறுத்துப் பத்து முதல் பதிமூன்று நாட்கள்வரை இவ்விழா நடைபெறும். கொடியேற்றத்துடன் இந்த விழா தொடங்கும். இந்த விழா நடக்கும் நாட்களில் பகலில் ஊர்ப் பொது இடத்திலோ அல்லது பாரத கோயில் என்ற இடத்திலோ மகாபாரத சொற்பொழிவு நடக்கும், இரவில் அது கூத்தாக நடத்தப்படும். இத்திருவிழாவின் சிறப்பம்சமானது, விழா நடக்கும் இரவுகளில் கட்டைக் கூத்து எனப்படும் பாரதக் கூத்து நடப்பதுதான்.
விழா நடக்கும் நாட்களில் ஒவ்வொரு நாளும் குறவஞ்சி, கிருஷ்ணன் பிறப்பு, அம்பா அம்பாளிகை கல்யாணம், பாண்டவர் பிறப்பு, வில் வளைப்பு, திரவுபதி கல்யாணம், பகடைத் துகில், அர்ச்சுனன் தபசு, கிருஷ்ணன் தூது, அரவான் களப்பலி, அபிமன்யு சண்டை, கர்ண மோட்சம், துரியோதனன் படுகளம் போன்ற கூத்துகள் நடக்கும். இந்தக் கூத்திதின் கதாபாத்தரத்தை இவர்கள் பூசியுள்ள வண்ணங்களே பிரதிபலிக்கும். அர்ச்சுனனுக்கு பச்சை, கண்ணணுக்கு நீலம், பெண் வேடத்துக்கு பசிய மஞ்சள், சூரன், துரியோதனன் போன்றோருக்கு அடர் சிவப்பு போன்ற வண்ணங்களை முகத்தல் பூசி ஒப்பனை செய்து கூத்து நடக்கிறது. கடைசி நாளின் கூத்தான கர்ண மோட்சம் விடிய விடிய நடைபெறும். பொழுது விடியத்துவங்கும்போது கூத்தில் கர்ணனின் உயிர் பிரியும். அதையடுத்து அன்றைய பகல் பொழுது துரியோதனன் படுகளம் கூத்து நடக்கும். இந்தக் கூத்தின் முடிவில் தரையில் மண்ணால் பிரம்மாண்டமாக வடிக்கப்பட்ட துரியோதனனின் உருவத்தின் தொடையானது பீமனால் பிளக்கப்படுகிறது. அன்று மாலை தீமிதி விழாவும் மறுநாள் தர்மர் பட்டாபிசேகம் நிகழ்ச்சியும் நடந்து விழா முடிகிறது.



</doc>
<doc id="407633" url="https://ta.wikipedia.org/wiki?curid=407633" title="சுமன் ஆறு">
சுமன் ஆறு

சுமன் கோல் (மங்கோலிய: Суман гол) என்பது ஆர்கங்கையில் பாயும் நதி ஆகும்.   இது தெர்கின் சாசான் நுௗர் நீரூற்று மற்றும் சுலுத் நதியின் கிளை நதியாகும். [1]  இந்த ஆறு சுமார் 50 கிமீ நீளமுடையது. 


</doc>
<doc id="407635" url="https://ta.wikipedia.org/wiki?curid=407635" title="சுமன் பாலா">
சுமன் பாலா

 இந்திய பெண்கள் தேசிய ஹாக்கி அணியில் உறுப்பினராக உள்ள சுமன் பாலா 1981  ஆம் ஆண்டு டிசம்பர் 15 ஆம் நாள் பிறந்தார்.  இவர் மணிப்பூரை சார்ந்தவர்.  மேலும் இவர் மான்செஸ்டர் 2002 காமன்வெல்த் போட்டிகளில் தங்கம் வென்ற போது  அந்த அணியில் விளையாடினார்.



</doc>
<doc id="407636" url="https://ta.wikipedia.org/wiki?curid=407636" title="அமித் சுமன்">
அமித் சுமன்

முன்னாள் இந்திய கிரிக்கெட் வீரரான அமித் குமார் சுமன் 1980 ஆம் ஆண்டு டிசம்பர் 10 ஆம் நாள் பிறந்தார்.  இவர் 1998 முதல் 2005 வரை நடைபெற்ற தில்லி மற்றும் ஆக்ஸ்போர்டு பல்கலைக்கழகங்களுக்கு இடையேயான கிரிக்கெட் போட்டியில் முதல் தர கிரிக்கெட்  வீரராக   விளையாடியுள்ளார்.




</doc>
<doc id="407637" url="https://ta.wikipedia.org/wiki?curid=407637" title="இராம் ஜி லால் சுமன்">
இராம் ஜி லால் சுமன்

இராம் ஜி லால் சுமன் 1950 ஆம் ஆண்டு ஜூலை 25 ஆம் நாள் பிறந்தார்.  இவர் இந்தியாவில் உள்ள உத்தரப்பிரதேச மாநிலத்தின் பிரிசோபட் நகரின் அரசியல்வாதி ஆவார்.



</doc>
<doc id="407640" url="https://ta.wikipedia.org/wiki?curid=407640" title="உக்வாட்டி ஜெயசுந்தரா">
உக்வாட்டி ஜெயசுந்தரா

திரு.உக்வாட்டி ஜெயசுந்தரா QC என்பவர் ஒரு இலங்கை வழக்கறிஞர் மற்றும் அரசியல்வாதி ஆவார்.  இவர் இலங்கை செனட்டில் உறுப்பினராகவும், ஐக்கிய தேசியக் கட்சியின் முதல் பொதுச் செயலாளராகவும் இருந்தார்.


</doc>
<doc id="407642" url="https://ta.wikipedia.org/wiki?curid=407642" title="கிருஷ்ணா லீலா">
கிருஷ்ணா லீலா

கிருஷ்ணா லீலா  என்பது ஒரு பாலிவுட் திரைப்படமாகும், இத் திரைப்படம் 1946 ஆம் ஆண்டில் வெளியிடப்பட்டது.


</doc>
<doc id="407651" url="https://ta.wikipedia.org/wiki?curid=407651" title="குவாத்தமாலா தீ எரிமலை">
குவாத்தமாலா தீ எரிமலை

குவாத்தமாலா தீ எரிமலை என்பது குவாத்தமாலாவில் உள்ள ஒரு சுழல்வடிவ எரிமலை ஆகும். இது சிமிலிந்தாங்கோ, எஸ்க்யுன்ட்லா மற்றும் சேக்கெபேக்ஸ் துறைகள் ஆகியவற்றின் எல்லைகளில் அமைந்துள்ளது.இது அன்டிகுவாவின் மேற்கில் சுமார் 16 கிலோமீட்டர் (9.9 மைல்) உள்ளது. இது குவாத்தமாலாவின் புகழ்பெற்ற நகரங்களில் ஒன்றாகும்.இது 2018 ஆம் ஆண்டு ஜூன் மாதத்திற்கு பின்னர் அடிக்கடி வெடித்தது.


</doc>
<doc id="407652" url="https://ta.wikipedia.org/wiki?curid=407652" title="டேவிட் போவி">
டேவிட் போவி

டேவிட் ராபர்ட் ஜோன்ஸ் (David Robert Jones (8 சனவரி,1947 – 10 சனவரி,2016) தொழில்முறையாக டேவிட் போவி () என அறியப்படும் இவர் ஆங்கிலப் பாடகர், பாடல் ஆசிரியர் மற்றும் நடிகர் ஆவார். ஐந்து தசாப்தங்களாக நாட்டார் பாடல்கள் பாடுவதில் முண்ணனிப் பாடகராகத் திகழ்ந்தார். இவரின் புதுமையான படைப்புகளுக்கு சக இசைக் கலைஞர்களாலும் விமர்சகர்களாலும் பெரிதும் பாராட்டைப் பெற்றார். இவரின் வாழ்நாளில் இவரின் பாடல் தொகுதிகள் சுமார் 140 மில்லியனுக்கு விற்பனையானது. சர்வதேச அளவில் அதிக அளவில் இவரின் படைப்புகள் விற்பனையாகின. 

போவி சனவரி 8, 1947 இல் இலண்டனில் உள்ள பிரிக்ஸ்டன் மாவட்டத்தில் பிறந்தார். இவரின் இயற்பெயர் டேவிட் ராபர்ட் ஜோன்ஸ் ஆகும். இவரின் தாய் மார்க்ரெட் மேரி "பெக்கி" (1913-2001) கெண்ட் மாகாணத்திலுள்ள இராணுவ முகாமில் பிறந்தார். இவரின் மரபுவழிப் பெற்றோர்கள் அயர்லாந்தில் இருந்து மான்செஸ்டரில் குடியேறினர். 

1984 ஆம் ஆண்டில் டேவிட் போவி அமெரிக்க இசை விருதிற்கு பரிந்துரை செய்யப்பட்டார்.


</doc>
<doc id="407653" url="https://ta.wikipedia.org/wiki?curid=407653" title="மத்திய அமெரிக்க எரிமலை பகுதி">
மத்திய அமெரிக்க எரிமலை பகுதி

மத்திய அமெரிக்க எரிமலை பகுதி (பெரும்பாலும் CAVA என சுருக்கமாக அழைக்கப்படுகிறது) எரிமலைகளின் ஒரு சங்கிலி ஆகும். இது மத்திய அமெரிக்க நடுநிலத்தின் பசிபிக் கடற்கரையோரம், குவாத்தமாலா, எல் சால்வடோர், ஒண்டுராசு, நிக்கராகுவா, கோஸ்ட்டா ரிக்கா, மற்றும் வடக்கு பனாமா வரை 1,500 கிலோமீட்டர் (930 மைல்) நீளமுடையது இந்த எரிமலை தோடர். இது கரிபியேட் தட்டின் மேற்கு எல்லையிலுள்ள ஒரு சுறுசுறுப்பான இயங்கு எரிமலை மண்டலத்தால் உருவாக்கப்பட்டது ஆகும்.


</doc>
<doc id="407656" url="https://ta.wikipedia.org/wiki?curid=407656" title="சியர்ரா மட்ரே டி சியாபாஸ்">
சியர்ரா மட்ரே டி சியாபாஸ்

சியர்ரா மட்ரே டி சியாபாஸ் மலைத்தொடர் நடு அமெரிக்காவில் உள்ள ஒரு பெரிய மலைத் தொடராகும். இது வட அமெரிக்கா, நடு அமெரிக்கா மற்றும் தென் அமெரிக்காவின் மேற்கு பக்க முதுகெலும்பாக உருவாகும் மலைத்தொடர்களின் தொடர்ச்சியான தொடர்வரிசைகளைக் கொண்டிருக்கும் மலைத்தொடர்களின் (கோர்டில்லல்லரா) சங்கிலியின் ஒரு பககுதியாக உள்ளது.


</doc>
<doc id="407657" url="https://ta.wikipedia.org/wiki?curid=407657" title="ஈத்தேன்டைசல்போனிக் அமிலம்">
ஈத்தேன்டைசல்போனிக் அமிலம்

ஈத்தேன்டைசல்போனிக் அமிலம் "(Ethanedisulfonic acid)" என்பது ஓர் இரட்டைப்புரோட்டான் சல்போனிக் அமிலமாகும். இதனுடைய அமிலச்சமநிலை சுட்டெண் எனப்படும் pKa மதிப்பு -1.46 மற்றும் -2.06 ஆகும். இதனால் இது ஒரு வலிமையான அமிலமாக செயல்படுகிறது. இதனுடைய உருகுநிலை 172 முதல் 174 பாகை செல்சியசு வெப்பநிலையாகும்இருநீரேற்றாக உள்ள போது இதன் உருகுநிலை 111 முதல் 112 பாகை செல்சியசாக உள்ளது. மருந்துகளை உருவாக்கும் செயல்முறைகளில் செயல்பாட்டு மூலப்பொருளுடன் சேர்த்து உப்புக்களை உருவாக்குவதற்கு இதைப் பயன்படுத்துகிறார்கள். பொதுவாக இத்தகைய செயல்முறைகளில் இதை எடிசிலேட்டு என்று அழைக்கிறார்கள்.


</doc>
<doc id="407668" url="https://ta.wikipedia.org/wiki?curid=407668" title="கொசுமசு அரங்கு">
கொசுமசு அரங்கு

கொசுமசு அரங்கு ("Cosmos Arena", ) உருசியாவின் சமாரா நகரில் அமைந்துள்ள கால்பந்து விளையாட்டரங்கம் ஆகும். 2018 உலகக்கோப்பை காற்பந்து போட்டி நடக்கவிருக்கும் அரங்குகளில் இந்த விளையாட்டரங்கமும் ஒன்றாகும். இது உலகக் கோப்பையின்போது சமாரா அரங்கு எனக் குறிப்பிடப்படும். உருசிய காற்பந்து தேசிய கூட்டிணைவில் பங்கேற்கும் கிரைலியா சோவெடோவ் சமாரா காற்பந்துக் கழகத்தின் தாய் அரங்கமாகவும் விளங்குகின்றது. இந்த அரங்கில் 44,918 பார்வையாளர்கள் போட்டியாட்டங்களைக் காணவியலும். உலகக் கோப்பைக்காக இந்த அரங்கைப் புதுப்பிக்க $320 மில்லியன் செலவில் 2012இல் வடிவமைப்பு ஒப்பந்தப் புள்ளி கோரப்பட்டது. 
பொதுப் பண்புகள் 


</doc>
<doc id="407671" url="https://ta.wikipedia.org/wiki?curid=407671" title="சதூ சிங் தர்மொசோட்">
சதூ சிங் தர்மொசோட்

சதூ சிங் தர்மொசோட் என்பவா்  இந்தியாவின்,  பஞ்சாப் மாநில அரசின்  சமூக நலன் மற்றும் வனத்துறை அமைச்சா்  ஆவாா். இவா்  இந்திய தேசிய காங்கிரஸின் உறுப்பினா் ஆவாா். பஞ்சாபின்நபா தொகுதியிலிருந்து பஞ்சாப் சட்டமன்றத்திற்குத் தேர்ந்தெடுக்கப்பட்டார்.


</doc>
<doc id="407673" url="https://ta.wikipedia.org/wiki?curid=407673" title="கிறித்தென் செல்கிரென்">
கிறித்தென் செல்கிரென்

கிறித்தென் செல்கிரென் "(Kristen Sellgren)" ஓய்வு பெற்ற ஓர் அமெரிக்க வானியலாளர் ஆவர். இவர் ஓகியோ அரசு பல்கலைக்கழகத்தில் இயற்கை, கணிதப் புலங்கள் கல்லூரியில் தகைமைப் பேராசிரியர் ஆவார். இவர் 1990 இல் வானியலுக்கான நியூட்டன் இலாசி பரிசை வென்றார்.இவர் அமெரிக்க வானியல் கழகத்தில்SGMA குழுவை நிறுவினார். இந்தக் குழு வானியலில் பாலினச் சிறுபான்மையர் நலனுக்காக உருவாக்கப்பட்டது.

இவர் சாந்தியாகோவில் அமைந்த கலிபோர்னியா பல்கலைக்கழகத்தில் 1976 இல் இயற்பியலில் இளவல் பட்டம் பெற்றார். இவர் 1983 இல் பி. டி. சாயிபெர், ஜி. நியூகெபவுவேர் ஆகியஓர் வழிகாட்டலில் கலிபோர்னியா தொழில்நுட்பக் கழகத்தில் இயற்பியலில் முனைவர் பட்டம் பெற்றார். இவரது பட்ட ஆய்வுத் தலைப்பு "ஒளித்தெறிப்பு ஒண்முகில்களின் அகச்சிவப்புக் கதிரண்மை ஆய்வு." இவர் பால்வழியின் மையம் உடுக்கணவெளித் தூசு அகச்சிவப்புக் கதிர் வானியல் ஆகிவற்றில் வல்லுனர் ஆவார்.

இவர் தன் இளவல் பட்டம் பெற்றது பியுயெர்டோ இரிகோவில் அமைந்த அரெசிபோ வான்காணகத்தில் கோடை ஆய்வு நலகைப் பணியை முடித்துள்ளார். முனைவர் பட்டம் பெற்றதும், மேரிலாந்து, பால்ட்மோர் விண்வெளித் தொலைநோக்கி அறிவியல் நிறுவனத்தில் முதுமுனவர் ஆய்வு செய்தார். இவர் 1984 இல் அவாய் பல்க்லைக்கழக வானியல் நிறுவனத்தில் முதலில் உதவி வானியலாளராகவும் 1989 முதல் இணை வானியலாளராகவும் பணிபுரிந்தார்.

இவர்1990 முதலாக ஓகியோ பல்கலைக்கழகத்தில் உதவிப் பேராசிரியராகச் சேர்ந்து பல பதவிகளில் இருந்துள்ளார். இவர் பிறகு 1994 இல் இணைப் பெராசிரியர் ஆனார்; 2000 இல் இவர் முழுப் பேராசிரியர் ஆனார்; 2011 இல் தகைமைப் பேராசிரியர் பதவியை அடைந்தார்.ஈதற்கிடையில் 2000 இல் ஆசுட்டினில் உள்ள டெக்சாசு பல்கலைக்கழகத்தில் சிறிது காலம் வருகைதரு பேராசிரியராக இருந்துள்ளார்.

இவர் 1973 இல் தேசியத் தகைமை அறிஞராக வெற்ரிகண்டு உரிய நல்கையைப் பெற்றார், அதே ஆண்டில், சாந்தியாகோ கலிபோர்னியா பல்கலைக்கழகத்தில் உயர்புலமைக்கான ஆய்வுநல்கையைப் பெற்றார், இவருக்கு 1990 இல் நியூட்டன் இலாசி பியர்சு பரிசும் வழங்கப்பட்டது. பிறகு இவர் 1991 முதல் 1993 வரை ஆல்பிரெடு பி. சுலோவன் ஆய்வுநல்கையையும் பெற்றார். இவர் அமெரிக்க அறிவியல் மேனம்பாட்டுக் கழகத்தின் ஆய்வு உறுப்பினராக 2011 இல் தேர்வானார். இவர் அமெரிக்க வானியல் கழகத்திலும் பன்னாட்டு வானியல் ஒன்றியத்திலும் நடப்பு உறுப்பினராக உள்ளார்.


</doc>
<doc id="407674" url="https://ta.wikipedia.org/wiki?curid=407674" title="எஸ். எல். தர்மகௌடா">
எஸ். எல். தர்மகௌடா

எஸ்.எல்.தர்மமேடா  என்பவா், 2018 ஜூன் 4 ஆம் தேதி, கர்நாடகா சட்ட மன்றத்திற்கு நடந்த தோ்தலில் போட்டியின்றி தேர்ந்தெடுக்கப்பட்டார்.  அதாவது, 11 இடங்களில், ஐ.சி 4 இடங்களையும், ஜே.டி. (எஸ்) 2 இடங்களையும் மற்றும் பி.ஜே.பி 5 இடங்களையும் பிடித்தது.


</doc>
<doc id="407675" url="https://ta.wikipedia.org/wiki?curid=407675" title="அம்ரிக் சிங் தில்லன்">
அம்ரிக் சிங் தில்லன்

அம்ரிக் சிங் தில்லன், ஒரு பஞ்சாபி சீக்கிய இந்திய அரசியல்வாதி ஆவாா். மற்றும் பஞ்சாப் சட்டப் பேரவையில் உறுப்பினர் ஆவாா். இவா் பஞ்சாப் மாநில சட்டமன்ற உறுப்பினராக சம்ராலா தொகுதியிலிருந்து தோ்ந்தெடுக்கப்பட்டாா். இவர் சம்ராலா தொகுதியில் தொடா்ந்து  ஐந்து முறை தேர்தலில் போட்டியிட்டார். இதில்  நான்கு முறை வெற்றிப் (1997, 2002, 2012 மற்றும் 2017 ) பெற்றாா். இவா் இந்திய தேசிய காங்கிரசில் உறுப்பினராக உள்ளார். 

இவர் தொடர்ந்து உறுப்பினராக இருந்ததால், பஞ்சாப் அரசாங்கக் குழுக்களில் கீழ்கண்டவைகளில் உறுப்பினராக உள்ளார்:




</doc>
<doc id="407678" url="https://ta.wikipedia.org/wiki?curid=407678" title="அத்கிறீத்தியே அரங்கு">
அத்கிறீத்தியே அரங்கு

அத்கிறீத்தியே அரங்கு ("Otkritie Arena", , «Discovery Arena») உருசியாவின் மாஸ்கோவிலுள்ள பல்நோக்கு விளையாட்டரங்கு ஆகும். இந்த அரங்கு பெரும்பாலும் கால்பந்து போட்டிகளுக்கே பயன்படுத்தப்படுகின்றது. இசுபார்த்தக் காற்பந்துக் கழகத்தின் தாயக போட்டிகள் இங்குதான் நடைபெறுகின்றது. தவிரவும் உருசிய தேசிய அணியின் தாயரங்கமாகவும் விளங்குகிறது. 2017 பிபா கூட்டமைப்புக்களின் கோப்பைப் போட்டிகளின் போது இது இசுபார்த்தக்கு அரங்கம் என அழைக்கப்பட்டது. இதே பெயரில் தான் 2018 உலகக்கோப்பை காற்பந்து போட்டிகளின்போதும் குறிப்பிடப்படும். இந்த விளையாட்டரங்கின் கொள்ளளவு 45,360 பேராகும்.



</doc>
<doc id="407691" url="https://ta.wikipedia.org/wiki?curid=407691" title="சல்போனிக் அமிலம்">
சல்போனிக் அமிலம்

சல்போனிக் அமிலம் "(Sulfonic acid)" என்பது R−S(=O)2−OH, என்ற பொது வாய்ப்பாட்டைக் கொண்ட கரிம கந்தகச் சேர்மங்களில் ஓர் உறுப்பினராகும். இவ்வாய்ப்பாட்டில் உள்ள R என்பது ஆல்க்கைல் அல்லது அரைல் குழுவைக் குறிக்கிறது. S(=O)2−OH என்பது சல்போனைல் ஐதராக்சைடு குழுவாகும் . கந்தக அமிலத்தில் உள்ள ஒரு ஐதராக்சில் குழு ஒரு கரிம பதிலியால் இடப்பெயர்ச்சி செய்யப்பட்ட வேதிப்பொருளாக இது கருதப்படுகிறது. இதனுடைய தாய் சேர்மம் கருத்தியலான நிலையில் உள்ள கந்தச அமிலமாகும். சல்போனிக் அமிலத்தினுடைய உப்புகள் அல்லது எசுத்தர்கள் சல்போனேட்டுகள் எனப்படுகின்றன. 

சல்போனேற்ற செயல்முறையின் மூலம் சல்போனிக் அமிலம் தயாரிக்கப்படுகிறது. கந்தக டிரை ஆக்சைடு பொதுவாக சல்போனேற்ற முகவராகப் பயன்படுத்தப்படுகிறது. ஆல்க்கைல்பென்சீன்சல்போனிக் அமிலத்தை பேரளவில் தயாரிக்க இம்முறை பயன்படுத்தப்படுகிறது:

RCH + SO → RCHSOH

இவ்வினையில் கந்தக டிரை ஆக்சைடு ஒரு மின்னணு கவரியாகச் செயல்படுகிறது. அரீன் மின்னணுகவர் அரோமாட்டிக் பதிலீட்டு வினைக்கும் உட்படுகிறது.

தயோல்களை ஆக்சிசனேற்றம் செய்தும் சல்போனிக் அமிலங்களைப் பெற இயலும். 

பெர்புளோரோ ஆக்டேன்சல்போனிக் அமிலம் போன்ற சில சல்போனிக் அமிலங்களை முன்னதாக உருவாக்கப்பட்ட சல்போனிக் அமிலங்களை மின்னணு கவர் புளோரினேற்றம் செய்வதன் மூலமாகத் தயாரிக்கிறார்கள். நிகர மாற்றத்தை கீழ்கண்ட வேதிவினை வாயிலாக அறியலாம்.

சல்போனிக் அமிலங்கள் அவற்றுடன் தொடர்புடைய கார்பாக்சிலிக் அமிலங்களைக் காட்டிலும் வலிமை மிகுந்த அமிலங்களாகும். pKa of −2.8 pKa மதிப்பைக் கொண்ட பாரா-தொலுயீன்சல்போனிக் அமிலம் 4.2 pKa மதிப்பைக் கொண்ட பென்சாயிக் அமிலத்தைக் காட்டிலும் மில்லியன் மடங்குகள் அதிக வலிமை கொண்ட அமிலமாக இருக்கிறது. இதேபோல = −1.9 pKa மதிப்பைக் கொண்ட மெத்தேன்சல்போனிக் அமிலமும் தொடர்புடைய அசிட்டிக் அமிலத்தைக் காட்டிலும் மில்லியன் மடங்கு அதிக வலிமை கொண்ட அமிலமாகும். முனைவுத் தன்மை காரணமாக சல்போனிக் அமிலங்கள் படிகத் திண்மங்களாகக் காணப்படுகின்றன. பெரும்பாலும் இவை நீரில் கரைகின்றன. 

சல்போனிக் அமிலங்களின் கட்டமைப்புகள் மெத்தேன்சல்போனிக் அமிலத்தை முன்மாதிரியாகக் கொண்டு விளக்கப்படுகின்றன. சல்போனிக் அமிலக் குழுவான RSO2OH நான்முக கந்தக மையத் தோற்றத்தை வெளிப்படுத்துகிறது. இதன் பொருள் கந்தகம் மூன்று ஆக்சிசன் மற்றும் ஒரு கார்பன் என்ற நான்கு அணுக்களுக்கு மையமாக உள்ளது என்பதாகும். கந்தக மையத்தின் ஒட்டுமொத்த வடிவியல் கந்தக அமிலத்தின் வடிவத்தை நினைவூட்டுவதாக உள்ளது. 

அரைல் மற்றும் ஆல்க்கைல் சல்போனிக் அமிலங்கள் அதிக அளவில் அறியப்பட்டாலும் பல்வேறு பயன்பாடுகள் அரோமாட்டிக் சல்போனிக் அமிலங்களுடன் தொடர்புடையனவாக உள்ளன. 

வெளுப்பிகள் மற்றும் அழுக்கு நீக்கிகள் என்பவை உயர் முனைவற்ற மற்றும் உயர் முனைவுள்ள குழுக்களுடன் இணையும் மூலக்கூறுகளாகும். பாரம்பரியமாக சோப்புகள் பிரபலமான வெளுப்பிகளாகக் கருதப்படுகின்றன. இவை கொழுப்பு அமிலங்களில் இருந்து வருவிக்கப்படுகின்றன. 20 ஆம் நூற்றாண்டின் மத்தியில் தொடங்கிய வெளுப்பிகளின் பயன்பாடு சோப்புகளின் பயன்பாட்டை முறியடித்துள்ளன. உதாரணமாக 2 பில்லியன் கிலோகிராம் ஆல்க்கைல்பென்சீன்சல்போனேட்டுகள் பல்வேறு காரணங்களுக்காக ஆண்டுதோறும் உற்பத்தி செய்யப்படுகின்றன. லிக்னின் சல்போனேட்டுகள் துளையிடும் நீர்மங்களின் பகுதிப் பொருளாக மற்றும் சிலவகை கற்காரை கூட்டு சேர் பொருட்களில் உள்ள லிக்னினை சல்போனேற்றம் செய்வதால் தோற்றுவிக்கப்படுகின்றன .

சல்போனேற்றம் வழியாகவே பெரும்பாலான ஆந்த்ரோகுயினோன் சாயங்கள் தயாரிக்கப்படுகின்றன அல்லது செயலாக்கப்படுகின்றன . புரதங்களையும் கார்போவைதரேட்டுகளையும் இறுக்கமாக பிணைக்கவும் சல்போனிக் அமிலங்கள் உதவுகின்றன. பெரும்பாலான "துவைக்கக்கூடிய" சாயங்கள் இந்த காரணத்திற்காக சல்போனிக் அமிலங்கள் (அல்லது அவற்றில் செயல்படும் சல்போனைல் குழுவைக் கொண்டுள்ளன). p-Cresidinesulfonic அமிலம் உணவு சாயங்களை தயாரிக்க பயன்படுகிறது. துவைத்து அல்லது கழுவி நீக்கக்கூடிய சாயங்கள் அனைத்தும் சல்போனிக் அமிலங்கள் ஆகும் அல்லது அவற்றில் சல்போனிக் குழு இணைந்திருக்கும். இக்காரணத்திற்காகவே பாரா-கிரசிடின்சல்போனிக் அமிலம் உணவுச் சாயங்களில் பயன்படுத்தப்படுகிறது. 

வலுவான அமிலங்களாக இருப்பதுடன் சல்போனிக் அமிலங்கள் வினையூக்கிகளாகவும் பயன்படுத்தப்படுகின்றன. மெத்தேன் சல்போனிக அமிலம் (CH3SO2OH) மற்றும் பாரா-தொலுயீன் சல்போனிக் அமிலம் ஆகியவை எளிய உதாரணங்கள் ஆகும், இவை கரிம வேதியியல் முறையாக கரிமக் கரைப்பான்களில் கரையக்கூடிய கொழுப்பு விரும்பி அமிலங்களாகப் பயன்படுத்தப்படுகின்றன. பலபடி சல்போனிக் அமிலங்களும் கூட பயனுள்ளவையாக உள்ளன. பாலிசிடைரீன் வழிப்பொருளான டூவெக்சு பிசின் என்பதும் சல்போனிக் அமிலம் ஆகும். இது வினையூக்கியாகவும், நீர் மென்மையாக்கலில் அயனிப் பரிமாற்றத்திற்கும் பயன்படுத்தப்படுகிறது. நாபியான் என்ற புளோரினேற்றம் அடைந்த பலபடி சல்போனிக் அமிலம் எரிபொருள் மின்கலன்களில் புரோட்டான் பரிமாற்ற சவ்வின் பகுதிப்பொருளாகக் காணப்படுகிறது .

பாக்டிரியா எதிர்ப்பு மருந்துகள் மற்றும் சல்பா மருந்துகள் சல்போனிக் அமிலத்தில் இருந்து தயாரிக்கப்படுகின்றன. 

துத்தநாகம்-சீரியம் மற்றும் ஈயம்-அமிலம் (மெத்தேன்சல்போனேட்டு) பாய்வு மின்கலன்களில் மெத்தேன் சல்போனிக் அமிலம் உதவும் மின்பகுளியாக பயன்படுத்தப்படுகிறது. 

சல்போனிக் அமிலங்களை எசுத்தர்களாக மாற்ற இயலும். இவ்வகையான கரிமச் சேர்மங்கள் R-SO2-OR என்ற பொதுவான வாய்ப்பாட்டைக் கொண்டிருக்கின்றன. மெத்தில் டிரிப்லேட்டு போன்ற சல்போனிக் எசுத்தர்கள் கரிமத் தொகுப்பு வினைகளில் நல்ல ஆல்கைலேற்றும் முகவர்களாக கருதப்படுகின்றன. இத்தகைய சல்போனேட்டு எசுத்தர்கள் பெரும்பாலும் சல்போனைல் குளோரைடுகளை ஆல்ககால் பகுப்பு செய்து தயாரிக்கப்படுகின்றன:

சல்போனைல் வேதி வினைக்குழுவானது ஒரு தனி ஆலசன் அணுவுடன் பிணையும் போது சல்போனைல் ஆலைடு தோன்றுகிறது. இவை R−SO2−X என்ற பொது வாய்ப்பாட்டைக் கொண்டுள்ளன. இங்கு X என்பது ஒரு ஆலைடு ஆகும். குறிப்பாக இங்கு குளோரைடுகள் அதிகமாக இடம்பெறுகின்றன. தயோனைல் குளோரைடு மற்றும் தொடர்புடைய வினையாக்கிகளைப் பயன்படுத்தி சல்போனிக் அமிலத்தை குளோரினேற்றம் செய்து இவை தயாரிக்கப்படுகின்றன. 

C−SO3H பிணைப்பு வலிமையானதாக இருந்தாலும் (அரைல்)C−SO3 பிணைப்பை சில மின்னணு மிகுபொருட்கள் உடைக்கின்றன. 
வரலாற்று மற்றும் தொடர்ச்சியான முக்கியத்துவம் ஆந்த்ரோகுயினோனின் α- சல்போனேற்றமும் அதைத் தொடர்ந்து மற்ற மின்னணு மிகுபொருட்கள் மூலம் நிகழும் சல்போனேட்டு குழுவின் இடப்பெயர்ச்சியும் வரலாற்று காலம் முதலும் தொடர்ச்சியாகவும் முக்கியத்துவம் பெற்றுள்ளன.ஏனெனில் இவற்றை நேரடியாக நிறுவமுடியாது .பீனால் தயாரிப்பதற்கான தொடக்க கால முறைகளில் பென்சீன் சல்போனேட்டை கார நீராற்பகுப்பு செய்யும் முறை பயன்படுத்தப்பட்டது. இவை பென்சீனில் இருந்து உடனடியாக உருவாக்கப்பட்டன 



</doc>
<doc id="407694" url="https://ta.wikipedia.org/wiki?curid=407694" title="கெவல் சிங் தில்லன்">
கெவல் சிங் தில்லன்

கெவல் சிங் தில்லன் என்பவா், இந்திய தேசிய காங்கிரஸ் (ஐ.என்.சி.) சார்பில் பர்னாலா தொகுதியின் பஞ்சாப் சட்டமன்ற உறுப்பினராக இருந்த ஒரு இந்திய அரசியல்வாதி ஆவார். இவர் 2017 பஞ்சாப் சட்டமன்ற தேர்தலில் இளம் வயதில் முதல் முறையாக ஆம் ஆத்மி கட்சி  வேட்பாளாிடம் இழந்தார். 


</doc>
<doc id="407695" url="https://ta.wikipedia.org/wiki?curid=407695" title="கிரெத்தோவ்சுக்கி அரங்கு">
கிரெத்தோவ்சுக்கி அரங்கு

கிரெத்தோவ்சுக்கி அரங்கு ("Krestovsky Stadium" () உருசியாவின் சென் பீட்டர்ஸ்பேர்க்கில் கிரெத்தோவ்சுக்கி தீவின் மேற்குப் பகுதியில் அமைந்துள்ள பின்னிழுக்கக்கூடிய கூரையுடனான விளையாட்டரங்கம் ஆகும். இது அலுவல்முறையாக சென் பீட்டர்ஸ்பேர்க் விளையாட்டரங்கம் எனக் குறிப்பிடப்படுகின்றது; இது செனித் காற்பந்துக் கழகம் சென் பீட்டர்சுபெர்கின் தாயக அரங்கமாக விளங்குவதால் செனித் அரங்கு எனவும் அழைக்கப்படுகின்றது.. இந்த அரங்கம் 2017இல் 2017 பிபா கூட்டமைப்புக்களின் கோப்பை போட்டிகளுக்காக கட்டப்பட்டது. துவக்கத்தில், திசம்பர் 2008இல் கட்டி முடிக்கத் திட்டமிடப்பட்டிருந்தது பின்னர் இது 2011இன் பிற்பகுதி எனவும் பின்னர் பலமுறையும் திருத்தப்பட்டு இறுதியில் 2017இல் திறக்க முடிவு செய்யப்பட்டது. மே 2017 மதிப்பீடுகளின்படி இதன் கட்டமைப்பு 518% தாமதமாகவும் 548% செலவு மதிப்பீட்டிற்கு கூடுதலாகவும் எடுத்துள்ளது. இந்த விளையாட்டரங்கத்தின் கொள்ளளவு 67,000 பேராகும். இது 2017 பிபா கூட்டமைப்புக்களின் கோப்பையின்போது சென் பீட்டர்ஸ்பேர்க் அரங்கு எனப்பட்டது; 2018 உலகக்கோப்பை காற்பந்து போட்டிகளிலும் இவ்வாறே குறிப்பிடப்படும். 

இதுவரை $1.1 பில்லியன் செலவு பிடித்துள்ள இந்த அரங்கமே மிகவும் கூடுதலான செலவில் கட்டப்பட்ட விளையாட்டரங்கமாக உள்ளது.



</doc>
<doc id="407698" url="https://ta.wikipedia.org/wiki?curid=407698" title="தாமரைப்பாக்கம்">
தாமரைப்பாக்கம்

தாமரைபாக்கம்தமிழ்நாட்டில், திருவள்ளூர் மாவட்டத்தில், திருவள்ளூர் வட்டாரத்தில் உள்ள ஒரு கிராமம்.  தமிழக  தலைநகர் சென்னையில் இருந்து சுமார் 34 கிமீ தொலைவில் உள்ளது.   திருநின்றவூர் இரயில் நிலையத்திலிருது இருந்து 11 கி.மீ. தொலைவில் உள்ளது.


</doc>
<doc id="407699" url="https://ta.wikipedia.org/wiki?curid=407699" title="செம்பேடு கிராமம்">
செம்பேடு கிராமம்

செம்பேடு  என்னும் கிராமம், தமிழ்நாட்டில் வேலூர் மாவட்டத்தில் அமைந்துள்ளது. செம்பேடு ஆற்காடு மற்றும் கலவை சாலையில்  அமைந்துள்ளது. இது ஆற்காட்டிலிருந்து 16 கி.மீ., தொலைவிலும் கலவையிலிருந்து 7 கி.மீ. தொலைவிலும்  உள்ளது. இது செம்பேடு கிராம பஞ்சாயத்துக்கு பாத்தியப்பட்டது.


</doc>
<doc id="407709" url="https://ta.wikipedia.org/wiki?curid=407709" title="அமோனியம் சயனேட்டு">
அமோனியம் சயனேட்டு

அமோனியம் சயனேட்டு "(Ammonium cyanate)" என்பது NH4OCN என்ற மூலக்கூற்று வாய்ப்பாட்டைக் கொண்ட ஒரு கனிம வேதியியல் சேர்மமாகும். இது ஒரு நிறமற்ற திண்மமாகும்.

அமோனியம் சயனேட்டு உப்பின் கட்டமைப்பு எக்சு கதிர் படிகவியல் ஆய்வின் மூலம் சரிபார்க்கப்பட்டு விவரிக்கப்பட்டுள்ளது. இதில் இடம்பெற்றுள்ள C−O மற்றும் C−N பிணைப்பு இடைவெளிகள் 1.174(8) மற்றும் 1.192(7) Å, ஆகும். consistent with the O=C=N− என்ற பிணைப்புடன் இது உறுதியாக உள்ளது. NH4+ forms நைட்ரசனுடன் சேர்ந்து ஐதரசன் பிணைப்பை உருவாக்குகிறது. ஆனால் ஆக்சிசனுடன் இப்பிணைப்பை இது உருவாக்குவதில்லை. 
கனிம வினைபடு பொருள்கள் வினைபுரிந்து, யூரியா என்ற கரிமச் சேர்மம் உருவாகும் வினையான வோலர் செயல்முறைக்கு முன்னோடியாக இச்சேர்மம் கருதப்படுகிறது.


</doc>
<doc id="407712" url="https://ta.wikipedia.org/wiki?curid=407712" title="பிஸ்த் ஒலிம்பிக் அரங்கு">
பிஸ்த் ஒலிம்பிக் அரங்கு

ஃபிஸ்த் ஒலிம்பிக் அரங்கு ("Fisht Olympic Stadium", ) உருசியாவின் சோச்சியில் அமைந்துள்ள புறவெளி விளையாட்டரங்கம். சோச்சி ஒலிம்பிக் பூங்காவில் உள்ள இந்த விளையாட்டரங்கம் மேற்கு காக்கசஸ் மலைத்தொடரில் அமைந்துள்ள ஃபிஸ்த் சிகரத்தை ஒட்டி பெயரிடப்பட்டுள்ளது. இதன் பார்வையாளர் கொள்ளளவு 40,000 ஆகும். இது 2014 குளிர்கால ஒலிம்பிக் விளையாட்டுப் போட்டிகள் மற்றும் 2014 குளிர்கால இணை ஒலிம்பிக் போட்டிகளுக்காக கட்டப்பட்டது. அவற்றின் துவக்க விழாவின்போதும் நிறைவு விழாவின்போதும் பயன்படுத்தப்பட்டது. 

இந்த விளையாட்டரங்கம் முதலில் மூடிய உள்ளரங்கமாகவே கட்டப்பட்டது; 2016இல் இது மீளமைக்கப்பட்டு திறந்தவெளி கால்பந்து விளையாட்டரங்கமாக மாற்றப்பட்டது. இது 2017இல் பிபா கூட்டமைப்புக்களின் கோப்பைப் போட்டிகளுக்காகவும் 2018 உலகக்கோப்பை காற்பந்து போட்டிகளுக்காகவும் பயன்பட்டது.



</doc>
<doc id="407713" url="https://ta.wikipedia.org/wiki?curid=407713" title="கசான் அரங்கு">
கசான் அரங்கு

கசான் அரங்கு ("Kazan Arena", ) உருசியாவின் தத்தாரிஸ்தான் தலைநகர் கசானில் உள்ள விளையாட்டரங்கம். இது சூலை, 2013இல் கட்டி முடிக்கப்பட்டது. இங்கு கால்பந்து போட்டிகள், குறிப்பாக ரூபின் கசான் கால்பந்துக் கழகத்தின் தாயக ஆட்டங்கள் நடைபெறுகின்றன. இவ்வரங்கில் ஐரோப்பாவிலேயே மிகப்பெரிய வெளிப்புற காட்சித்திரை அமைக்கப்பட்டுள்ளது.

இந்த விளையாட்டரங்கில் 2013 கோடைக்கால பல்கலைக்கழகங்களிடை போட்டிகளின் துவக்க விழாவும் நிறைவு விழாவும் 2017 பிபா கூட்டமைப்புக்களின் கோப்பைப் போட்டிகளும் நடைபெற்றன. இங்கு 2018 உலகக்கோப்பை காற்பந்து போட்டிகளும் நடைபெறவுள்ளன. இதில் ஏறத்தாழ 45,379 பார்வையாளர்கள் ஆட்டங்களைக் காண முடியும். இதற்கு முன்னதாக கசானின் முதன்மை விளையாட்டரங்கமாக இருந்த சென்ட்ரல் விளையாட்டரங்கத்திற்கு மாற்றாக இது தற்போது விளங்குகின்றது. கசான் அரங்கில் 2015க்கான உலக நீர் விளையாட்டுக்கள் போட்டிகள் நடந்துள்ளன.

இதற்கான கட்டிட வடிவமைப்பை பாப்புலசு நிறுவனம் வடிவமைத்துள்ளது. உள்ளூர் பண்பாட்டையும் பண்புகளையும் எதிரொளிக்குமாறு வடிவமைக்கப்பட்டுள்ளதாக முதன்மை வடிவமைப்பாளர் டேமன் லெவெல் கூறுகிறார். 



</doc>
<doc id="407716" url="https://ta.wikipedia.org/wiki?curid=407716" title="ஜேன்ஸ் ஜான்சா">
ஜேன்ஸ் ஜான்சா

இவான் ஜான்சா 17 ஆம் நாள் செப்டம்பர் மாதம் 1958 ஆம் ஆண்டு பிறந்தார். இவர் ஜேன்ஸ் ஜான்சா என பிரபலமாக அறியப்படுகிறார். இவர் சுலோவீனியா நாட்டு அரசியல்வாதி ஆவார். மேலும் இவர் 2004 ஆம் ஆண்டு முதல் 2008 ஆம் ஆண்டு வரை மற்றும் 2012 ஆம் ஆண்டு முதல் 2013 ஆம் ஆண்டு வரை அந்நாட்டு பிரதமராகவும் இருந்தார்.

1993 முதல் சுலோவீனிய ஜனநாயகக் கட்சியை வழிநடத்திச் செல்கிறார். 1990 முதல் 1994 வரை பாதுகாப்பு அமைச்சராக இருந்த ஜேன்ஸ் ஜான்சா சுலோவீனியாவின் சுதந்திரப் போரில் (ஜூன்-ஜூலை 1991) அந்த பதவியைப் பிடித்தார்.


</doc>
<doc id="407717" url="https://ta.wikipedia.org/wiki?curid=407717" title="சரண்ஜித் சிங் தில்லான்">
சரண்ஜித் சிங் தில்லான்

சரண்ஜித் சிங் தில்லான் (பிறப்பு: ஏப்ரல் 18, 1953) இந்தியாவின் பஞ்சாப் சட்டமன்றத்தில் உறுப்பினராக உள்ளார். பஞ்சாப் மாநிலத்தின் சஹ்வ்வல், லூதியானா தொகுதியில் இவர்  தேர்ந்தெடுக்கப்பட்டார்.  பஞ்சாபின் ஆளும் எஸ்ஏடி-பிஜேபி அரசாங்கத்தில் பாசன துறை அமைச்சராக உள்ளார்.


</doc>
<doc id="407720" url="https://ta.wikipedia.org/wiki?curid=407720" title="சுக்தேவ் சிங் திந்த்சா">
சுக்தேவ் சிங் திந்த்சா

சுக்தேவ் சிங் திந்த்சா (ஏப்ரல் 9, 1936, பஞ்சாபில் பிறந்தார்) இந்திய நாடாளுமன்றத்தின் மேல் சபையான மாநிலங்களவையில் உறுப்பினராக உள்ளார். இதற்கு முன்பு அவர் இந்தியாவின் 14 வது மக்களவை உறுப்பினராக இருந்தார். இவர் பஞ்சாபின் சங்க்ரூர் தொகுதியில் போட்டியிட்டு  வெற்றி பெற்றாா். இவா்  ஷிரோமணி அகாலி தளம்  (எஸ்ஏடி) அரசியல் கட்சியில் உறுப்பினராக உள்ளார். இவா் 2000 முதல் 2004 வரை  வாஜ்பாய் மூன்றாவது அமைச்சரவையில் விளையாட்டுத்துறை, வேதியியல் மற்றும் உரங்களின் அமைச்சராக  இருந்தாா். 1998 முதல் 2004 வரை இவர் மாநிலங்களவை உறுப்பினராக இருந்தார்.

இவரது மகன் பர்மீந்தர் சிங் திந்த்சா பஞ்சாப் நிதி மந்திரி ஆவார்



</doc>
<doc id="407726" url="https://ta.wikipedia.org/wiki?curid=407726" title="அந்தோனி லான்சிலோட் டயஸ்">
அந்தோனி லான்சிலோட் டயஸ்

அந்தோணி லேன்ஸ்லாட் டயஸ், என அழைக்கப்படும் அ. லே. டயஸ் (13 மார்ச் 1910 – 22 செப்டம்பர் 2002), ஒரு மஹாராஷ்டிரா பணிநிலையை சோ்ந்த  இந்திய குடிமை பணி அதிகாரி ஆவாா். பீகாரின் வறட்சி மேலாண்மைக்காக 1970 ஆம் ஆண்டில் பத்ம விபூஷன் விருது வழங்கப்பட்டது. இவர் 1969 முதல் 1971 வரை திரிபுராவின் தலைமை ஆணையாளராக அல்லது துணைநிலை ஆளுநராக இருந்தார். மேலும் இவா் 1971 முதல் 1977 வரை அவர் மேற்கு வங்கத்தின் ஆளுநராகவும் இருந்துள்ளாா்.


</doc>
<doc id="407727" url="https://ta.wikipedia.org/wiki?curid=407727" title="திப்பாப் சைகி சோனோவால்">
திப்பாப் சைகி சோனோவால்

திப்புப் சைகி சோனோவால் (1953 - டிசம்பர் 9, 2016) ஒரு இந்திய அரசியல்வாதி ஆவாா். இவா் அஸ்ஸாம் அமைச்சராகவும் மற்றும் அஸ்ஸாம் கனா பரிஷத் (ஏஜிபி) கட்சியின் உறுப்பினராக பணியாற்றினார். 1985 முதல் 2001 வரை நான்கு முறை தொடர்ச்சியாக, தேமாஜி மாவட்டத்திலிருந்து சட்டமன்ற உறுப்பினராக தேர்ந்தெடுக்கப்பட்டார்.


</doc>
<doc id="407728" url="https://ta.wikipedia.org/wiki?curid=407728" title="பசங் டோர்ஜி சோனா">
பசங் டோர்ஜி சோனா

பசங் டோர்ஜி சோனா ஒரு இந்திய அரசியல்வாதி ஆவாா். இவா் அருணாச்சல பிரதேச மாநிலத்தில் சோ்ந்தவா்.

அருணாச்சல பிரதேச சட்டமன்றத்திற்கு 2014 இல் நடந்த தேர்தலில் மௌககுடா தொகுதியிலிருந்து தோராஜ் தேர்ந்தெடுக்கப்பட்டார், இது அருணாச்சார் வேட்பாளருக்கான மக்கள் கட்சியாக நிற்கிறது. ள் கட்சி' அருணாச்சல வேட்பாளர். இன்று அவர் பாரதிய ஜனதா கட்சியில் உறுப்பினராக உள்ளார். இவர் ஒரு பட்ட படிக்பையும், ஒரு LLB பட்டதாரி பட்டத்தையும் பெற்றுள்ளாா்..

கட்சிக்கு எதிரான நடவடிக்கைகளுக்குகாக  பா.ஜ.க. இடைக்கால முதல்வர் பெமா கந்துவுடன் இணைந்து செயல்பட்ட 6 எம்.எல்.ஏ.க்களில் ஒருவரான டோர்ஜி ஆவார். இதற்க்காக கட்சியிலிருந்து இடைநீக்கம் செய்பப்பட்டாா்.

அருணாச்சல பிரதேஷ் சட்டப் பேரவை


</doc>
<doc id="407732" url="https://ta.wikipedia.org/wiki?curid=407732" title="ஜக்திஷ் ராஜ் துபே">
ஜக்திஷ் ராஜ் துபே

ஜெகதீஷ் ராஜ் துபே ஒரு இந்திய அரசியல்வாதி மற்றும் ஜனதா தளம் கட்சியின் உறுப்பினர் ஆவாா். துபே ஜம்மு மாவட்டத்தில் உள்ள  பிஷ்னா  தொகுதியிலிருந்து ஜம்மு மற்றும் காஷ்மீர் சட்டமன்றத்திற்கு  உறுப்பினராக தோ்ந்தெடுக்கப்பட்டாா்.


</doc>
<doc id="407733" url="https://ta.wikipedia.org/wiki?curid=407733" title="வி. கே. துகால்">
வி. கே. துகால்

வி. கே. துகால்  என்பவா் முன்னால் இந்தியாவின் நீர் வளத்துறை செயலாளர் , மற்றும் இவா் மார்ச் 2005 முதல் ஏப்ரல் 1, 2007 வரை இந்தியாவின் உள்துறை செயலாளராக  மதுக்கா்  குப்தா பதவியை எடுத்துக்கொண்டார். துகால் நவம்பா் 26, 1944 இல் பிறந்தாா். இவா் U. T. பணிநிலையை சோ்ந்தவா். முன்னாள் சண்டிகா் மாநில ஆலோசா் ஆவாா்.

இராணுவத்தில் குறுகிய சேவை ஆணைக்குழு அலுவலராக இருந்த பின் துகால் பல்வேறு பதவிகளை வகித்துள்ளார்.

அவர் 1996-2000 ஆண்டுகளில்  தில்லி மாநகராட்சி ஆணையராக பணியாற்றினார்.

தெலுங்கானா மாநிலத்தின் கோரிக்கையை ஆராய்வதற்காக ஸ்ரீ கிருஷ்ணா குழு உறுப்பினராக பணியாற்றினார்..


</doc>
<doc id="407734" url="https://ta.wikipedia.org/wiki?curid=407734" title="அமெரிக்க வானவியல் கழகம்">
அமெரிக்க வானவியல் கழகம்

அமெரிக்க வானவியல் கழகம் (American Astronomical Society -AAS) என்பது வானியல் நிபுணர்களும், வானியல் ஆர்வமுடைய தனி நபர்களையும் உறுப்பினர்களாகக் கொண்ட ஒரு கழகம் ஆகும். இஃது அமெரிக்காவின் வாசிங்டன், டி. சி.யில் அமைந்துள்ளது. இதன் முக்கியப் பணிகளாக வானியல் துறையின் மேம்பாடுகளையும், வானியலோடு தொடர்புடைய அறிவியல் துறைகளின் மேம்பாடுகளையும் வெளிப்படுத்துவது ஆகும். மேலும் இதன் துணைப்பணிகளாக இதன் உறுப்பினர்களுக்கு அரசியல் ரீதியிலான ஒத்துழைப்பைப் பெறும் நடவடிக்கையினையும் மேலும் வானியல் கல்வியையும் வழங்குகிறது. தற்போது பிரபஞ்சத்தினைப் பற்றிய புரிதலை மனிதக் குலத்திற்கு ஏற்படுத்துகிறது.

இக்கழகம் 1899 ஆம் ஆண்டில் "ஜார்ஜ் எலிரி ஹேல்" என்பவரின் முயற்சியால் தொடங்கப்பட்டது. இக்கழகத்தின் சட்டதிட்டங்கள் "ஹேல்", "ஜார்ஜ் கம்ஸ்டாக்", "எட்வர்ட் மார்லே", "சைமன் நியூகோம்ப்" மற்றும் "எட்வர்ட் சார்லஸ் பிக்கரிங்" ஆகியோரால் எழுதப்பட்டது. இவர்களும் மேலும் நால்வரும் இக்கழகத்தின் நிருவாகக் குழுவில் முதலில் இருந்தனர். இதன் முதல் தலைவராக "சைமன் நியூகோம்ப்" இருந்தார். இதன் தொடக்ககால் உறுப்பினர்களின் எண்ணிக்கை 114 ஆகும். 1915 ஆம் ஆண்டிற்கு முன்னால் இக்கழகத்தின் பெயர் " அமெரிக வானியல் மற்றும் வான் இயற்பியல் கழகம்" (Astronomical and Astrophysical Society of America) என இருந்தது. 

தற்போது இதன் மொத்த உறுப்பினர்களின் எண்ணிக்கை 7,000 ற்கும் அதிகமாகும். மேலும் இஃது ஆறு பிரிவுகளையும் கொண்டுள்ளது. இதன் உறுப்பினர்களில் இயற்பியலாளர்கள், கண்தவியலாளர்கள், நிலவியலாளர்கள், பொறியாளர்கள் மற்றும் ஆராய்ச்சியாளர்கள் உறுப்பினராக உள்ளனர்.


</doc>
<doc id="407736" url="https://ta.wikipedia.org/wiki?curid=407736" title="அமல் தத்தா (அரசியல்வாதி)">
அமல் தத்தா (அரசியல்வாதி)

அமல் தத்தா (பிறப்பு: ஆகஸ்ட் 12, 1933)  இந்தியாவின், மேற்கு வங்காள மாநிலத்தில் உள்ள டயமண்ட் துறைமுகம் மக்களவை  தொகுதிலிருந்து 7 வது மக்களவைக்கு உறுப்பினராக தோ்ந்தெடுக்கப்பட்டாா்.

டயமண்ட் துறைமுகம் தொகுதியிலிருந்து  8-வது, 9 வது மற்றும் 10 வது லோக் சபா இருந்து அவர் தேர்ந்தெடுக்கப்பட்டார்.

20, அக்டோபர் 2017 இல் கொல்கத்தாவில் இறந்தாா்..


</doc>
<doc id="407737" url="https://ta.wikipedia.org/wiki?curid=407737" title="ரஸ்தோவ் அரங்கு">
ரஸ்தோவ் அரங்கு

இரசுதோவ் அரங்கு("Rostov Arena") () உருசியாவின் துறைமுக நகரமான தொன்-மீது-ரசுத்தோவிலுள்ள கால்பந்து விளையாட்டரங்கம். இது 2018 உலகக்கோப்பை காற்பந்து போட்டிகள் நிகழுமிடங்களில் ஒன்றாகும். உருசிய பிரீமியர் கூட்டிணைவுப் போட்டிகளில் இரசுத்தோவ் கால்பந்துக் கழகத்தின் தாயகமாகவும் விளங்குகின்றது. இதன் பார்வையாளர் கொள்ளளவு 45,000 பேராகும.



</doc>
<doc id="407743" url="https://ta.wikipedia.org/wiki?curid=407743" title="எட்டிவயல்">
எட்டிவயல்

 தஞ்சாவூர் மாவட்டம் பட்டுக்கோட்டை தாலுக்காவில்  எட்டிவயல் என்னும் ஒரு கிராமம் உள்ளது.

 2001 மக்கள் தொகை கணக்கெடுப்பின்படி, எட்டிவயல் கிராமத்தில்  மொத்த மக்கள் தொகை1305 ஆகும். இதில் 609 ஆண்கள் மற்றும் 696 பெண்கள். பாலின விகிதம் 1143 ஆகவும், கல்வியறிவு விகிதம் 65.95 ஆகவும் உள்ளது.


</doc>
<doc id="407745" url="https://ta.wikipedia.org/wiki?curid=407745" title="மனவயல்">
மனவயல்

மனவயல் என்பது தமிழ்நாட்டின் தஞ்சாவூர் மாவட்டம் பட்டுக்கோட்டை தாலுக்காவில் உள்ள ஒரு கிராமம் ஆகும்.

2011 மக்கள் தொகை கணக்கெடுப்பின்படி, மனவயல் கிராமத்தில் மொத்த மக்கள்தொகை 545 ஆக இருந்தது. 2001 இல் முந்தைய கணக்கெடுப்பின்படி, மொத்தம் 516  .அதில் 249 ஆண்களும், 269 பெண்களும் இருந்தனர். பாலின விகிதம் 1.072 ஆகவும். எழுத்தறிவு விகிதம் 63.03 ஆகவும் இருக்கிறது...


</doc>
<doc id="407746" url="https://ta.wikipedia.org/wiki?curid=407746" title="1995 அட்லாண்டிக் சூறாவளி பருவம்">
1995 அட்லாண்டிக் சூறாவளி பருவம்

1995 அட்லாண்டிக் சூறாவளி பருவம் ஒரு வழக்கமான அட்லாண்டிக் சூறாவளி பருவமாகும். இது பொதுவாக அட்லாண்டிக் கடலில் வெப்ப மண்டல சூறாவளி உருவாக்கம் நடைபெற்று வரும் உயர்-செயல்பாட்டு சகாப்தத்தின் துவக்கமாக கருதப்படுகிறது. இது 1887, 2010, 2011, மற்றும் 2012 ஆகிய ஆண்டுகளில் ஏற்பட்ட சூறாவளிகளைப் போல பல பெயரிடப்பட்ட சூறாவளிகளை கொண்ட பருவமாக இருந்தது. இந்த பருவத்தில் இருபத்தி ஒரு வெப்பமண்டல சூறாவளிகள், பதினைந்து பெயரிடப்பட்ட புயல்கள் மற்றும் பதினொரு சிறிய சூறாவளிகள் மற்றும் ஐந்து பெரிய சூறாவளிகளை உருவாகியது. இந்த பருவம் அதிகாரப்பூர்வமாக ஜூன் மாதம் 1 ஆம் தேதி 1995 ஆம் ஆண்டு தொடங்கி நவம்பர் மாதம் 30 ஆம் தேதி முடிவடைந்தது. இது அட்லாண்டிக் கடலில் மிகவும் வெப்பமண்டல சூறாவளிகள் உருவாகும்போது வழக்கமாக ஒவ்வொரு ஆண்டும் ஏற்படும். பருவத்தின் இறுதி புயல் சூறாவளி டான்யா நவம்பர் மாதம் 1 ஆம் தேதி 1995 ஆம் ஆண்டு அன்று உருவானது. ஜூன் மாதம் 2 ஆம் தேதி 1995 ஆம் ஆண்டு முதல் வெப்ப மண்டல சூறாவளி அலிசன் சூறாவளி உருவானது.


</doc>
<doc id="407747" url="https://ta.wikipedia.org/wiki?curid=407747" title="குமிலகுடி">
குமிலகுடி

குமிலகுடி என்பது இந்தியாவில் ,  தமிழ்நாடு மானிலதில், தஞ்சாவூர் மாவட்டத்தில் , பாபனாசம் வட்டாரத்தில் உள்ள ஒரு கிராமமாகும்.

2001 மக்கள்தொகை கணக்கெடுப்பின்படி குமிலகுடியின் மொத்த மக்கள் தொகை 1136 . அதில்  567 ஆண்களும் 569 பெண்களும் இருந்தனர். பாலின விகிதம் 1004. எழுத்தறிவு விகிதம் 76.21 ஆகும்.


</doc>
<doc id="407765" url="https://ta.wikipedia.org/wiki?curid=407765" title="எரிபொருள் காரணி">
எரிபொருள் காரணி

எரிபொருள் காரணி "(Fuel factor)" என்பது ஒரு எரிதல் வினையில் உருவாக்கப்பட்ட கார்பன் டை ஆக்சைடுக்கும் எரிந்துபோன ஆக்சிசனுக்கும் இடையிலுள்ள விகிதம் ஆகும். இவ்விகிதம் fo என்ற குறியீட்டால் குறிக்கப்படுகிறது. உமிழ்வு அளவீட்டு முறையின் துல்லியத்தை சரிபார்க்க இந்த விகித அளவு பயன்படுகிறது . கீழ்கண்ட சமன்பாட்டைப் பயன்படுத்தி அத்துல்லியத்தைக் கணக்கிட முடியும்.

இவ்வாய்ப்பாட்டிலுள்ள %O2 என்பது உலர் ஆக்சிசனின் கன அளவு சதவீதத்தையும், %CO2 என்பது உலர் கார்பன் டை ஆக்சைடின் கன அளவு சதவீதத்தையும், 20.9 என்பது சுற்றுப்புற காற்றிலுள்ள ஆக்சிசனின் கன அளவு சதவீதத்தையும் குறிக்கின்றன. இக்கணக்கீட்டில் உலர் காற்றில் உள்ள கார்பன் டை ஆக்சைடின் அளவுடன் உலர் காற்றில் உள்ள கார்பன் மோனாக்சைடின் கன அளவு சதவீதம் சேர்த்துக் கொள்ளப்படுகிறது. மேலும், உலர் காற்றில் உள்ள கார்பன் மோனாக்சைடின் அளவில் பாதி ஆக்சிசனின் அளவில் இருந்து கழித்துக் கொள்ளப்படுகிறது. கார்பன் மோனாக்சைடின் அளவை கருத்தில் எடுத்துக் கொள்ளும் பொருட்டே எரிபொருள் காரணி என்ற இத்திருத்தம் மேற்கொள்ளப்படுகிறது . 


</doc>
<doc id="407766" url="https://ta.wikipedia.org/wiki?curid=407766" title="அணுக்கரு கடிகாரம்">
அணுக்கரு கடிகாரம்

அணுக்கரு கடிகாரம் (nuclear clock) என்பது அணுக்கருவிற்குள் நிகழும் நிலைமாற்றத்தினால் உண்டாகும் அதிர்வெண்ணை ஆதார அதிர்வெண்ணாகக் கொண்டு செயல்படும் ஒரு கருத்தியலான கடிகாரம் ஆகும். இது அணுக் கடிகாரத்தில் எவ்வாறு எதிர்மின்னிகள், அதன் சுற்று வட்டப்பாதையில் ஏற்படும் நிலைமாற்றத்தால் ஏற்படுத்தும் அதிர்வெண்ணைக் கொண்டு செயல்படுகிறதோ, அதே போல் அணுக்கருவில் ஏற்படும் மாற்றத்தால் செயல்படுகிறது. ஆனால் இவை தற்போதுள்ள அணுக் கடிகாரங்களை விட துல்லியமாகச் செயல்படக்கூடியவை.இதன் உறுதியற்றத் தன்மை என்பது 10 என்ற அளவில் உள்ளது.

தோரியம்-229எம் என்பது தோரியம் அணுவின் அயனிகளில்ஒன்றாகும். இந்த அணுவின் கருவில் காம்மா கதிர் சிதைவால் ஏற்படும் நிலை மாற்றங்கள் ஆதார அதிர்வெண்ணாகக் கொண்டு அணுக்கரு கடிகாரங்கள் வடிவமைக்கப்படுகின்றன. இது வெற்றிட புற ஊதா அலைகளின் அதிர் வெண்களை வெளிவிடுகிறது. இந்த அதிர்வெண்களை சீரொளித் தூண்டல் மூலம் உண்டாக்க இயலும். 

2016 ஆம் ஆண்டு முதன் முதலில் ஓரெடைத் தனிமப்பெயர்வு 6.3 க்கும் 18.3 இலத்திரன்வோல்ட்க்கும் இடையே இருப்பது கண்டறியப்பட்டது.


</doc>
<doc id="407772" url="https://ta.wikipedia.org/wiki?curid=407772" title="வோல்கோகிராட் அரங்கு">
வோல்கோகிராட் அரங்கு

வோல்கோகிராட் அரங்கு ("Volgograd Arena" () உருசியாவின் தொழில்நகரமான வோல்கோகிராட்டில் அமைந்துள்ள கால்பந்து விளையாட்டரங்கம். 2018 உலகக்கோப்பை காற்பந்து போட்டிகள் நிகழிடங்களில் இதுவும் ஒன்றாகும். இது ரோடார் வோல்கோகிராட் கால்பந்துக் கழகத்தின் தாயக அரங்கமாக உள்ளது. இதில் 45,568 பார்வையாளர்கள் அமரக்கூடும்.
வோல்கா ஆற்றின் அருகே மமயேவ் குர்கன் நினைவுச்சின்னத்தின் அடிவாரத்தில் முன்பிருந்த சென்ட்ரல் விளையாட்டரங்கை இடித்து அந்த இடத்தில் இந்த அரங்கு கட்டப்பட்டுள்ளது. முந்தைய அரங்கு 1958இல், அதற்கு முன்பிருந்த எண்ணெய்க் கிடங்கை அழித்துக் கட்டபட்டிருந்தது. இப்பகுதி கணவாய்கள் நிறைந்த வளராத நகரப்பகுதியாகும்; அங்குமிங்குமான குறைந்த மதிப்புள்ள வீடுகளும் கிடங்குகளும் படைத்துறை வீடுகளுமே இருந்தன.

40,000 பேர் காணக்கூடிய அளவில் ஒலிம்பிக் தரமுள்ள தடகளமும், இரண்டு பெரிய விளையாட்டரங்குகளும் பத்து உடற்பயிற்சியகங்களும் கொண்டதாகவும் செலவை சேமிப்பதற்காக கச்சிதமாகவும், ஒரே வளாகமாகவும் புதிய அரங்கைக் கட்டத் திட்டமிடப்பட்டது. இந்த வளாகத்தில் நீச்சற்குளமும் குதிரையேற்றப் பள்ளியும் கட்டத் திட்டமிடப்பட்டிருந்தது; இவை நிதிப் பற்றாக்குறையால் கைவிடப்பட்டன.
2018 பிபா உலகக் கோப்பை போட்டிகளுக்குப் பின்னர் இவ்வரங்கு உள்ளூர் ரோடோர் வோல்கோகிராடு கால்பந்துக் கழகத்திற்கு கையளிக்கப்படும். நகரின் பண்பாட்டு, விளையாட்டு நிகழ்ச்சிகளுக்கும் விழாக்கள், கண்காட்சிகள், கச்சேரிகளுக்கும் பயன்படுத்தப்படும். வருங்காலத்தில் இங்கொரு உடல்பேணல் மையமும் அமைக்கப்படும்.


</doc>
<doc id="407773" url="https://ta.wikipedia.org/wiki?curid=407773" title="பேரியம் புளோரைடு">
பேரியம் புளோரைடு

பேரியம் புளோரைடு (Barium fluoride) (BaF) பேரியம் மற்றும் புளோரின் ஆகிய தனிமங்கள் இணைந்த வேதிச் சேர்மம் ஆகும். இது ஒளி ஊடுருவக்கூடிய திண்மம் ஆகும். இது இயற்கையில் பிரான்க்டிக்சோனைட்டு கனிமூலமாக இயற்கையில் காணப்படுகிறது.

இத்திண்மம் புளோரைட்டின் அமைப்பையும் உயர் அழுத்தத்தில் காரீய குளோரைடு அமைப்பையும் கொண்டுள்ளது. ஆவி நிலையில் BaF மூலக்கூறானது தோராயமாக F-Ba-F  108° கோண அளவைக் கொண்ட நேர்கோடல்லாத அமைப்பைக் கொண்டுள்ளது. இது வலுவளவு ஒட்டு இலத்திரன் சோடிகளின் தள்ளுகைக் கொள்கையின்படி நேர்கோட்டு வடிவத்தைக் கொண்டிருக்க வேண்டும் என்பதற்கு மாறாக விதிவிலக்கான அமைப்பைக் கொண்டுள்ளது.  தொடக்கத்திலிருந்து வந்த கணிப்புக்கள், இணைதிறன் கூடுகளுக்கு உட்புறமாக உள்ள d ஆர்பிட்டால்களிலிருந்து வந்த பங்களிப்புகளைச் சார்ந்ததாக முன்மொழியப்பட்டுள்ளது. மற்றொரு கோட்பாடானது பேரியம் அணுவின் இலத்திரன் கருவின் முனைவுறு தன்மையானது Ba-F பிணைப்புகளுடன் இடைவினைபுரிந்து மின்சுமையானது தோராயமாக நான்முகி வடிவ பகிர்வை உருவாக்கலாம் என்கிறது.
அலுமினிய சுத்திகரிப்பு செயல்முறையில் ஒரு சேர்க்கைப் பொருளாகப் பயன்படுகிறது. பூச்சுக்களிலும், பற்றவைப்புக்கான உலோகப்பொடிகள் மற்றும் உலோகக்கம்பிகளிலும் பகுதிப்பொருளாகப் பயன்படுகிறது. ஒரு இளக்கியாகவும், ஒளிபுகாத்தன்மையை உருவாக்கும் காரணியாகவும் பயன்படுகிறது. 


</doc>
<doc id="407774" url="https://ta.wikipedia.org/wiki?curid=407774" title="1490">
1490

1490 (MCDXC) பழைய யூலியன் நாட்காட்டியில் ஒரு வெள்ளிக்கிழமையில் ஆரம்பமான ஒரு சாதாரண ஆண்டாகும்.



</doc>
<doc id="407776" url="https://ta.wikipedia.org/wiki?curid=407776" title="பிளைண்ட் சான்ஸ்">
பிளைண்ட் சான்ஸ்

பிளைண்ட் சான்ஸ் (Blind Chance) () என்பது ஒரு போலந்து திரைப்படமாகும். இப்படத்தை எழுதி இயக்கியவர் கிறிஸ்டோப் கீஸ்லோவ்ஸ்கி ஆவார். இப்படத்தில் போகுஸ்லா லிண்டா முதன்மைப் பாத்திரத்தில் நடித்துள்ளார்.   இந்தப் படம் மூன்று தனித்தனி கதைகளைக் கொண்டதாக உள்ளது. ஒரு தொடருந்தைப் பிடிக்க ஓடும் நாயகனின் வாழ்க்கைப் பாதையானது சூழ்நிலைகளால் எவ்வாறெல்லாம் மாறுதலுக்கு ஆளாக வாய்ப்புள்ளது என மூன்று கதைகளாக காட்டப்பட்டுள்ளது.  1981 ஆம் ஆண்டு படமாக்கப்பட்ட இந்தப் படமானது, சில காரணங்களால் பல ஆண்டுகள் கழித்து போலந்தில் 1987 சனவரி 10 அன்று தாமதமாக வெளியிடப்பட்டது.

விடேக் என்வர் ஒரு மருத்துவ மாணவர். அவர் தன் தந்தையின் கட்டாயத்தின் பேரில் மருத்துவம் படித்து வருகிறார். தன் மருத்துவ படிப்பைத் தொடர வார்சா நகரத்துக்கு செல்ல போலந்தில் உள்ள லாட்ஸ் பேப்ரிக்கனா தொடருந்து நிலையத்துக்கு தொடருந்தைப் பிடிக்கச் செல்கிறார். இந்தச் சூழலில் இயக்குநர் விடேரின் கதையில் மூன்று சாத்தியங்களை உருவாக்குகிறார். அதன்வழியாக மூன்று கதைகள் உருவாகின்றன.

முதலாவதில், நடைமேடையில் இருந்து புறப்பட்டுவிட்ட தொடருந்தை ஓடிச்சென்று விடேக் பிடித்து ஏறிவிடுகிறார். அந்தத் தொடருந்தில் அவருடன் பயணிக்கும் ஒரு பொதுவுடமைத் தொழரின் கருத்துகளால் கவரப்பட்டு, பொதுவுடமை இயக்கத்தில் சேர முடிவெடுக்கிறார். இரண்டாவது சாத்தியத்தில் தொடருந்தை தவறவிடும் விடேக் அங்கு ஏற்படும் குழப்பத்தினால் காவல் துறையால் தண்டிக்கப்பட்டு, பொதுவுடைவாதிகளை எதிர்க்கும் போராளியாக மாறுகிறார். மூன்றாவது சாத்தியத்தில் தொடருந்தை தவறவிட்டாலும் அவரது தந்தையின் விருப்பப்படி மருத்துவராக ஆகும் விட்டேகின் வாழ்வு ஒரு வானூர்தி நேர்ச்சியினால் முடிவுக்கு வருகிறது.




</doc>
<doc id="407777" url="https://ta.wikipedia.org/wiki?curid=407777" title="அசினமைன்">
அசினமைன்

அசினமைன் "(Azinamine)" என்பது ஒரு கருத்தியலான வேதிச் சேர்மமாகும். இச்சேர்மத்தில் அசைடு வேதி வினைக்குழுக்கள் (—N3) நைட்ரசனுடன் இணைந்திருக்கும். அமோனியா அடிப்படையில் உருவான எளிய அசினமைன்கள் ஏதும் அறியப்படவில்லை. ஆனால் H2N—N3, HN(N3)2 மற்றும் N(N3)3 போன்றவை அறியப்படுகின்றன. N(N3)3 சேர்மம் நைட்ரசனின் உயர் ஆற்றல் புறவேற்றுமை வடிவமாக இருக்கும் என கருதப்படுகிறது. 


</doc>
<doc id="407778" url="https://ta.wikipedia.org/wiki?curid=407778" title="1485">
1485

1485 (MCDLXXXV) ஒரு சனிக்கிழமையில் ஆரம்பமான ஒரு யூலியன் சாதாரண ஆண்டு ஆகும்.





</doc>
<doc id="407779" url="https://ta.wikipedia.org/wiki?curid=407779" title="பொவேசி">
பொவேசி

பொவேசி ("Poaceae",) அல்லது கிராமினே ("Gramineae") ஒருவித்திலை பூக்கும் தாவரக் குடும்பத்தைச் சேர்ந்த பரந்த, எங்கும் காணுகின்ற, பொதுவாக புல்லினம் என அறியப்படும் தாவரங்களாகும். அரிசி, கோதுமை போன்ற தானியங்கள் இயற்கையான புல்வெளிகளிலும் செயற்கை புல்தரைகளிலும் காணப்படும் புல், மற்றும் மூங்கில் போன்ற உலகளவில் பொருளியல் முதன்மை வாய்ந்த்தாக இக்குடும்பம் விளங்குகின்றது. புல்லினங்களின் தண்டு கணுக்களில் தவிர, வெறுமையாகவும் குறுகிய மாறிவரும் இரண்டடுக்கு இலைகளையும் கொண்டுள்ளன. கீழுள்ள இலை தண்டைச் சுற்றிக்கொண்டு இலைமடலை உருவாக்குகின்றது. 780 பேரினங்களையும் 12000 இனங்களையும் கொண்டுள்ள புல்லினங்கள் சூரியகாந்தி, ஆர்க்கிட், பபேசியே, காஃபி குடும்பங்களை அடுத்து ஐந்தாவது மிகப்பெரியத் தாவரக் குடும்பமாக பொவேசி விளங்குகிறது. புல்லின் கிரேக்கப் பெயரான பொவே என்பதிலிருந்து இந்த தாவர இனம் பெயரிடப்பட்டுள்ளது. 



</doc>
<doc id="407781" url="https://ta.wikipedia.org/wiki?curid=407781" title="மேல்பாடி">
மேல்பாடி

மேல்பாடி என்ற பழமையான சிறு நகரம் ,வேலூர் மாவட்டத்தில் தமிழகத்தில் ,இந்திய தேசத்தில் அமைந்துள்ளது. இது பாலாறு ஆற்றின் அருகிலும் பொன்னை ஆற்றின் மேற்கு கரையிலும் அமைந்துள்ளது. பொன்னையிலிருந்து 7 கி.மீ தொலைவிலும், திருவலத்திற்க்கு அருகிலும் அமைந்துள்ளது.

சாளுக்கிய மற்றும் சோழ சாம்ராஜ்யங்களுக்கு இடையிலான  மாநிலமாக மேல்பாடி இருந்தது. ராஜ ராஜ சோழரின் தாத்தா அங்கு இறந்தார். அரிஜய சோழர் மற்றும் சோழநாதீஸ்வரர் ஆலயமும் ராஜ ராஜ சோழரால் , மேல்பாடி நகரத்தில் எழுப்பபட்டது.

சங்கம் காலப்பகுதியில் மேல்பாடி "முல்லை" நிலமாக வகைப்படுத்தப்பட்டது. மேல்பாடி என்பது "ஆற்றின் மேற்கு கரையில் உள்ள கிராமத்தை" குறிக்கிறது.

அருகிலுள்ள கிராமமான விநாயகர்புரத்தில் விநாயகர் ஆலயம் உள்ளது.பல்லவர் காலத்தில் அது  துனாடு என்றும் வனகோபதி ஆளுகைக்குட்பட்டதாகவும் 

இது ஒரு வேளாண் நகரம் ஆகும், அங்கு முதலீடு செய்யப்படும் தானியங்கள் அரிசி மற்றும் வேர்க்கடலை மற்றும் வேர்க்கடலை எண்ணெய் ஆகியவற்றைக் சேமித்துவைத்தனர். அரிசி வகையில்   ருசிக்குரிய "கிச்சிலிசம்பா" வகைக்கு  இந்த நகரம் புகழ்பெற்று விளங்கியது. இங்கே விளையும்   வரும் வேர்க்கடலை எண்ணெய் நல்ல வாசனை மற்றும் மெல்லிய நிலைத்தன்மையும் பெற்றுள்ளது.

இந்நகரில்   அஞ்சல் அலுவலகம், நூலகம், போலீஸ் நிலையம் மற்றும் உள்ளூர் பஞ்சாயத்து உள்ளது. ஆரம்பத்தில் அந்த நகரம் இரண்டு நீண்ட தெருக்கள் ஒன்றுக்கொன்று இணையாக உள்லளது.பல்லார் நதிக்கு அருகிலேயே இந்த நகரம் அமைந்திருப்பதால் பரந்த வாய்க்கால் கிணறுகள் மூல்ம் தொடர்ந்து நீர் வழங்கப்பட்டு விவசாயத்திற்க்கு பயன்படுத்தப்பட்டு வருகிறது. மின்சாரம் மற்றும் மோட்டாருக்கு முன்னர்,  கிணறுகளிலிருந்து தண்ணீர்  இறைக்கப்பட்டு  உழவுக்கு  பயன்படுத்தப்பட்டன. பெரும்பாலான நில உரிமையாளர்கள் வேளாண் தொழிலாளர்களுக்கு விவசாய வேலை அளித்தனர். பல ஆண்டுகளாக நில உரிமையாளர்களால் தொடர்து , இந்த வேளாண் தொழிலாளர்களுக்கு பண்ணைகளை நன்கொடை அளித்தும், சேவைக்களுக்கு  உரிய பலனை வழங்கியது. "சோழ சாம்ராஜ்யம்" என்ற அதே தாராளமாக கொடுக்கும் பாரம்பரியம் காரணமாக இந்த நகரம் பெருமைக்குரியதாக உள்ளது.


</doc>
<doc id="407784" url="https://ta.wikipedia.org/wiki?curid=407784" title="ஆக்டினியம்((III) குளோரைடு">
ஆக்டினியம்((III) குளோரைடு

ஆக்டினியம்((III) குளோரைடு "(Actinium(III) chloride)" என்பது AcCl3 என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அரிய கதிரியக்கத் தனிமமான இச்சேர்மம் குளோரினுடன் சேர்வதால் இச்சேர்மம் உருவாகிறது. இச்சேர்மத்தின் மூலக்கூற்று எடை 333.378 கிராம்/மோல் ஆகும்
AcCl + HO → AcOCl + 2 HCl



</doc>
<doc id="407786" url="https://ta.wikipedia.org/wiki?curid=407786" title="கள்ளிவயல்">
கள்ளிவயல்

கள்ளிவயல்,  இந்தியாவில், தமிழ்நாடு,தஞ்சாவூர் மாவட்டத்தில் உள்ள பட்டுக்கோட்டை வட்டாரத்தில்  உள்ளது.

2001 மக்கள் தொகை கணக்கெடுப்பின்படி, மொத்தம் 677 . இதில்  314 ஆண்களும் 333 பெண்களும் உள்ளனர். பாலின விகிதம் 968. எழுத்தறிவு விகிதம் 62.37 ஆகும்.


</doc>
<doc id="407788" url="https://ta.wikipedia.org/wiki?curid=407788" title="கந்தவனம்">
கந்தவனம்

கந்தவனம் என்பது தஞ்சாவூர் மாவட்டத்தில் உள்ள பாபநாசம் வட்டாரத்தில் உள்ள ஒரு கிராமமாகும்

2001 ஆம் ஆண்டு மக்கள் தொகை கணக்கெடுப்பின்படி,கந்தவனம்  கிராமத்தில்  மொத்தம் 704 பேர். இதில் 343 ஆண்களும் 361 பெண்களும் உள்ளனர். பாலின விகிதம் 1052. கல்வியறிவு விகிதம் 60.63 ஆகும்.


</doc>
<doc id="407798" url="https://ta.wikipedia.org/wiki?curid=407798" title="1486">
1486

1486 (MCDLXXXVI) ஒரு ஞாயிற்றுக்கிழமையில் ஆரம்பமான ஒரு யூலியன் சாதாரண ஆண்டு ஆகும்.




</doc>
<doc id="407804" url="https://ta.wikipedia.org/wiki?curid=407804" title="கலினின்கிராத் அரங்கு">
கலினின்கிராத் அரங்கு

கலினின்கிராத்து அரங்கு ("Kaliningrad Stadium", ) என்றும் பால்திகா அரங்கு ("Arena Baltika") என்றும் அறியப்படும் இந்த கால்பந்து விளையாட்டரங்கம் உருசியாவின் புறநில ஆட்சிப்பகுதியாக பால்டிக் பகுதியில் உள்ள கலினின்கிராடின் அக்த்யாப்ரஸ்கி தீவில் அமைந்துள்ளது. இந்த அரங்கில் 2018 உலகக்கோப்பை காற்பந்து போட்டிகளின் சில ஆட்டங்கள் நடைபெறவுள்ளன. தவிரவும் உள்ளூர் பால்திகா கலினின்கிராத்து கால்பந்துக் கழகத்தின் இருப்பிடமாகவும் உள்ளது. 

இரண்டு அடுக்குகளாக உள்ள அரங்கத்தில் நவீன பாதுகாப்பு அமைப்புகளும் மூடிய-மின்சுற்று தொலைக்காட்சி அமைப்பும் கட்டமைக்கப்பட்டுள்ளன. இந்த திட்டம் 2006 உலகக் கோப்பையின் சில ஆட்டங்கள் நிகழ்ந்தேறிய ஜெர்மனியின் மியூனிக்கில் உள்ள "அல்லையன்சு அரங்கை" ஒட்டி வடிவமைக்கப்பட்டுள்ளது. இந்த அரங்கை நிர்மாணிப்பதற்கான திட்டமிடப்பட்ட செலவாக 11 பில்லியன் ரூபிள்கள் மதிப்பிடப்பட்டுள்ளது. கட்டிய பிறகு முதல் ஆட்டம் ஏப்ரல் 11, 2018 அன்று நடந்தது. 2018 உலகக் கோப்பை போட்டிகளுக்குப் பிறகு இதன் இருக்கைகள் 25,000ஆக இருக்கும். 

கலினின்கிராத்து அரங்கு போலந்து எல்லையிலிருந்து 45 கிலோமீட்டர் தொலைவில் உள்ளது; 2018 உலகக்கோப்பை அரங்குகளிலேயே ஐரோப்பிய செங்கன் நாடுகளுக்கு மிக அண்மையில் உள்ள அரங்கமாக இது விளங்கும்.

ஆகத்து 10, 2015இல் இது "அரங்கு கலினின்கிராத்து" அல்லது தமிழ்மரபில் "கலினின்கிராத்து அரங்கு" எனப் பெயரிடப்பட்டது. 


</doc>
<doc id="407815" url="https://ta.wikipedia.org/wiki?curid=407815" title="நீசுனி நோவ்கோரத் அரங்கு">
நீசுனி நோவ்கோரத் அரங்கு

நீசுனி நோவ்கோரத் அரங்கு ("Nizhny Novgorod Stadium", ) உருசியாவின் நீசுனி நோவ்கோரத் நகரில் அமைந்துள்ள கால்பந்து விளையாட்டரங்கம். இங்கு 2018 உலகக்கோப்பை காற்பந்து போட்டிகளின் சில ஆட்டங்கள் நடைபெற உள்ளன. இந்த அரங்கில் 44,899 பார்வையாளர்கள் ஆட்டத்தைக் காணவியலும்.


</doc>
<doc id="407818" url="https://ta.wikipedia.org/wiki?curid=407818" title="ஆளில்லா எரிபொருள் நிரப்புதல்">
ஆளில்லா எரிபொருள் நிரப்புதல்

ஆளில்லா எரிபொருள் நிரப்புதல் அல்லது இயந்திரமனித எரிபொருள் நிரப்புதல் "(Automated fueling or Robotic fueling)" என்பது எரிபொருள் நிரப்பும் செயல்முறையில் மனித உழைப்பை அகற்றிவிட்டு தானாக இயங்கும் இயந்திர மனிதனைப் பயன்படுத்தும் ஒரு நடவடிக்கை ஆகும். இயந்திர மனிதனின் கை காரின் மடலைத் திறந்து, திருகாணியை அகற்றி, குழாயைக் கையில் எடுத்து, எரிபொருள் கலனுக்குள் செலுத்தி எரிபொருள் நிரப்பும் பணியை இங்கு மேற்கொள்கிறது. கோணங்களும் சம உயரப் பரிமாண அளவுகள் மட்டும்தான் அந்த இயந்திர மனிதனின் தரவுத்தளத்திற்குத் தேவைப்படும் அம்சங்களாகும். 


</doc>
<doc id="407820" url="https://ta.wikipedia.org/wiki?curid=407820" title="மண்டைதீவுக் கடல் படுகொலைகள்">
மண்டைதீவுக் கடல் படுகொலைகள்

மண்டைதீவுக் கடல் படுகொலைகள் ("Mandaithivu sea massacre") இலங்கையின் யாழ்ப்பாணக் குடாநாட்டில் மண்டைதீவுக் கடற்பகுதியில் தமிழ் மக்கள் மீது இலங்கைக் கடற்படையினர் நடத்திய தாக்குதல்கள் ஆகும். இதன் போது, கடலில் மீன் பிடித்துக் கொண்டிருந்த பெரும்பாலும் குருநகரைச் சேர்ந்த 31 மீனவர்கள் தாக்கப்பட்டு படுகொலை செய்யப்பட்டனர். 

மண்டைதீவு யாழ்ப்பாணக் குடாநாட்டில் அமைந்திருக்கும் ஒரு தீவு ஆகும். இது யாழ்ப்பாண நகருடன் சாலை வழியே இணைகின்றது.

1986 சூன் 10 ஆம் நாள் அன்று, குருநகர் துறையில் இருந்து "தூயஒளி" என்ற படகு மீனவர்களுடன் புறப்பட்டது. முகத்துவாரம் கலங்கரைவிளக்கைத் தாண்டி மண்டைதீவுக் கடலில் மீனவர்கள் இறங்கினர். 27 பேர் கரையிறங்க ஏனையோர் வலை வளைக்க ஆயத்தமாக படகில் இருந்தனர். இலங்கைக் கடற்படைச் சேர்ந்தவர்கள் கறுப்பு உடை அணிந்தவாறு கடலில் மீன் பிடிப்பில் ஈடுபட்டிருந்த மீனவர்களை அணுகினர். மீனவர்கள் தாம் பொது மக்கள் எனத் தெரிவிக்கும் பொருட்டு தமது கைகளை உயர்த்தினர். ஆனாலும், கடற்படையினர் மீனவர்களைத் தாக்கத் தொடங்கினர். மீனவர்களின் படகுகளையும் மீன் வலைகளையும் சேதப்படுத்தினர். அங்கிருந்த அனைத்து மீனவர்களையும் கோடரி வாள் கத்தி பொல்லாலும் துவக்குப் பிடியாலும் வெட்டியும் கொத்தியும் அடித்தும் சித்திரவதைக்குட்படுத்திப் படுகொலை செய்தனர். மீனவர்களின் கண்கள் குத்தப்பட்டுக் குழிகளாயின. சிலரது வயிற்றுப் பகுதி கிழிக்கப்பட்டிருந்தன. குருநகரைச் சேர்ந்த 30 மீனவர்களும், மண்டைதீவைச் சேர்ந்த ஒரு மீனவரும் இவ்வாறு கொல்லப்பட்டனர். சேமோன் மரியதாஸ் (அகவை 41) என்ற ஒரேயொரு மீனவர் மட்டுமே உயிர் தப்பினார். கொல்லப்பட்ட மீனவர்கள் 13 முதல் 62 வயது வரையானவர்கள் ஆவர்.

யாழ் குடாநாட்டில் சூன் 10 அன்று இந்நிகழ்வு நினைவு நாளாக அனுட்டிக்கப்பட்டு வருகிறது. இந்நிகழ்வில் இறந்தவர்களுக்கான நினைவுச் சின்னம் 2004 ஆம் ஆண்டில் 18-வது ஆண்டு நிறைவன்று திறந்து வைக்கப்பட்டது. இதற்கு முன்னர் அமைக்கப்பட்ட நினைவுச் சின்னம் 1996 ஆம் ஆண்டில் இலங்கை படைத்துறையால் அழிக்கப்பட்டது.



</doc>
<doc id="407821" url="https://ta.wikipedia.org/wiki?curid=407821" title="டைதயோ ஆக்சமைடு">
டைதயோ ஆக்சமைடு

டைதயோ ஆக்சமைடு "(Dithiooxamide)" என்பது C2H4N2S2 என்ற மூலக்கூற்று வாய்ப்பாடு கொண்ட ஒரு கரிமச் சேர்மமாகும். இதை ரூபியானிக் அமிலம் என்ற பெயராலும் அழைக்கிறார்கள். டைதயோ ஆக்சமைடானது ஆக்சமைடின் கந்தகத் தொடர்முறை சேர்மமாகக் கருதப்படுகிறது .இது ஓர் இடுக்கியிணைப்பு உண்டாக்கும் முகவராகச் செயல்படுகிறது. உதாரணமாக, தாமிரத்தைக் கண்டறிதல் அல்லது உறுதிபடுத்துதல் சோதனை. சைக்ளென் எனப்படும் பெருவளைய சேர்மத்தை உருவாக்கும் கட்டுறுப்பு தொகுதியாகவும் இது பயன்படுத்தப்படுகிறது . 


</doc>
<doc id="407824" url="https://ta.wikipedia.org/wiki?curid=407824" title="புரோதயோனமைடு">
புரோதயோனமைடு

புரோதயோனமைடு "(Prothionamide)" என்பது C9H12N2S என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இதை புரோசனமைடு என்ற பெயராலும் அழைக்கிறார்கள். இது காச நோய்க்கு சிகிச்சை அளிக்கும் மருந்தாகப் பயன்படுகிறது

மேலும் இம்மருந்தை தொழு நோய்க்கு சிகிச்சை அளிக்கவும் பயன்படுத்த சோதித்து வருகிறார்கள்


</doc>
<doc id="407830" url="https://ta.wikipedia.org/wiki?curid=407830" title="அடிப்பாயில் குளோரைடு">
அடிப்பாயில் குளோரைடு

அடிப்பாயில் குளோரைடு "(Adipoyl chloride)" என்பது (CH2CH2C(O)Cl)2.என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இதை அடிப்பாயல் குளோரைடு என்ற பெயராலும் அழைக்கிறார்கள். இது ஒரு நிறமற்ற நீர்மமாகும். நீருடன் வினைபுரிந்து இது அடிப்பிக் அமிலத்தைக் கொடுக்கிறது.
அடிப்பிக் அமிலத்துடன் தயோனைல் குளோரைடைச் சேர்த்து சூடுபடுத்துவதால் அடிப்பாயில் குளோரைடு உருவாகிறது . எக்சாமெத்திலின்டையமீனுடன் இது வினைபுரிவதால் நைலான் 6,6 உருவாகிறது . 


</doc>
<doc id="407835" url="https://ta.wikipedia.org/wiki?curid=407835" title="மோர்தோவியா அரங்கு">
மோர்தோவியா அரங்கு

மோர்தோவியா அரங்கு ("Mordovia Arena", ) உருசியக் கூட்டமைப்பில் தன்னாட்சி பெற்ற மொர்தோவியா குடியரசின் தலைநகராகிய சரான்சுக்கில் அமைந்துள்ள கால்பந்து விளையாட்டரங்கம். இது 2018 உலகக்கோப்பை காற்பந்து போட்டிகளின் சில ஆட்டங்களுக்காக சீரமைக்கப்பட்டுள்ளது. தவிரவும் மோர்தோவியா சாரன்சுக்கி கால்பந்துக் கழகத்தின் தாயகமாகவும் உள்ளது. இதன் கொள்ளளவு 44,442 பார்வையாளர்களாகும். இந்த அரங்கின் மொத்தப் பரப்பு 122,700 சதுர மீட்டராகும். 

இந்த அரங்கு நகரின் மையப்பகுதியில் அமைந்துள்ளது; நகரின் முதன்மையான கட்டமைப்புகளிலிருந்து நடக்கும் தொலைவிலேயே உள்ளது. இதன் வடிவமைப்பு சூரியனின் படிமத்தை ஒத்துள்ளது. இது மோர்தோவிய மக்களின் தொன்மை மரபுகளையும் கதைகளையும் அடிப்படையாகக் கொண்டுள்ளது.பிபா உலகக்கோப்பை போட்டிகளுக்குப் பிறகு சாரான்சுக் மற்றும் மோர்தோவியாவின் மிகப்பெரும் விளையாட்டரங்காகவும் மனமகிழ் மையமாகவும் விளங்கும்.

இந்த விளையாட்டரங்கில் 2018 பிபா உலகக் கோப்பைப் போட்டிகளின் நான்கு குழு நிலை ஆட்டங்கள் நடைபெறவுள்ளன. ஏப்ரல் 21, 2018 அன்று சோதனை ஆட்டம் ஒன்று நடத்தப்பட்டது.



</doc>
<doc id="407838" url="https://ta.wikipedia.org/wiki?curid=407838" title="மத்திய அரங்கு (எக்கத்தரீன்பூர்க்)">
மத்திய அரங்கு (எக்கத்தரீன்பூர்க்)

மத்திய அரங்கு ("Central Stadium", ) உருசியாவின் எக்கத்தரீன்பூர்க் நகரத்தில் அமைந்துள்ள பல்துறை அரங்கு. இதன் கொள்ளளவு கிட்டத்தட்ட 35,000. உலகக்கோப்பைக்குப் பிறகு இது 23,000 ஆகக் குறைக்கப்படும். 

உருசியாவில் 11 நகரங்களில் 2018 உலகக்கோப்பை காற்பந்து போட்டிகள் நடக்கவிருக்கும் 12 அரங்குகளில் இதுவும் ஒன்றாகும். இந்தப் போட்டிகளின்போது இது எக்கத்தரீன்பூர்க் அரங்கு எனக் குறிப்பிடப்படும். 2018 உலகக்கோப்பை போட்டிகள் நடக்குமிடங்களில் கிழக்குக் கோடியில் இருக்கும் அரங்காகவும் ஆசிய உருசியாவில் உள்ள ஒரே அரங்காகவும் விளங்குகிறது.


</doc>
<doc id="407839" url="https://ta.wikipedia.org/wiki?curid=407839" title="அட்டல் பிஹாரி வாஜ்பாயியின் தேர்தல் வரலாறு">
அட்டல் பிஹாரி வாஜ்பாயியின் தேர்தல் வரலாறு

அடல் பிஹாரி வாஜ்பாயியின் தேர்தல் வரலாறு என்பது, 1999 முதல் 2004 வரை இந்தியாவின் பிரதமராக இருந்தாா்.  மேலும் 1989 முதல் 2004 வரை பாரதிய ஜனதா கட்சியின் தலைவர் இருந்தாா். இவர் லக்னோ தொகுதியிலிருந்து  தோ்ந்தெடுக்கப்பட்ட  பாராளுமன்ற  (எம்.பி.) உறுப்பினர் ஆவார்.

பல்ராம்பூர் (மக்களவை தொகுதி)


குவாலியர் (மக்களவை தொகுதி)


புது தில்லி (மக்களவை தொகுதி)


லக்னோ (லோக் சபா சட்டமன்றம்)



</doc>
<doc id="407843" url="https://ta.wikipedia.org/wiki?curid=407843" title="எலினார் பிரான்சிசு கெலின்">
எலினார் பிரான்சிசு கெலின்

கெலின் ஏராலமான சிறுகோள்களைக் கண்டுபிடித்துள்ளார் "(கீழுள்ள பட்டியலைக் காண்க)" இவர் பல வால்வெள்ளீகளைக் கண்டுபிடித்துள்ளார்; இவற்றில் 111P/ கெலின்– உரோமன்– கிரோகெட், 117P/ கெலின்– உரோமன்– ஆலு and 132P/ கெலின்– உரோமன்– ஆலு ஆகிய அலைவியல்பு வால்வெள்ளிகளும் அடங்கும். இவர் சிறுகோளாகவும் 4015 வில்சன்– ஆரிங்டன் வால்வெள்ளியாகவும் 107P/ வில்சன்– ஆரிங்டன் ஒரு வான்பொருளையும் கண்டுபிடித்ததாக சிறுகோள் மையம் கூறுகிறது. பல பத்தாண்டுகளுக்கு முன்பே இதை ஆரிங்டனும் வில்சனும் கண்டுபிடித்திருந்தனர்; ஆனால், அவர்கள் இதன் வட்டணையை நிறுவவில்லை. கெலின் இதன் வட்டளணையை வரையறுத்தார்.

சிறுகோள் [[3267 கிளோ இவரது நினைவகப் பெயரிடப்பட்டது. ("கிளோ" என்பது கெலினின் செல்லப்பெயர் ஆகும்.)

[[பகுப்பு:1932 பிறப்புகள்]]
[[பகுப்பு:2009 இறப்புகள்]]
[[பகுப்பு:அமெரிக்க வானியலாளர்கள்]]
[[பகுப்பு: அமெரிக்கப் பெண் அறிவியலாளர்கள்]]
[[பகுப்பு: சிறுகோள் கண்டுபிடிப்பாளர்கள்]]
[[பகுப்பு:வால்வெள்ளி கண்டுபிடிப்பாளர்கள்]]
[[பகுப்பு:பெண் வானியலாளர்கள்]]

</doc>
<doc id="407845" url="https://ta.wikipedia.org/wiki?curid=407845" title="எமன்ஸ்ங் எம் சாங்மா">
எமன்ஸ்ங் எம் சாங்மா

எம் சாங்மா (பி. 17 மார்ச் 1913) இந்தியாவின்  அசாம் மாநிலத்தை சோ்ந்த அரசியல்வாதி ஆவாா். மேலும் அஸ்ஸாம் சட்டமன்ற உறுப்பினராக 1952-56 களில் இருந்தார். அவர் 1962-1967 காலத்திற்கு மீண்டும் தேர்ந்தெடுக்கப்பட்டார்..

1967 முதல் 1970 வரை உள்ள காலங்களில் அசாம் மாநிலத்திலிருந்து இந்திய நாடாளுமன்றத்தின் மேல் சபையான மாநிலங்களவைக்கு நடந்த இடைத்தோ்தலில் தோ்ந்தெடுக்கப்பட்டாா். 1970-1976 முழு காலத்திற்கும் INC வேட்பாளராக தேர்ந்தெடுக்கப்பட்டார்.


</doc>
<doc id="407847" url="https://ta.wikipedia.org/wiki?curid=407847" title="பாக்ருதின்சப் ஹுசென்ஸாப் மொஹ்சின்">
பாக்ருதின்சப் ஹுசென்ஸாப் மொஹ்சின்

பாக்ருதின்சப் ஹுசென்ஸாப் மொஹ்சின் ( ஜனவரி 23, 1923 ஆ. ஹீராமாபூர் கிராமம், ஹைரேக்கூர் தாலுக்கா, தார்வாட மாவட்டம்) என்பவா் இந்திய அரசியல்வாதி ஆவாா். கருநாடக மாநிலம் தாா்வாட தெற்கு மக்களவை தொகுதியிலிருந்து 7 வது மக்களவைக்கு  உறுப்பினராக உள்ளாா்.

இவர் மேலும் இந்திய பாராளுமன்றத்தின்  3 வது, 4 வது, 5 வது, 6 வது மக்களவைக்கு  உறுப்பினராக தோ்ந்தெடுக்கப்பட்டாா்.


</doc>
<doc id="407849" url="https://ta.wikipedia.org/wiki?curid=407849" title="பி.எம். ஃபாரூக்">
பி.எம். ஃபாரூக்

பி.எம்.ஃபருூக் என்பவா் மங்களூரை சோ்ந்த வர்த்தகர் ஆவாா். இவரது  சகோதரா் மொஹுதியன் பாவா  மங்களூா் வடக்கு தொகுதியை சோ்ந்த முன்னாள் INC எம்.எல்.ஏ ஆவாா்.  2018 ஆம் ஆண்டு ஜூன் 4 ஆம் தேதி, கர்நாடகா சட்ட பேரவைக்கு நடந்த தோ்தலில்  பி.எம்.ஃபருூக் தோ்ந்தெடுக்கப்பட்டாா். மொத்தம் 11 இடங்களில், ஐ.என்.சி 4 இடங்களையும், ஜே.டி. (எஸ்) 2 இடங்களையும் மற்றும் பி.ஜே.பி 5 இடங்களையும் வென்றது.


</doc>
<doc id="407851" url="https://ta.wikipedia.org/wiki?curid=407851" title="ஜி. கணபதி சாஸ்திரி">
ஜி. கணபதி சாஸ்திரி

ராவ் சாஹேப் கங்காதர கணபதி சாஸ்திரி ஒரு இந்திய அரசு ஊழியர் மற்றும் நிர்வாகி ஆவார். இவர் அக்டோபர் 25, 1926 முதல் 15 டிசம்பர் 1926 மற்றும் 28 பிப்ரவரி 1929 முதல் 4 மார்ச் 1931 வரை புதுக்கோட்டை மாநிலத்தின் திவானாக பணியாற்றினார்.

ராவ் சாஹேப் கங்காதர கணபதி சாஸ்திரி, தஞ்சாவூர் மாவட்டம், திருவாலங்காடு, திரு. கங்காதர சாஸ்திரி மற்றும் அவரது மனைவி ஜனகியம்மா ஆகியோருக்கு மார்ச் 18, 1976 இல் பிறந்தார். 1882 முதல் 1892 வரை ராஜாவின் கல்லூரி, புதுக்கோட்டை கல்லூரியில் படித்தார். 1894 ஆம் ஆண்டில் திருச்சிராப்பள்ளி செயிண்ட் ஜோசப் கல்லூரியில் பட்டம் பெற்றார்.

சாஸ்திரி பிஜி. யின் மூத்த சகோதரர் எப்.ஜி. நாேடேசா ஐயர் தென்னிந்தியாவில் இருந்து இந்திய சுதந்திர இயக்கத்தின் போது இந்திய தேசிய காங்கிரஸின் முன்னணி நபர்களில் ஒருவராக இருந்துள்ளாா்.. சாஸ்திரி ஆரம்பத்தில் புதக்கோட்டை ராஜாவின் கல்லூரியில் படித்தார், பின்னர் திருச்சிராப்பள்ளி புனித ஜோசப் கல்லூரியில் (1893) -94): சென்னை சட்டக் கல்லூரியில் சட்டத்தில் பட்டம் பெறும் முனனவா் ஆவாா்.

பின்னர்  அவரை தலைப்பு மார்ச் 1929. இருந்து ஓய்வு பெற்ற பிறகு அரசு சேவை 1931 ஆம் ஆண்டு இவர் உறுப்பினராக பணியாற்றினார். சென்ைன ஆட்சிமன்ற குழு உறுப்பினராக 1933-1936.


</doc>
<doc id="407861" url="https://ta.wikipedia.org/wiki?curid=407861" title="மணிரத்னம் திரைப்படப் பட்டியல்">
மணிரத்னம் திரைப்படப் பட்டியல்

மணிரத்னம் இந்திய அளவில் அறியப்படும் திரைப்பட இயக்குனர், தயாரிப்பாளர், திரைக்கதை எழுத்தாளர். தன் பெரும்பாலான படைப்புகளை தமிழில் படைத்துள்ளார். தன் தனி பாணி, நேர்த்தியான தொழில்நுட்பம் மூலம் இந்தியத் திரைப்பட இலக்கணத்தை மறு உருவாக்கி அடுத்த படிக்கு எடுத்து  சென்றவர். தமிழ் தவிர இந்தி, தெலுங்கு, கன்னடம், மலையாளம், என பிற மொழிகளிலும் நல்ல திரைப்படங்களை படைத்துள்ளார். இது நாள் வரை 24 திரைப்படங்களுக்கு மேல் இயக்கியுள்ளார்.

ஆறு தேசிய விருதுகள், ஆறு தென்னிந்திய பிலிம்பேர் விருதுகள், மற்றும் மூன்று பாலிவுட் பிலிம்பேர் விருதுகள் உட்பட பல விருதுகள் பெற்றிருக்கிறார்.

திரைத்துறையில் முறையான பயிற்சி எதுவும் இல்லாமலே தன் முதல் படமான "பல்லவி அனுபல்லவி (1983)" இயக்கினார்"." அது கர்நாடக அரசின் சிறந்த திரைக்கதை ஆசிரியருக்கான விருதைப்பெற்றது. இவரின் முதல் சில படங்கள் வருவாய் ரீதியாக வெற்றி பெறாவிட்டாலும், தமிழில் வெளியிட்ட "இதய கோவில் (1985)" நல்ல வருவாய் ஈட்டியது. அதற்கு அடுத்த ஆண்டு இவர் இயக்கிய "மௌன ராகம் (1986)" பெரும் வெற்றி பெற்றது. மறைந்த தன் காதலனை மறக்கமுடியாத ஒரு பெண் தன் பெற்றோர்களின் வற்புறுத்தலால் இன்னொருவனை மணந்து, அவனோடும் வாழ முடியாமல் தவிப்பதும், இவளின் தவிர்ப்பால் தவிக்கும் நல்ல கணவனும், என அருமையான, மனங்கள் பேசும், காதல் திரைப்படமாக "மௌன ராகம்" இருந்தது. இந்தப் படத்தின் வெற்றி இவரை இந்திய நாடு முழுவதுமாக கவனிக்க செய்தது. தொடர்ந்து கமலஹாசனை வைத்து இவர் இயக்கிய "நாயகன்" (1987), பெரும் வெற்றி பெற்றது. மும்பையில் வாழ்ந்த வரதராஜ முதலியார் என்ற நிழலுலக தாதாவின் வாழ்க்கையைத் தழுவி இப்படத்தை எழுதியிருந்தார்.இது 60 ஆவது அகாடமி விருதுகளுக்காக இந்தியாவின் சார்பாக அனுப்பப்பட்டது. டைம் இதழின் "எந்நாளும் சிறந்த 100 படங்களுக்கான பட்டியலில்" இப்படம் 2005 ல் சேர்க்கப்பட்டது.

1989ல் தெலுங்கில் தன் முதல் படமாக, "கீதாஞ்சலி" யை இயக்கினார். காதல் படமான இது பெரும் வெற்றி பெற்றது. இது தமிழில் "இதயத்தைத் திருடாதே" என மொழி பெயர்க்கப்பட்டு தமிழிலும் வென்றது. பின் மனநலம் பாதிக்கப்பட்ட குழந்தையை மையப்படித்தி "அஞ்சலி" (1990), தொடர்ந்து மகாபாரதக்கதையின் துரியோதனன், கர்ணன் நட்பை தழுவி ரஜினிகாந்தை வைத்து இயக்கிய "தளபதி" (1991) அதைத் தொடர்ந்து காதலும் திகிலும் கலந்த "ரோஜா" (1992) என அனைத்து படங்களும் பெரும் வெற்றியையும் பாராட்டையும் பெற்றன. மூன்று வருடங்களுக்கு பிறகு 1992 - 1993 ல் நடந்த மும்பை கலவரத்தை பின்னனியாக கொன்டு அவர் இயக்கிய "பம்பாய்" (1995) பெரும் சர்ச்சையை கிளப்பினாலும், பெரும் வருவாயை ஈட்டியது. பாராட்டையும் பெற்றது. 

1997ல் "இருவர்" என்ற படத்தை இயக்கினார். இது இரு பெரும் தமிழக அரசியல் தலைவர்களின் வாழ்க்கை சரிதம் போல உருவாக்கினார். 1998ல் பாலிவுட்டில் தன் முதல் படமாக "தில் சே" இயக்கினார். உள் நாட்டில் இப்படம் தோல்வி அடைந்தாலும் வெளிநாடுகளில் வெற்றியடைந்தது. ஐக்கிய இராச்சியத்தின் பெரும் வருவாய் தந்த முதல் 10 திரைப்படங்கள் வரிசையில் இடம் பிடித்த முதல் இந்திய படமானது. இலங்கைப்போரை மையமாக வைத்து 2002 ல் "கன்னத்தில் முத்தமிட்டால்" வெளியிட்டார்"." வருவாய் ரீதியாக இப்படம் தோற்றாலும், 50 ஆவது தேசிய விருது விழாவில் சிறந்த படமாக தேர்ந்தெடுக்கப்பட்டது. சிறந்த தமிழ்ப்படம் உட்பட மேலும் ஆறு விருதுகளையும் குவித்தது. 2004ல் இந்தியில் "யுவா" தமிழில் "ஆய்த எழுத்து" என வெவ்வேறு நடிகர்களை வைத்து இயக்கி வெளியிட்டார். 2007ல் தொழிலதிபர் மதுபாய் அம்பானியின் வாழ்க்கையைத் தழுவி "குரு" படத்தை இயக்கினார்.

2010ல் ராமயண கதையை சார்ந்து "ராவணன் (2010)" இயக்கினார். மூன்று வருடங்களுக்கு பிறகு வெளியிட்ட "கடல்" பெரும் தோல்வியடைந்தது. 2015ல் வெளியிட்ட "ஓ காதல் கண்மணி" பெரும் வெற்றியடைந்தது. 2017ல் இவர் இயக்கிய "காற்று வெளியிடை" ஒரு திகில் கலந்த காதல் திரைப்படமாகும்.

† - தகவல் கிடைக்கவில்லை

† - தகவல் கிடைக்கவில்லை

† - தகவல் கிடைக்கவில்லை

† - தகவல் கிடைக்கவில்லை

† - தகவல் கிடைக்கவில்லை

† - தகவல் கிடைக்கவில்லை


</doc>
<doc id="407868" url="https://ta.wikipedia.org/wiki?curid=407868" title="வனேடியம் ஆக்சி டிரைகுளோரைடு">
வனேடியம் ஆக்சி டிரைகுளோரைடு

வனேடியம் ஆக்சிடிரைகுளோரைடு "(Vanadium oxytrichloride)" என்பது VOCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். காய்ச்சி வடிக்கக்கூடிய மஞ்சள் நிறத்தில் காணப்படும் இந்நீர்மம் காற்றில் உடனடியாக நீராற்பகுப்பு அடைகிறது. இச்சேர்மம் ஓர் ஆக்சிசனேற்றியாகும். கரிமத் தொகுப்பு வினைகளில் ஒரு வினைப்பொருளாக இதைப் பயன்படுத்துகிறார்கள் . வனேடியம் டெட்ராகுளோரைடு மாசாக கலந்திருப்பதால் மாதிரிகள் பெரும்பாலும் சிவப்பு அல்லது ஆரஞ்சு நிறத்தில் தோற்றமளிக்கின்றன . 

வனேடியம் சேர்மமான வனேடியம் ஆக்சிடிரைகுளோரைடில் (VOCl3) வனேடியம் +5 என்ற ஆக்சிசனேற்ற நிலையில் உள்ளது. எனவே இது டயாகாந்தப் பண்பைப் பெற்றுள்ளது. பிணைப்புக் கோணம் 111° , ஆகக் கொண்ட O-V-Cl பிணைப்புகளும், பிணைப்புக் கோணம் 108° ஆகக் கொண்ட Cl-V-C பிணைப்புகளும் கொண்ட நான்முகி வடிவத்தில் இது காணப்படுகிறது. V-O மற்றும் V-Cl பிணைப்புகள் முறையே 157 மற்றும் 214 பைக்கோ மீட்டர் நீளம் கொண்டவையாக உள்ளன. தண்ணீருடன் VOCl3 தீவிரமாக வினைபுரிந்து ஐதரசன் குளோரைடு வாயுவை வெளிவிடுகிறது. பென்சீன், டைகுளோரோமீத்தேன், எக்சேன் போன்ற முனைவற்ற கரைப்பான்களில் இது கரைகிறது. சில அம்சங்களில் VOCl3 மற்றும் POCl3 சேர்மங்கள் இரண்டின் பண்புகளும் ஒன்றாக உள்ளன. ஒரேயொரு தனிச்சிறப்பு என்னவெனில் VOCl3 வலிமையான ஒரு ஆக்சிசனேற்றியாகும். ஆனால் POCl3 ஒரு ஆக்சிசனேற்றி அல்ல.

VO சேர்மத்தை குளோரினேற்றம் செய்வதால் VOCl தோன்றுகிறது. வினையானது 600°செல்சியசு வெப்பநிலைக்கு அருகில் நிகழ்கிறது:

VO கார்பனுடன் நன்றாகக் கலக்கப்பட்டு அக்கலவை இவ்வினையில் பயன்படுத்தப்பட்டால் வினையானது 200–400° செல்சியசு வெப்பநிலையில் நிகழ்கிறது. இந்நிகழ்வில் கார்பன் ஓர் ஆக்சிசனேற்ற நீக்கும் முகவராகச் செயல்படுகிறது. தைட்டானியம் ஆக்சைடிலிருந்து (TiO)தைட்டானியம் டெட்ரா குளோரைடைத் (TiCl) தயாரிக்க உதவும் கிரால் செயல்முறையிலும் கார்பன் இவ்வாறு செயல்படுகிறது. 

வனேடியம் ஆக்சிடிரைகுளோரைடு விரைவாக நீராற்பகுப்பு அடைந்து வனேடியம் பென்டாக்சைடையும் ஐதரோகுளோரிக் அமிலத்தையும் கொடுக்கிறது. அருகிலுள்ள படத்தில் முகவையின் சுவரில் ஆரஞ்சு நிற V2O5 உருவாகியுள்ளது. இச்செயல் முறையில் இடைநிலை விளைபொருளாக VO2Cl உருவாகிறது.

குறிப்பாக புரோட்டான் ஏற்பிகளின் (எ.கா. Et3N) முன்னிலையில் VOCl3 ஆல்ககால்களுடன் வினைபுரிந்து ஆல்காக்சைடுகளைக் கொடுக்கிறது. 

VOCl. சேர்மத்தை தொகுப்பு முறையில் தயாரிக்க VOCl பயன்படுகிறது. 
இருகுளோரின் ஓராக்சைடு (ClO) பங்கேற்கும் வழ்க்கத்திற்கு மாறான ஒரு வினையில் டையாக்சோவனேடியம் மோனோ குளோரைடு உருவாகிறது 

180°செல்சியசுக்கு மேற்பட்ட வெப்பநிலையில் VO மற்றும் VOCl. VOCl சேர்மங்களாக இது சிதைவடைகிறது. இதேபோல VOCl சேர்மமும் சிதைவடைந்து VOCl மற்றும் VOCl சேர்மங்களைக் கொடுக்கிறது. 
வனேடியம்(III) ஆக்சைடையும் ஒரு முன்னோடிச் சேர்மமாகப் பயன்படுத்த இயலும்.:

தயோனைல் குளோரைடைப் (SOCl) பயன்படுத்தி VO சேர்மத்தை குளோரினேற்றம் செய்யும் முறையில் ஆய்வகத் தயாரிப்புகள் மேற்கொள்ளப்படுகின்றன 

VOCl3 ஒரு வலிமையான லூயிசு அமிலமாகும். MeCN மற்றும் அமீன்கள் போன்ற பல்வேறு வகையான காரங்களுடன் இது வினைபுரிந்து கூட்டுவிளை பொருள்களை உருவாக்குகிறது. இவ்வாறு கூட்டுப்பொருளாக உருவாகும்போது வனேடியம் நான்கு ஒருங்கிணைவு நான்முகி வடிவிலிருந்து ஆறு ஒருங்கிணைவு எண்முக வடிவிற்கு மாறுகிறது.

எத்திலீன்-புரோப்பைலீன் இரப்பர் தயாரிக்கும் பலபடியாக்க வினையில் VOCl3 ஒரு வினையூக்கியாக அல்லது ஓர் முன்னுருவாககல் வினையூக்கியாகப் பயன்படுத்தப்படுகிறது. 


</doc>
<doc id="407871" url="https://ta.wikipedia.org/wiki?curid=407871" title="அலெக்சாண்டர் தீவு">
அலெக்சாண்டர் தீவு

அலெக்சாண்டர் தீவு, அண்டார்டிக்காவின் மிகப்பெரிய தீவாகும். அலெக்சாண்டர் தீவு பெல்லிங்ஸ்ஹவுசென் கடலில், அண்டார்டிக் தீபகற்பத்தில் உள்ள பால்மர் நிலத்தின் மேற்குப் பகுதியில் அமைந்துள்ளது. அலெக்சாண்டர் தீவு வட-தெற்கு திசையில் சுமார் 390 கிலோமீட்டர் (240 மைல்) நீளமானது. அலெக்ஸாண்டர் தீவு தேவோன் தீவுக்கு பின்னர், உலகின் இரண்டாவது மிகப் பெரிய குடியேற்றமல்லாத தீவு ஆகும்.
அலெக்சாண்டர் தீவு 1821 ஆம் ஆண்டு ஜனவரி 28 இல் ஓர் ரஷ்ய பயணத்தின் மூலம் கண்டுபிடிக்கப்பட்டது. இந்த பயணத்தை ஃபேபியான் கோட்லிப் வான் பெல்லிங்ஸ்ஹவுசெனின் தலைமையிலானது. அவர் இத்தீவுக்கு ரஷ்யப் பேரரசரான முதலாம் அலெக்சாண்டரின் பெயரை வைத்து, அலெக்சாண்டர் தீவு என்று பெயரிட்டார். 
அலெக்ஸாண்டர் தீவின் மேற்பரப்பு பெரும்பாலும் பனியால் மூடப்பட்டுள்ளது. அலெக்ஸாண்டர் தீவில் உள்ள மலைத்தொடர்கள்: கோல்பர்ட், ஹாவ்ரே, லாசஸ், ரோயன், சோபியா பல்கலைக்கழகம், வால்டன் மலைகள் மற்றும் பல.


</doc>
<doc id="407872" url="https://ta.wikipedia.org/wiki?curid=407872" title="எ எம் தாரிக்">
எ எம் தாரிக்

ஏ எம் தாரிக் (22 ஜூன் 1923 – 23 ஜனவரி 1980) ஒரு இந்தியாவின் ஜம்மு  மற்றும் காஷ்மீர் மாநிலத்தை சோ்ந்த அரசியல்வாதி மற்றும் இந்திய தேசிய காங்கிரஸின் உறுப்பினரா் ஆவாா். இவர் காஷ்மீரில் மிக இளம் அரசியல்வாதி ஆவார்.  ஷேக் குலாம் காதிர் என்பவாின் மகன் ஆவார். 1957 முதல் 1962 வரை அவர் 2 வது மக்களவை உறுப்பினராக இருந்தார். 1962-1965 மற்றும் 1967-68 ஆண்டுகளில் ஜம்மு மற்றும் காஷ்மீர் மாநிலத்திலிருந்து மாநிலங்களவை உறுப்பினராகவும் ஆனார். இவருக்கு 3 மகன்கள் மற்றும் 5 மகள்கள் இருந்தனர். பின்னர் அவர் இந்திய மோஷன் படங்கள் ஏற்றுமதி  நிறுவனத்தின் தலைவராக இருந்தாா்.


</doc>
<doc id="407878" url="https://ta.wikipedia.org/wiki?curid=407878" title="சுதர்சன் அகர்வால்">
சுதர்சன் அகர்வால்

சுதர்சனக் அகர்வால் (பிறந்த ஜூன் 19, 1931) என்பவா் உத்தரகண்ட் மற்றும் சிக்கிம் மாநிலங்களுக்கு அக்டோபர் 2007 மற்றும் ஜூலை 2008 களில் முன்னாள்  ஆளுநராக இருந்துள்ளாா்.  .

சுதர்சனக் அகர்வால் லூதியானாவில்   பிறந்தாா். மேலும் இவா்  ஒரு முதல் வகுப்பு சட்டம் பட்டதாரி ஆவாா். தேசிய மனித உரிமைகள் ஆணையத்தில் மூன்று ஆண்டுகள் உறுப்பினராக பணியாற்றியுள்ளாா். 1981 முதல் 1993 வரை அவர் மாநிலங்களவை செயலாளராக இருந்தார்.

உத்தராகண்டம் மாநில ஆளுநராக அகர்வால்  ஜனவரி 2003 இல் ஆனார். அவர் 19 ஆகஸ்ட் 2007 இல் சிக்கிம் மாநில ஆளுநராக நியமிக்கப்பட்டார். அக்டோபர் 2007 இல் உத்தர்கண்டின் ஆளுநராக பதவியில் இருந்தாா். மற்றும் அக்டோபர் 25 அன்று சிக்கிம் ஆளுநராக பதவியேற்றார்.


</doc>
<doc id="407880" url="https://ta.wikipedia.org/wiki?curid=407880" title="ரபிக் அகமது">
ரபிக் அகமது

போபாலின் தோழர் ரபிக் அஹ்மத் என பொதுவாக அழைக்கப்படும் ரபிக் அகமது (1889 d. 1982), இந்தியாவின் 20 ஆம் நூற்றாண்டின் புகழ்பெற்ற பொதுவுடைம ஆர்வலர் ஆவார். இந்தியாவின் பொதுவுடைம கட்சி 1921 ல் தாஷ்கந்து -இல் நிறுவப்பட்டவர்களில் ஒருவராகவும் இருந்துள்ளாா். இந்தியா சுதந்திரம் அடைந்தபின் அவர் போபாலில் தொடர்ந்து வாழ்ந்தார். பின்னர் அதே நகரத்தில் இறந்தார். சுதந்திரத்திற்குப் பின் அவர் தனது அரசியல் நடவடிக்கைகளை மட்டுப்படுத்தினார்.



</doc>
<doc id="407881" url="https://ta.wikipedia.org/wiki?curid=407881" title="கலர்ஸ் தமிழ் தொலைக்காட்சியில் ஒளிபரப்பாகும் நிகழ்ச்சிகளின் பட்டியல்">
கலர்ஸ் தமிழ் தொலைக்காட்சியில் ஒளிபரப்பாகும் நிகழ்ச்சிகளின் பட்டியல்









</doc>
<doc id="407882" url="https://ta.wikipedia.org/wiki?curid=407882" title="கெண்டகி மஞ்சள் மரம்">
கெண்டகி மஞ்சள் மரம்

கெண்டகி மஞ்சள் மரம் என்பதன் அறிவியற் பெயர் Cladrastis kentukea (கிளாடிராசிட்டிசு கெண்டகீய). இது அமெரிக்க மஞ்சள் மரம் என்றும் அறியப்படும். இம்மரம் இயற்கையாக அமெரிக்காவின் தென் கிழக்கில் உள்ள மாநிலங்களில் வளர்கின்றது. வடகரோலினாவின் மேற்கே யிருந்து கிழக்கே ஓக்லகோமா, தெற்கே மிசௌரி மற்றும் இண்டியானா முதல் அலபாமாவின் நடு வரை பரவி யிருக்கின்றது. இம்மரம் ஆங்கிலத்தில் வர்ச்சிலியா (Virgilia) என்றும் சிலபொழுது அழைக்கப்படுகின்றது.

கெண்டகி மஞ்சள் மரம் சிறிய அல்லது நடுத்தர அளவான இலையுதிர்க்கும் (குளிர்காலத்தில்) மரம், பெரும்பாலும் உயரம் வளரும், ஆனால் சிலவிடங்களில் உயரம் வரை வளரும். இது அகலமான உருண்டையான தலைமரம் அமைப்பு கொண்ட, பாளம் இல்லாத மொழுக்கென்ற சாம்பல்நிற அடிமரம் கொண்ட மரம். இதன் இலைகள் இறகுவடிவில் கூட்டிலை அமைப்பு கொண்டது ஏறத்தாழ 20–30 cm நீளம் கொண்டது. 5-11 (பெருமாலும் 7-9) சிற்றிலைகள் மாற்றடுக்கில் அமைந்திருக்கும். சிற்றிலைகள் அகலமாக நீள்வட்ட வடிவில் 6–13 செ.மீ நீளமும் 3–7 cm அகலமும் கொண்டிருக்கும்; இலையின் ஓரங்களும் அடிப்புறமும் நுண்முடிகள் கொண்டிருக்கும். இவ்விலைகள் இலையுதிர் காலத்தில் மஞ்சள், பொன்னிறம் அல்லது செம்மஞ்சள் நிறமாக மாறும். 

பூக்கள் வெண்ணிறத்தில் சரம் சரமாக மரம் முழுக்கவும் சூன் மாதம் பூத்து தொங்கிக்கொண்டிருக்கும். அவை மணமுடையவை. இரண்டு மூன்றாண்டுகளுக்கு ஒருமுறை அதிகம் பூக்கும். இதன் பழம் அல்லது காய் 2-6 விதைகள் கொண்ட நீண்ட காயாக இருக்கும்.
இம்மரத்தின் வயிரம் (மரத்தின் உள்ளகம்) மஞ்சளாக இருப்பதால் மஞ்சள் மரம் என அழைக்கப்பெறுகின்றது. 

இம்மரத்தின் ஓரியல்பு நிலத்துக்கு அருகிலேயே குறைந்த உயரத்திலேயே கிளைக்கத் தொடங்குகின்றது. கிளாடிராசிட்டிசு (Cladrastis) என்னும் அறிவியற்பெயர் இதனைக் குறிப்பிடுகின்றthumbது. அறிவியற்பெயரில் உள்ள kentukea (கெண்டகீய) என்பது கெண்டகியில் இருந்து (வந்த) என்னும் பொருள் தருவது. 

இம்மரம் அரிதாகக் காணப்படும் ஒரு மரம். பெரும்பாலும் வட அமெரிக்காவில் தெங்கிழக்கில் இயற்கையாக வளரும் ஓர் மர இனம். முதன்மையாக அமெரிக்காவின் கெண்டகி, தென்னிசி, வட கரோலினா ஆகிய மாநிலத்தில் உள்ள சுண்ணாம்புக்கல் பாறை மலைகளில் காணப்படுகின்றது. ஆனால் வடக்கே கனடாவில் தென் ஒண்டாரியோ வரையிலும் அரிதாக வளரக்கூடியவை. 

இம்மஞ்ச்சள் மரத்திலேயே மிகப்பெரிய ஒரு மரம் ஒகையோ மாநிலத்தில் சினிசினாட்டி நகரத்தில் இளவேனில் தோட்ட செமிட்டிரி (Spring Grove Cemetery) என்னும் இடத்தில் காணப்படுகின்றது. இது 22 மீ உயரமும் 2.2 மீ அடிமர விட்டமும் கொண்டது. ஒல்லியான ஆனால் உயரமான மரம் 27 மீ உயரமும் 0.55 மீ அடிமர விட்டமும் கொண்டது. இம்மரம் சியார்ச்சியாவில் உள்ளது. 

அலபாமாவில் உள்ள மரங்களில், இலைகள் அடர்த்தியான முடிகளுடன் காணப்படுகின்றன.

இம்மரம் பெரும்பாலும் மேசை, நாற்காலி போன்றவை செய்யவும், துப்பாக்கிகளின் அடிப்பகுதி (தோளில் பொருத்தும் பகுதி) செய்யவும், கைப்பிடிகள், கருவிகள், மரக் கைவினைப்பொருள்கள் செய்யவும் பயன்படுகின்றது. 


</doc>
<doc id="407884" url="https://ta.wikipedia.org/wiki?curid=407884" title="அலம்படி (அரசியல்வாதி)">
அலம்படி (அரசியல்வாதி)

அலம்பாடி என்பவா் ஒரு இந்திய அரசியல்வாதியாகவும், இந்தியாவின் நிஜாமாபாத்தின் 17 வது சட்டமன்ற உறுப்பினராகவும் உள்ளார். அவர் உத்தரப்பிரதேச மாநிலத்தின் நிஜாமாபாத் தொகுதியை பிரதிநிதித்துவப்படுத்துகிறார். இவா் சமாஜ்வாதி கட்சியின் உறுப்பினராகவும் உள்ளார்.  இவா் உத்திர பிரதேச  சட்டமன்றத்தின்  மிகவும் நேர்மையான உறுப்பினராக இருந்துள்ளாா்.


</doc>
<doc id="407893" url="https://ta.wikipedia.org/wiki?curid=407893" title="இலங்கைத் துடுப்பாட்ட அணியின் மேற்கிந்தியத் தீவுகளுக்கான சுற்றுப்பயணம் 2018">
இலங்கைத் துடுப்பாட்ட அணியின் மேற்கிந்தியத் தீவுகளுக்கான சுற்றுப்பயணம் 2018

இலங்கைத் துடுப்பாட்ட அணி மேற்கிந்தியத் தீவுகளில் 2018 சூன் மாதத்தில் மூன்று தேர்வுத் துடுப்பாட்டகளில் விளையாடியது. 2008 ஆம் ஆண்டிற்குப் பின்னர் இலங்கை அணி முதல் தடவையாக மேற்கிந்தியத் தீவுகளில் விளையாடியது. அத்துடன் கென்சிங்டன் ஓவல் அரங்கத்தில் முதல் தடவையாக விளையாடியது. கென்சிங்டன் ஓவலில் நடைபெறும் ஆட்டம் மேற்கிந்தியத் தீவுகளில் விளையாடப்பட்ட முதலாவது பகல்/இரவு தேர்வுத் துடுப்பாட்டமும் ஆகும். தேர்வு ஆட்டங்களுக்கு முன்னதாக இலங்கை அணி ஒரு மூன்று-நாள் போட்டியிலும் விளையாடியது. தேர்வுத் துடுப்பாட்டத் தொடர் 1–1 என்ற கணக்கில் சமமாக முடிந்தது.

2018 மே 19 இல், மேற்கிந்தியத் தீவுகள் துடுப்பாட்ட வாரியம், மூன்று தேர்வு ஆட்டங்களுக்குப் பதிலாக, இரண்டு தேர்வு ஆட்டங்களும் இரண்டு ஒரு-நாள் போட்டிகளையும் விளையாட அனுமதி கோரியிருந்தது. ஆனால், முதலாவது துடுப்பாட்டப் போட்டி இடம்பெறுவதற்கு முதல் நாள் பன்னாட்டுத் துடுப்பாட்ட அவை (ஐசிசி) மூன்று தேர்வுத் துடுப்பாட்டப் போட்டிகளே நடைபெறும் என உறுதிப்படுத்தியது.

இரண்டாவது தேர்வுப் போட்டியின் மூன்றாம் நாள் ஆட்டம் தொடங்குவதற்கு முன்பாக, புதிய பந்து கொண்டு ஆட நடுவர் எடுத்த முடிவை இலங்கை அணி எதிர்த்தது. தினேஸ் சந்திமல் தலைமையிலான இலங்கை அணி மூன்றாம் நாள் ஆட்டத்தைத் தொடர எதிர்ப்புத் தெரிவித்தது. இதனால் ஆட்டம் 2 மணி நேரம் தடைப்பட்டது. பந்தை சேதப்படுத்தியதாக சந்திமல் மீது ஐசிசி குற்றம் சுமத்தியது. இக்குற்றச்சாட்டுகளை சந்திமல் மறுத்தார். அடுத்த தேர்வுப் போட்டியில் விளையாட ஐசிசி சந்திமல்லுக்குத் தடை விதித்தது. with Chandimal appealing against the decision. மூன்றாவது தேர்வுப் போட்டியில் தலைமை தாங்க சுரங்க லக்மால் தேர்ந்தெடுக்கப்பட்டார்.

சுற்றுப் பயணம் ஆரம்பிக்கும் நாள் தனஞ்சய டி சில்வாவின் தந்தை கொழும்பில் வைத்துச் சுட்டுக் கொல்லப்பட்டார். இதனால் தனஞ்சய சுற்றுப் பயணத்தில் இருந்து விலகிக் கொண்டார். ஆனாலும், முதலாவது தேர்வுப் போட்டியில் கலந்து கொண்டார்.



</doc>
<doc id="407895" url="https://ta.wikipedia.org/wiki?curid=407895" title="பர்வீன் அமானுல்லாஹ்">
பர்வீன் அமானுல்லாஹ்

பர்வீன் அமானுல்லா ஒரு இந்திய சமூக ஆர்வலர் மற்றும் அரசியல்வாதி ஆவார். இவா் ஆம் ஆத்மி கட்சியின்   உறுப்பினராக உள்ளாா். பெகுசராய் மாவட்டத்தில் உள்ள சாக்பூர்பூர் கமால் தொகுதியில் இருந்து பீகார் சட்டமன்றத்தின் உறுப்பினராக அமனுல்லா இருந்துள்ளாா். இவா் ராஷ்டிரிய ஜனதா தளம் கட்சியை சோ்ந்த முன்னாள் அமைச்சரான ஷீரநாராயண் யாதவ் என்ற வேட்பாளரை தோற்கடித்தார்.

நிதீஷ் குமாா் அமைச்சரவையில் அமானுல்லாஹ் அமைச்சராக இருந்தார். இவர் முன்னாள் மக்களவை எம்.பி. சையத் சாகுபூடின் மகள் ஆவார்.பிஹார் சட்டமன்றத் தேர்தலில் 2010 ம் ஆண்டு நிதீஷ் குமாரின் ஜனதா தளம் (ஐக்கிய) வேட்பாளராக உள்ளாா்.

2014 ஆம் ஆண்டுக்கான பொதுத் தேர்தலில் அமானுல்லா ஆம் ஆத்மி கட்சியில் சேர்ந்தார், பாட்னா சாஹிப் மக்களவை  தொகுதியில் நிற்க தொகுதி ஒதுக்கப்பட்டது. ஆனால் நான்காவது இடத்தில் 16,381 வாக்குகள் கிடைத்தன.


</doc>
<doc id="407897" url="https://ta.wikipedia.org/wiki?curid=407897" title="காக்கும் தெய்வம் காளி">
காக்கும் தெய்வம் காளி

காக்கும் தெய்வம் காளி என்பது கலர்ஸ் தமிழ் தொலைக்காட்சியில் ஏப்ரல் 18, 2018 முதல் திங்கள் முதல் சனிக்கிழமை வரை மாலை 6 மணிக்கு ஒளிபரப்பாகி டிசம்பர் 31, 2018 அன்று 172 அத்தியாயங்களுடன் நிறைவு பெற்ற இந்து தொன்மவியல் சார்ந்த பக்தித் தொடர் ஆகும்.

இது கலர்ஸ் தொலைக்காட்சியில் 22 சூலை 2017 முதல் 5 ஆகத்து 2018 வரை ஒளிபரப்பாகி 95 அத்தியாங்களுடன் நிறைவு பெற்ற 'மகாகாளி-அந்த் ஹி ஆரம்ப் ஹை' என்ற இந்தித் தொடரின் தமிழ்ப் பதிப்பு ஆகும். இது இந்துக் கடவுள் பார்வதி மற்றும் அவரது அவதாரமான மகாகாளி ஆகியோரின் கதைகளை மையமாகக் கொண்டுள்ளது.

இந்த தொடர் இலங்கையில் உள்ள சக்தி தொலைக்காட்சியில் மகாகாளி என்ற பெயரில் தமிழ் மொழியில் மொழிமாற்றம் செய்யப்பட்டு சனி மற்றும் ஞாயிற்றுகிழமைகளில் ஒளிபரப்பாகிறது. 



</doc>
<doc id="407903" url="https://ta.wikipedia.org/wiki?curid=407903" title="வரி ஆமணக்குச் சிறகன்">
வரி ஆமணக்குச் சிறகன்

வரி ஆமணக்குச்சிறகன் ("Angled castor – Ariadne ariadne") வரியன்கள் குடும்பத்தை சேர்ந்த நடுத்தர அளவுள்ள வண்ணத்துப்பூச்சி ஆகும். இவை இந்தியா, இலங்கை, மியான்மார், சீனா, பர்மா மற்றும் தாய்லாந்து போன்ற இடங்களில் காணப்படுகின்றன.

இவை 4.5 செமீ முதல் 6 செமீ வரை சிறகளவு கொண்டிருக்கும்.

ஆண் மற்றும் பெண் பூச்சிகள் ஒரே போன்ற தோற்றத்தை கொண்டிருக்கும். ஆண் பூச்சிகளை காட்டிலும் பெண் பூச்சிகளின் நிறம் சற்று மங்கி காணப்படும்.
சிறகின் மேற்புறம் ஆரஞ்சு கலந்த பழுப்பு நிறத்துடன் மங்கிய கருநிறத்தில் சீரான அலை வடிவிலான கோடுகளை கொண்டிருக்கும். முன்புற மற்றும் பின்புற சிறகுகளின் வெளி விளிம்பு பகுதியானது அலை வடிவில் அமைந்திருக்கும். முன்சிறகின் உச்சி பகுதிக்கு சற்று கீழே ஒரு வெண்ணிற புள்ளி இருக்கும்.முன்புற சிறகின் வெளிவிளிம்பு பகுதியில் சீராக அமையாத பள்ளம் போன்ற பகுதி நரம்பு 3 மற்றும் 5 க்கு இடையில் அமைந்திருக்கும்.

சிறகின் கீழ்புறம் கரும்பழுப்பு நிறத்தில் காணப்படும். அதில் ஊதா கலந்த பழுப்பு நிற பட்டைகளை கொண்டிருக்கும். பருவத்திற்கு தகுந்து சிறகில் காணப்படும் அடையாள குறிப்புகள் சற்று வேறுபடும்.

இவை புதர்காடுகள் மற்றும் உயரம் குறைந்த நில பகுதிகளை வாழிடமாக கொண்டுள்ளன.இவற்றின் புழு பருவத்தில் ஆமணக்கு தாவரத்தை உணவாக கொள்வதால், ஆமணக்கு தாவரம் அதிகம் உள்ள இடங்களில் இவற்றை எளிதாக காண முடியும். சாலையோரங்களில் சில நேரங்களில் இவற்றை காணலாம்.

மெதுவாக சிறகடித்து பறப்பவை, சில சமயங்களில் காற்றில் மிதந்த படியும் செல்லும்.
வருடம் முழுவதும் காணப்படும்.
ஆண் பூச்சிகள் அவற்றின் வாழிட எல்லையினை பாதுகாக்கும்.



</doc>
<doc id="407908" url="https://ta.wikipedia.org/wiki?curid=407908" title="உரூபி பேய்னி சுக்காட்">
உரூபி பேய்னி சுக்காட்

இவர் 1912 மே 28 இல் நியூசவுத்வேல்சில் உள்ள கிராப்டனில் பிறந்தார். இவரது தந்தையார் சிரில் பேய்னி சுக்காட்டு ஆவார். இவரது தாயார் நியேல் எனப்பட்ட அமி ஆவார். இவர் பின்னர் தன் அத்தையுடன் வாழ் சிட்னிக்குச் சென்றர். இவர் பென்ரித் அரசு தொடக்கப் பள்ளியில் 1921 முதல் 1924 வரை பயின்றார். பின்னர் 1925 முதல் 1926 வரை கிளீவ்லாந்து தெரு மகளிர் பள்ளியில் பயின்றார். இவர் சிட்னி மகளிர் உயர்நிலைப்பள்ளியில் தன் பள்ளிக்கல்வியை முடித்தார். இவர் பள்ளி இறுதிச் சான்றிதழில் இவர் கணிதத்திலும் தாவரவியலிலும் தகைமை பெற்ரமை குறிப்பிடப்பட்டுள்ளது. இவர் சிட்னி பல்கலைக்கழகத்தில் முந்நிலை பட்டப் படிப்பு படிக்க இரன்டு கல்விநல்கைகளைப் பெற்றுள்ளார். இவர் அங்கே இயற்பியலும் வேதியியலும் கணிதவியலும் தாவரவியலும் படித்தார். இவர் 1933 இல் இளம் அறிவியல் பட்டம் இயற்பியலில் பெற்றார்; மூதறிவியல் பட்டத்தை இயற்பியலில் 1936 இல் பெற்றார்; இவர் அங்கு மேலும் கல்வியியல் பட்டயமும் 1938 இல் பெற்றார்.

இவர் இறைமறுப்பாளரும் பெண்ணியவாதியும் ஆவார்.





</doc>
<doc id="407911" url="https://ta.wikipedia.org/wiki?curid=407911" title="முதலாம் இராமா">
முதலாம் இராமா

பிரா புத்தயோப்தா சூலாலோக் ("Phra Phutthayotfa Chulalok", ), பிறப்பு தொங்துவாங் ("Thongduang", ) அல்லது முதலாம் இராமா ("Rama I") (20 மார்ச் 1737 – 7 செப்டம்பர் 1809), இரத்தனகோசின் இராச்சியத்தை நிறுவியவரும், சியாமின் (இன்றைய தாய்லாந்தின்) சக்கிரி அரசமரபின் முதலாவது மன்னரும் ஆவார். தாய் மொழியில் இவரது முழுப் பட்டப் பெயர் "பிரா பாத் சோம்தெத் பிரா பரமோருராச்சா மகாசக்கிரிபரமோமானத் பிரா புத்தயோஃப்த்தா சூலாலோக்" என்பதாகும். 1782 இல் தோன்புரி பேரரசர் தக்சினை பதவியில் இருந்து அகற்றிய கிளர்ச்சியின் பின்னர் இவர் மன்னரானார். இவர் மீள ஒன்றிணைக்கப்பட்ட இராச்சியத்தின் தலைநகராக இரத்தினகோசின் நகரை அமைத்தவர் என்பதற்காகப் புகழப்படுகிறார்.

தொங்துவாங் (முதலாம் இராமா) சுகோத்தாய் இராச்சியத்தின் வழிவந்த மொன் குடும்பத்தில் பிறந்தவர். இவரது தந்தை அயூத்தியா இராச்சியத்தில் அரச நீதிமன்றத்தில் பணியாற்றியவர். இவரது தாயார் தாவோரெயுங் (யொக்) சீன-வம்சாவழி ஆவார். இவருடன் கூடப் பிறந்தவர்கள் அறுவர் ஆவர்.

தொங்துவாங் தக்சின் மன்னருடன் இணைந்து பர்மிய கொன்பாவுங் அரசமரபினருடன் போர்களில் பங்குபற்றி, சியாமின் ஒன்றிணைவுக்குப் பெரும் பங்காற்றினார். இக்காலகட்டத்தில் தொங்துவாங் சியாமின் மிகவும் பலம் பொருந்திய இராணுவத் தலைவர் எனப் பெயர் பெற்றார். 1782 ஆம் ஆண்டில், சியாமைத் தனது கட்டுப்பாட்டுக்குள் கொண்டு வந்து, தன்னை மன்னராக அறிவித்தார். இவரது காலத்தில் பர்மிய-சியாம் போர் (1785) இடம்பெற்றது. இதுவே சியாம் மீது பர்மியர்களின் கடைசிப் பெரும் தாக்குதல் ஆகும்.


</doc>
<doc id="407912" url="https://ta.wikipedia.org/wiki?curid=407912" title="உங்குஜா தீவு">
உங்குஜா தீவு

உங்குஜா தீவு தான்சானியாவின் சான்சிபார் தீவுக் கூட்டத்தின் மிகப்பெரிய மற்றும் மிகவும் மக்கள்தொகை கொண்ட தீவு ஆகும். 
உங்குஜா தீவு ஒரு மலைப்பாங்கான தீவு ஆகும், இது 85 கிலோமீட்டர் (53 மைல்) நீளம் (வடக்கு-தெற்கு) மற்றும் அதன் அகலமான பகுதியில் 30 கிலோமீட்டர் (19 மைல்) அகலமாகவும் (கிழக்கு-மேற்கு) உள்ளது. இதன் மொத்த பரப்பளவு 1,666 சதுர கிலோமீட்டராகும் (643 சதுர மைல்). உங்குஜா தீவு, இந்திய பெருங்கடலில் உள்ள சான்சிபார் தீவுக்கூட்டத்தின் தெற்குப் பகுதியில் அமைந்துள்ளது. உங்குஜா மற்றும் பிரதான நாடான தான்சானியா சான்சிபார் கால்வாயால் பிரிக்கப்படுகின்றன.
2012 கணக்கெடுப்பின்படி, உங்குஜா தீவின் மொத்த மக்கள் தொகை 896,721 ஆகும், இது பெரும்பாலும் சான்சிபார் நகர்ப்புறப் பகுதியில் அமைந்திருக்கிறது. இந்த தீவின் முக்கியக் குடியேற்ற பகுதியாக சான்சிபார் நகர்ப்பகுதி உள்ளது. 


</doc>
<doc id="407916" url="https://ta.wikipedia.org/wiki?curid=407916" title="செங்கம் சண்டை">
செங்கம் சண்டை

செங்கம் சண்டை (Battle of Chengam) மைசூர் மன்னர் ஐதர் அலியின் படைகளுக்கும், கர்ணல் ஸ்மித் தலைமையிலான பிரித்தானிய கிழக்கிந்திய கம்பெனி படைகளுக்கும், செங்கம் எனுமிடத்தில் 3 செப்டம்பர் 1767 அன்று நடைபெற்ற போரில் ஆங்கிலேயப் படைகள் தோற்று ஒடியது. இப்போர் முதலாம் ஆங்கிலேய மைசூர் போரின் ஒரு பகுதியாகும். 



</doc>
<doc id="407917" url="https://ta.wikipedia.org/wiki?curid=407917" title="நெவில் சேம்பர்லேன்">
நெவில் சேம்பர்லேன்

நெவில் சேம்பர்லேன் மார்ச் மாதம் 18 ஆம் நாள் 1869 ஆம் ஆண்டு இங்கிலாந்தில் பிறந்தார். இவர் 28 ஆம் நாள் மே மாதம் 1937 ஆம் ஆண்டு முதல் 10 ஆம் நாள் மே மாதம் 1940 ஆம் ஆண்டு வரை ஐக்கிய இராச்சியத்தின் பிரதமராக பணியாற்றினார். இவர் கன்சர்வேட்டிவ் கட்சியை சேர்ந்நவர். நெவில் சேம்பர்லேன் தனது வெளியுறவுக் கொள்கையால் மக்களால் நன்கு அறியப்பட்டவர். அதாவது ஒரு சர்வதேச சூழலில் வெளிப்படையான மோதலைத் தவிர்க்க ஒரு ஆக்கிரோஷ சக்திக்கு அரசியல் அல்லது பொருள் சார்ந்த சலுகைகள் செய்யும் ஒரு இராஜதந்திர கொள்கை ஆகும். இது பிரிட்டிஷ் பிரதம மந்திரிகள் ரம்சே மெக்டொனால்டு, ஸ்டான்லி பால்ட்வின் மற்றும் நெவில் சேம்பர்லேன் ஆகியோரால் நாஜி ஜேர்மனி மற்றும் பாசிச இத்தாலி ஆகியோருக்கு இடையே 1935 மற்றும் 1939 ஆண்டுகளுக்கு இடையேயான வெளியுறவுக் கொள்கையை மேற்கொண்டனர். 1938 ம் ஆண்டு முனிச் உடன்படிக்கை கையெழுத்திட்டதற்காக செக்கோஸ்லோவாக்கியாவின் ஜேர்மனிய மொழி பேசும் சுடெடென்லேண்ட் பிராந்தியத்தை ஜேர்மனிக்கு ஒப்புக்கொடுத்தது. அடோல்ப் ஹிட்லர் போலந்து மீது படையெடுத்தபோது ​​இங்கிலாந்து செப்டம்பர் மாதம் 3 ஆம் நாள் 1939 ஆம் ஆண்டு அன்று ஜேர்மனி மீது போரை அறிவித்தது. இரண்டாம் உலகப் போரின் முதல் எட்டு மாதங்களில் நெவில் சேம்பர்லேன் பிரிட்டனை வழிநடத்தி சென்றார்.
1916 மற்றும் 1917 ஆம் ஆண்டுகளில் தேசிய சேவையின் இயக்குனராக ஒரு குறுகிய கால சேவைக்கு பின்னர் சேம்பர்லேன் அவரது தந்தை ஜோசப் சேம்பர்லேன் மற்றும் பெரிய அண்ணன் ஆஸ்டென் சேம்பர்லேனைப் பின்பற்றி 1918 பொதுத் தேர்தலில் பாராளுமன்ற உறுப்பினராக ஆனார். இவர் தனது 49 வயதில் தேர்ந்தெடுக்கப்பட்டார். அவர் ஒரு இளைய மந்திரி பதவியை மறுத்து 1922 வரை ஒரு பின்னடைவை மீட்டார். அவர் 1923 ஆம் ஆண்டில் சுகாதாரத்துறை அமைச்சராகவும் பின்னர் அதிபராகவும் பதவி ஏற்றார். குறுகிய காலமாக தொழிற்கட்சி தலைமையிலான அரசாங்கத்திற்கு பின்னர் அவர் சுகாதார அமைச்சராகவும் 1924 முதல் 1929 வரை சீர்திருத்த நடவடிக்கைகளை அறிமுகப்படுத்தினார். 1931 ல் தேசிய அரசாங்கத்தில் அவர் பதவி வகித்த அதிபர் பதவியில் நியமிக்கப்பட்டார்.


</doc>
<doc id="407921" url="https://ta.wikipedia.org/wiki?curid=407921" title="கேம்பிரிட்ஜ் இளவரசர் ஜோர்ஜ்">
கேம்பிரிட்ஜ் இளவரசர் ஜோர்ஜ்

கேம்பிரிட்ஜ் இளவரசர் ஜோர்ஜ் (ஜோர்ஜ் அலெக்சாண்டர் லூயிஸ்) பிரிட்டிஷ் அரச குடும்பத்தின் உறுப்பினர் ஆவார். அவர் இளவரசர் வில்லியம், கேட் மிடில்டன் ஆகியோரின் மூத்த மகனாக 22 ஆம் நாள் சூலை மாதம் 2013 ஆம் ஆண்டு பிறந்தார். 


</doc>
<doc id="407928" url="https://ta.wikipedia.org/wiki?curid=407928" title="தைட்டானியம் ஆக்சைடு">
தைட்டானியம் ஆக்சைடு

தைட்டானியம் ஆக்சைடு"(Titanium oxide)" என்ற பெயர் கீழ்கண்டவற்றைக் குறிக்கிறது
ஆக்சிபென்சோன் மற்றும் ஆக்டைல் மெத்தாக்சிசின்னமேட்டு உடன் இணைந்துள்ள சூரிய திரைகளில் திறன்மிகுந்த செயலூக்க பகுதிப்பொருளாக பெரும்பாலும் பயன்படுகிறது.. 


</doc>
<doc id="407929" url="https://ta.wikipedia.org/wiki?curid=407929" title="எசுமரால்டா மல்லாடா">
எசுமரால்டா மல்லாடா

இவர் ஆல்பெர்ட்டோ போச்சிடெசுட்டாவின் அண்டவரைவியல் மாணவர் ஆவார். உராகுவா குடியரசு பல்கலைக்கழகத்தின் பொறியியல் துறையில் இவர் கிளாடி வர்காராவுடன் படித்தார். பின்னவர் மல்லாடாவுக்குப் பள்ளி மேனிலைக் கல்வி மன்ற அண்டவரைவியல் பேராசிரியர் போட்டிக்கான ஆயத்தங்களைச் செய்ய உதவியுள்ளார். இவர் தன் 21 ஆம் அகவையிலேயே பள்ளி மேனிலைக் கல்வியில் அண்டவரைவியல், கணிதவியல் பேரசிரியர் ஆனார். இவர் பல்கலைக்கழக அறிவியல் புலத்திலும் பாடங்கள் நடத்தியுள்ளார். இப்பல்கலைக்கழகத்தில் வானியலில் உரிமதாரர் பட்டம் பெற்றார். இப்போது இவர் ஓய்வு பெற்றுள்ளார்.

இவர்1952 அக்தோபர் 16 இல் போச்சின்டெசுட்டாவின் அழைப்பின் பேரில், உராகுவே நாட்டு பயில்நிலை வானியலளர் கழகத்தை நிறுவ பணிபுரிந்துள்ளவர்களில் ஒருவராவார். இவர் 2015 இல் அக்கழகத்தின் தலைவரானார். பன்னாட்டு வானியல் கழகச் சிறுகோள் மையம் 2015 இல் செவ்வாய்க்கும் வியழனுக்கும் இடையில் வட்டணையில் இருந்த ஒரு௵இறுகோளை இவரது நினைவாக [[16277 மல்லாடா எனப் பெயரிட்டுள்ளது. இதுதான் முதன்முதலில் ஒரு சிறுகோளுக்கு உராகுவா நாட்டுப் பெண் பெயர் இடப்பட்டுள்ள நிகழ்வாகும்.

ஜூலியா ஏஞ்சல் பெர்னான்டசுவுடன் இணைந்து மல்லாடா வெளியிட்ட பணிகள்:


[[பகுப்பு:1937 பிறப்புகள்]]
[[பகுப்பு:வாழும் நபர்கள்]]
[[பகுப்பு:உராகுவா வானியலாளர்கள்]]
[[பகுப்பு:உராகுவா பெண் அறிவியலாளர்கள்]]
[[பகுப்பு: உராகுவா கல்வியாளர்கள்]]
[[பகுப்பு: உராகுவா பெண் கல்வியாளர்கள்]]
[[பகுப்பு:பெண் வானியலாளர்கள்]]

</doc>
<doc id="407939" url="https://ta.wikipedia.org/wiki?curid=407939" title="எல்லன் காயேசு">
எல்லன் காயேசு

காயேசரோகியோ மாகாணக் கிரான்வில்லியில் சார்லசு கோல்மனுக்கும் உரூத் இரெபேக்கா காயேசுவுக்கும் ஆறாவது மகவாகப் பிறந்தார். At the age of seven she studied at the Centerville school, a one-room ungraded public school, and at sixteen taught at a country school to earn money. இவர் 1872 இல் ஓபர்லின் கல்லூரியில் ஆயத்தத் துறையில் சேர்ந்தார். மீண்டும் இவர் 1875 இல் புதிதாக அக்கல்லூரியில் சேர்க்கப்பட்டுள்ளார். இங்கு இவர் முதன்மையாக கணிதவியலும் அறிவியலும் பயின்றார்.

இவர் தன் இளங்கலைப் பட்டத்தை ஓபர்லின் கல்லூரியில் இருந்து 1878 இல் பெற்று, அதிரியான் கல்லூரியில் கல்வி பயிற்றுவித்தார். இவர் 1879 முதல் 1916 இல் ஓய்வு பெறும்வரை வெல்லெசுலி கல்லூரியில் கல்வி பயிற்றுவித்தார். இவர் 1888 இல் கணிதவியல் துறையின் தலைவரானார். இவர் 1897 இல் புதிதாகஔருவாகிய பயன்முறை கணிதவியல் துறையின் தலைவரும் ஆனார். காயேசு வானியலிலும் முசனைவாகச் செயல்பட்டார்; இவர் புதிதாகக் கண்டுபிடிக்கப்பட்ட சிறுகோளாகிய 267 திர்சாவின் வட்டணையை வர்ஜீனியா பல்கலைக்கழகத்தில் படிக்கும்போது இலியாண்டர் மெக்கார்மிக் வான்காணகத்தில் இருந்து கணித்தார்.



</doc>
<doc id="407947" url="https://ta.wikipedia.org/wiki?curid=407947" title="திரான்சில்வேனியா">
திரான்சில்வேனியா

டிரான்சில்வேனியா ("Transylvania") தற்கால மத்திய உருமேனியாவிலுள்ள ஓர் வரலாற்றுப் பகுதியாகும். கிழக்கிலும் தெற்கிலும் கார்ப்பத்தியன் மலைத்தொடரை இயற்கை எல்லைகளாகக் கொண்ட பழைய டிரான்சில்வேனியா மேற்கில் அப்புசெனி மலைகள் வரை நீண்டும் இருந்தது. டிரான்சில்வேனியா என்ற சொல் சரியான பகுதியைத் தவிர வரலாற்றுப் பகுதிகளான கிரைசானாவையும் மராமூரெசையும் அரிதாக உரோமானியாவிலுள்ள பனத் பகுதியையும் உள்ளடக்கிக் குறிப்பிடும். 

டிரான்சில்வேனியா பகுதி இங்குள்ள கார்ப்பத்தியன் மலைத்தொடரின் இயற்கைக் காட்சிகளுக்காகவும் வரலாற்றுச் சிறப்பிற்காகவும் அறியப்படுகின்றது. குளுஜ்-நபோகா, பிராசோவ், சிபியு, டார்கு மூரெசு இப்பகுதியிலுள்ள முதன்மை நகரங்கள் ஆகும். 

மேற்கத்திய உலகில் டிரான்சில்வேனியா பொதுவாக வாம்பைர்களுடன் தொடர்புபடுத்தப்படுகிறது; இது பிராம் இசுடோகரின் புதினம் "டிராகுலா" மற்றும் அதன் திரை வடிவங்களையொட்டி உருவாகியுள்ளது.


</doc>
<doc id="407950" url="https://ta.wikipedia.org/wiki?curid=407950" title="பமேளா எம். கில்மார்ட்டின்">
பமேளா எம். கில்மார்ட்டின்

பமேளா எம். கில்மார்ட்டின் "(Pamela M. Kilmartin)" ஒரு நியூசிலாந்து வானியலாளரும் சிறுகோள்கள், வால்வெள்ளிகளின் கண்டுபிடிப்பாளரும் ஆவார்.

சிறுகோள் மையம் இவர் 41 சிறுகோள்களை இணைகண்டுபிடிப்பாக தன் கணவராகிய ஆலன் சி. கில்மோருடன் கண்டுபிடித்ததாகக் கூறுகிறது. இவர்கள் இருவருமே னமுனைவான வால்வெள்ளி வேட்டையாளர்கள் ஆவர். பமேளா நியூசிலாந்து அரசு வானியல் கழக ஆய்வுறுப்பினரும் வால்வெள்ளி, சிறுகோள் பிரிவின் இணை இயக்குநரும் ஆவார் .

மேக்சு வுல்ப் 1904 இல் கண்டுபிடித்த சிறுகோள் 3907 கில்மார்ட்டின் இவரது நினைவாகப் பெயரிடப்பட்டுள்ளது. பெயரீட்டு மேற்கோள் 1989 ஏப்பிரல் 21 இல் வெளியிடப்பட்டது (). இயூனோமியா சிறுகோள் 2537 கில்மோர் ஏற்கெனவே 1983 இல் ஆலன், பமேளா கில்மோர் இருவரின் நினைவாகப் பெயரிடப்பட்டுள்ளது.


</doc>
<doc id="407952" url="https://ta.wikipedia.org/wiki?curid=407952" title="வின்சர் மாளிகை">
வின்சர் மாளிகை

வின்சர் மாளிகை என்பது ஐக்கிய இராச்சியம் மற்றும் பிற காமன்வெல்த் பிரதேசங்களின் ஆட்சியின் அரச குடும்பத்தின் பெயர் ஆகும். வின்சர் வம்சாவழியினர் ஜெர்மனி தந்தையர் வம்சாவழியினர் ஆவர். இன்று வரை ஐந்து தலைமுறையாக ஐக்கிய இராச்சியத்தின் அரச அரசியர்களை கொண்டுள்ளது.



</doc>
<doc id="407957" url="https://ta.wikipedia.org/wiki?curid=407957" title="திருவண்ணாமலை சண்டை">
திருவண்ணாமலை சண்டை

திருவண்ணாமலை சண்டை (Battle of Tiruvannamalai) முதலாம் ஆங்கிலேய மைசூர் போரின் ஒரு பகுதியே திருவண்ணாமலைச் சண்டை, செங்கம் சண்டை மற்றும் ஆம்பூர் சண்டை ஆகும். 

திருவண்ணாமலை சண்டை 25 செப்டம்பர் 1767ல், பிரித்தானிய கிழக்கிந்திய கம்பெனியின் கூட்டணி படைகளுக்கும், மைசூர் மன்னர் ஐதர் அலியின் படைகளுக்குமிடையே 25 செப்டம்பர் 1767 அன்று துவங்கியது. கம்பெனிப் படைகளுக்கு கர்ணல் ஜோசப் ஸ்மித் தலைமை தாங்கினார்.

ஐதர் அலியின் படைகள் 3 செப்டம்பர் 1767 அன்று செங்கத்தை முற்றுகையிட்டது. 25 செப்டம்பர் 1767 அன்று பிரித்தானிய கம்பெனி படைகளுக்கும், ஐதர் அலியின் படைகளுக்கும் நடைபெற்ற இரண்டு ஆண்டு போரில் பிரித்தானியப் படைகளுக்கு உதவ வந்த ஆற்காடு நவாப் 4,000 வீரர்களையும், 64 பீரங்கிகளையும் இழந்தார். போரின் முடிவில் திப்பு சுல்தான் படைகள் திருவண்ணாமலையை கைப்பற்றியது. ஏப்ரல் 1769ல் கிழக்கிந்தியக் கம்பெனியினர், ஐதர் அலியுடன் போர் ஒப்பந்தம் செய்து கொண்டனர்.




</doc>
<doc id="407961" url="https://ta.wikipedia.org/wiki?curid=407961" title="மகிமலை">
மகிமலை

மகிமலை இந்தியாவில் தமிழ்நாடுதமிழ்நாடு, தஞ்சாவூர் மாவட்டத்தில் பாபநாசம் வட்டாரத்தில் உள்ள ஒரு கிராமமாகும்.  வென்னாருவின் கரையில் உள்ள  பாரம்பரியமிக்க கிராமம்  ஆகும்.

2001 ஆம் ஆண்டு மக்கள் தொகை கணக்கெடுப்பின்படி, மஹிமலையின் மொத்த மக்கள்தொகை 496 ஆக இருந்தது, இதில் 240 ஆண்களும் 256 பெண்களும் இருந்தனர். பாலின விகிதம் 1067. கல்வியறிவு விகிதம் 46.83 ஆகும்.


</doc>
<doc id="407962" url="https://ta.wikipedia.org/wiki?curid=407962" title="முதலாம் ஆங்கிலேய மைசூர் போர்">
முதலாம் ஆங்கிலேய மைசூர் போர்

முதலாம் ஆங்கிலேய மைசூர் போர் (First Anglo–Mysore War) (1767 – 1769) தென்னிந்தியாவின் மைசுர் இராச்சியத்தின் ஐதர் அலிக்கும், பிரித்தானிய கிழக்கிந்திய கம்பெனிப் படைகளுக்கும் ஏற்பட்ட பிணக்குகளால் மூண்டது. 

பிரித்தானிய கிழக்கிந்திய கம்பெனியர்களின் பார்வையை, வட சர்க்கார் பகுதியிலிருந்து திருப்புவதற்கு, ஐதராபாத் நிசாம் இரண்டாம் ஆசப் ஷா, பிரித்தானிய கம்பெனிப் படைகளை, மைசூர் இராச்சிய சுல்தான் ஐதர் அலி மீது தந்திரமாகத் திருப்பியதால் முதலாம் மைசூர் போர் ஏற்பட காரணமாயிற்று. 

1707ல் முகலாயப் பேரரசர் அவுரங்கசீப்ப்பின் இறப்பிற்குப் பின், முகலாயப் பேரரசின் தில்லி தவிர்த்த எஞ்சிய பகுதிகள் மராத்தியப் பேரரசு, வங்காள நவாப் மற்றும் அயோத்தி நவாப், ஐதராபாத் நிசாம், ஐதர் அலியின் மைசூர் இராச்சியம், ஆற்காடு நவாப் மற்றும் பிரித்தானிய கிழக்கிந்தியக் கம்பெனியிடம் சென்றது. 

1757-1763 வரை நடைபெற்ற மூன்றாம் கர்நாடகப் போரின் முடிவில், பிரித்தானியக் கிழக்கிந்தியக் கம்பெனி, தென்னிந்தியாவில் ஆதிக்க சக்தியாக மாறியது. சென்னை மாகாணம், பம்பாய் மாகாணம் மற்றும் வங்காள மாகாணங்களின் நிலப்பரப்புகள் பிரித்தானிய கம்பெனியின் கீழ் வந்ததது. 

தென்னிந்தியாவில் பிரித்தானியர்கள், ஐதராபாத் நிசாம் மற்றும் ஆற்காடு நவாப் முகமது அலி கான் வாலாஜா]]வுடன் செய்து கொண்ட உடன்படிக்கைகளின் மூலம் ஆங்கிலேயர்கள் தென்னிந்தியாவில் வலுவாக தடம் பதித்தனர்.

1761ல் உடையார் வம்சத்திடமிருந்து மைசூர் இராச்சியத்தின் ஆட்சி நிர்வாகத்தை ஐதர் அலி கைப்பற்றினார். இந்நிலையில் மராத்தியப் பேரரசு, ஐதராபாத் நிசாம், ஐதர் அலியின் மைசூர் இராச்சியம், ஆற்காடு நவாப் ஆகியோர், பிரித்தானிய மற்றும் பிரெஞ்ச் கிழக்கிந்தியக் கம்பெனிப் படைகளின் ஆதரவுடன் ஒருவரை ஒருவர் தாக்கிக் கொள்ள முயன்றனர். தென்னிந்தியாவில் இவ்வாட்சியாளர்களின் ஒற்றுமை இன்மையைப் பயன்படுத்திக் கொண்ட ஆங்கிலேயர்களும், பிரெஞ்சியர்களும், உள்ளூர் இராச்சியங்களுக்கு நிதியுதவி, போர் பயிற்சி மற்றும் நவீன போர் தளவாடங்களை அளித்தும் தங்கள் செல்வாக்கை உயர்த்திக் கொண்டனர்.

பிரித்தானியக் கிழக்கிந்தியக் கம்பெனியினர் தங்கள் கட்டுப்பாட்டில் இருந்த சென்னை மற்றும் கல்கத்தா பகுதிகளை இணைப்பதற்கு வசதியாக வட சர்க்கார் பகுதிகளை கைப்பற்ற முயன்றனர்.

இதற்காக முகலாயப் பேரரசர் இரண்டாம் ஷா ஆலம், 1765ல் ஆங்கிலேயப் படைத்தலைவர் ராபர்ட் கிளைவ்வுக்கு வடசர்க்கார் பகுதிகளை பயன்படுத்திக் கொள்ள ஆணையிட்டார். 

இந்நிலையில் ஐதர் அலிக்கு எதிராக ஐதராபாத் நிசாம் மற்றும் மராத்திய பேஷ்வா மாதவராவ் ஆகியோர் உடன்படிக்கை செய்து கொண்டு, 1765ல் மைசூர் இராச்சியத்தின் எல்லைகளை முற்றுகையிட திட்டமிட்டனர்.

1766ல் வடசர்க்கார் பகுதிகளை ஆங்கிலேயர்கள் கட்டுப்பாட்டில் சென்றதைத் தாங்கிக் கொள்ள இயலாத ஐதராபாத் நிசாம், சென்னையில் ஆங்கிலேய கம்பெனி நிர்வாகிகளுக்கு மிரட்டல் கடிதம் அனுப்பினார். 

இருப்பினும் நவம்பர் 1766ல் ஐதராபாத் நிசாம், ஆங்கிலேயர்களுடன் செய்து கொண்ட உடன்படிக்கையின் படி, வடசர்க்கார் பிரதேசத்தின் ஐந்து மாவட்டங்களில் குண்டூர் மாவட்டம் மட்டும் ஐதராபாத் நிசாமிற்கு விட்டுத் தரப்பட்டது. மேலும் ஒப்பந்தப்படி, ஆங்கிலேயர்களின் இரண்டு படையணிகள் ஐதராபாத் நிசாமின் உதவிக்கு அனுப்பப்பட்டது.

ஆற்காடு நவாப் முகமது அலி கான் வாலாஜாவிற்கும், ஐதர் அலிக்கும், தமிழ்நாட்டுப் பகுதிகள் தொடர்பான பிணக்குகள் உண்டாயிற்று. சென்னை பிரித்தானிய கம்பெனி நிர்வாகிகள், ஐதர் அலிக்கு எதிராக, ஆற்காடு நவாப்பிற்கு ஆதரவாக போர்ப்படைகள் வழங்கியது.

முதலாம் ஆங்கிலேய மைசூர் போர் 1767ல் துவங்கியது. மராத்தியர்களும், நிசாம்களும் ஐதர் அலியின் இராச்சியத்தின் வடக்குப் பகுதிகளை தாக்கி முற்றுகையிட்டபோது, மராத்தியர்களுக்கு 30 இலட்சம் ரூபாய் வழங்கி அமைதி ஒப்பந்தம் செய்து கொண்டார் ஐதர் அலி. இதனால் மராத்தியர்கள் தங்கள் படைகளை கிருஷ்ணா ஆற்றின் வடகரையில் நின்றுவிட்டது.

ஐதராபாத் நிசாம் தனது படைகள் மற்றும் ஜோசப் ஸ்மித் தலைமையிலான இரண்டு ஆங்கிலேய படையணிகளுடன் பெங்களூரை தாக்கினார்.

இந்நிலையில் நிசாமும், ஐதர் அலியும் இரகசியமாகச் செய்து கொண்ட உடன்படிக்கையை அறிந்த ஆங்கிலேயப் படைத்தலைவர் கர்ணல் ஜோசப் ஸ்மித் தனது படைகளை ஆற்காடு நவாப் பிரதேசத்தின் எல்லைக்கு அனுப்பினார். 

ஐதர் அலி, ஆங்கிலேயர்களுக்கு 18 இலட்சம் ரூபாய் போர் இழப்புத் தொகை அளிக்க வேண்டியதாயிற்று.

ஐதராபாத் நிசாமின் அறிவுரையின் படி, திப்பு சுல்தான் மைசூர் மன்னராக அறிவிக்கப்பட்டார். நிசாம்-திப்பு சுல்தான் கூட்டணியின் 70,000 படைகள் ஐதர் அலியில் தலைமையில், சங்கமா எனுமிடத்தில் 7,000 பேர் கொண்ட கர்ணல் ஸ்மித் தலைமையிலான ஆங்கிலேயப் படைகளை முற்றுகையிட்டது. 

நிசாம்-ஐதர் கூட்டணிப் படைகள் போரில் படுதோல்வியடைந்தது. போரில் ஐதர் அலி, தற்கால கிருஷ்ணகிரி மாவட்டத்தின் காவேரிப்பட்டணம் எனுமிடத்திலிருந்து தப்பிச் சென்றார். செப்டம்பர் 1767ல் நடைபெற்ற திருவண்ணாமலை சண்டையில், ஐதர் அலி ஆங்கிலேயர்களை வெற்றிகரமாக முறியடித்து திருவண்ணாமலையைக் கைப்பற்றினர்.கூடுதல் படைகளுடன் வந்த ஆங்கிலேயர்கள், நவம்பர் 1767ல் நடைபெற்ற ஆம்பூர் போரில் ஐதர் அலி தோற்கடிக்கப்பட்டார். ஆங்கிலேயர்களின் குதிரைப்படையின் வேகத்தை தாங்கிக் கொள்ள முடியாத ஐதர் அலி, நிசாமின் படைகளுடன், தனது படைகளையும வடக்கு நோக்கி நகர்த்தினார். ஐதர் அலி மற்றும் நிசாமின் போர்த்திறமைகள் தோற்றதால், ஆங்கிலேயர்கள் வடசர்கார் பகுதிகளில் முன்னேறினர். 

இந்நிலையில் ஆங்கிலேயர்கள் நிசாமுடன் இரகசிய ஒப்பந்தம் செய்து கொண்டதால், ஐதருக்கும் நிசாமிக்கும் இடையே பிளவு உண்டானது.

1768ல் ஐதர் அலி ஆங்கிலேயர்களுடன் போர் ஒப்பந்தம் செய்து கொள்ள முன்வந்த போது, ஆங்கிலேயர்கள் அதனை மறுத்தனர்.

பிப்ரவரி 1768ல் பிரித்தானியப் படைகள் மங்களூரைக் கைப்பற்றினர். இதனால் ஐதர் அலி ஆற்காடு பகுதிகளிலிருந்த தனது படைககளை மலபார் பகுதிகளுக்கு வேகமாகத் திருப்பிவிட்டார்.

தனது மகன் திப்பு சுல்தானை முன்னிலைப் படுத்தி, ஐதர் அலி பின்னிருந்து மைசூர் படைகளை நடத்தி, மீண்டும் மங்களூரை ஆங்கிலேயர்களிடமிருந்து கைப்பற்றினார். மேலும் ஆங்கிலேயர்களுக்கு உதவிய நாயர் சமூத்தினருக்கு தண்டவரி விதித்தார். அ

ஆனால் ஆங்கிலேயர்கள் தெற்கில் ஐதர் அலியின் திண்டுக்கல் பகுதியை கைப்பற்றினர். 1768ல் ஐதர் அலி மலபாரில் இருந்த நேரத்தில், மராத்திய பேஷ்வாக்களுடன் கூட்டு சேர்ந்த ஆங்கிலேயக் கர்ணல் ஸ்மித், ஆகஸ்டு 1768ல் பெங்களூரைக் கைப்பற்றினர். மலபாரிலிருந்து பெங்களூருக்கு படைகளுடன் திரும்பி வந்த ஐதர் அலி, 22 ஆகஸ்டு 1768 நடைபெற்ற ஹோஸ்கோட் சண்டையில் ஆங்கிலேயர்களுக்கு உதவிக்கு வந்த மராத்தியப் படைகளுக்கு பலத்த சேதம் ஏற்படுத்தினார். 

பிரித்தானியக் கம்பெனிப் படைகளுடன் வந்த ஆற்காடு நவாப் மற்றும் ஐதராபாத் நிசாம் படைகளைக் கண்ட ஐதர் அலி, படைகளுடன் பெங்களூரிலிருந்து குர்ரம்கொண்டா நோக்கி நகர்ந்தார்.பெங்களூரை முற்றுகையிட்ட கம்பெனிப் படைகளிடம், ஐதர் அலி பத்து இலட்சம் ரூபாய் வழங்கி போர் அமைதி ஒப்பந்தம் செய்து கொள்ள முன்வந்தார்.

பிரித்தானிய கம்பெனி படைத்தலைவர்கள், ஐதராபாத் நிசாம் மற்றும் ஆற்காடு நவாப் முகமது அலி கான் வாலாஜா ஆகியோருக்கும் போர் ஈட்டுத் தொகை வழங்க ஐதர் அலியைக் கட்டாயப்படுத்தினர். இதனை ஐதர் அலி ஏற்காததால் போர் ஒப்பந்தம் முறிவடைந்தது. 

3 அக்டோபர் 1768ல் ஐதர் அலி தனது படைகளை குர்ரம்கொண்டாவிலிருந்து பெங்களூர் நோக்கி வருகையில், ஆற்காடு நவாப் முகமது அலி கான் வாலாஜாவின் படைகள் மற்றும் கம்பெனி படைகள், ஊஸ்கோட்டா அருகே உள்ள முல்வாகல் கோட்டை அருகே சூழ்ந்து கொண்டது. மூல்வாகல் கோட்டை போரில் ஐதர் அலி படையில் 1,000 வீரர்களும்; கம்பெனி படையில் 200 வீரர்களும் மாண்டனர். இருப்பினும் ஐதர் அலியை வெற்றி கொண்டு பெங்களூரை கம்பெனிப் படைகளல் கைப்பற்ற இயலவில்லை. 

இந்நிலையில் ஐதர் அலி ஓசூர் பகுதியைக் கைப்பற்றினார். பின்னர் தற்கால கிருஷ்ணகிரி மாவட்டத்தின் பாகலூரை கம்பெனி படைகளிடமிருந்து கைப்பற்றினார். கம்பெனி படைகள் வெங்கடகிரி (நெல்லூர் மாவட்டம்) மலைக்கு தப்பி ஓடியது.

நவம்பர் 1768ல் ஐதர் அலி தனது படைகளை இரண்டாகப் பிரித்து, ஒரு படைப்பிரிவு மேற்கு தொடர்ச்சி மலைகளை ஊடுருவி, கம்பெனிப் படைகள் வசமிருந்த பகுதிகளை கைப்பற்றியது. 

பின்னர் ஈரோட்டை நோக்கி வரும் வழியில், கம்பெனி படைவீரர்கள் சிலரை போர்க் கைதிகளாக்கி ஸ்ரீரங்கப்பட்டினத்திற்கு அனுப்பி வைத்தார் ஐதர் அலி.

தெற்கு கன்னடத்தின் பெரும் பகுதிகளைக் கைப்பற்றிய ஐதர் அலி, 6,000 குதிரைப்படை வீரர்கள் மற்றும் தரைபப்டைவீரர்களுடன் சென்னையின் புனித ஜார்ஜ் கோட்டையை முற்றுகையிட்டார்.

29 மார்ச் 1769 செய்து கொண்ட சென்னை ஒப்பந்தப்படி, கம்பெனி நிர்வாகமும், ஐதர் அலியும் ஒருவரை ஒருவர் தாக்கிக் கொள்வதில்லை எனப் போர் ஒப்பந்தம் செய்து கொண்டனர்.


1770 ஆம் ஆண்டில் மராத்தியர்களுடன் போரில் ஈடுபட்டிருந்த பிரித்தானியர்களுடன், ஐதர் அலி செய்து கொண்ட உடன்படிக்கை மூலம், மராத்தியர்கள், மைசூர் பிரதேங்கள் மீது படையெடுக்க இயலாது என எண்ணினார்.மேலும் கம்பெனிப் படைகள், ஐதர் அலியின் உதவிக்கு முன் வரவில்லை.
இது இரண்டாவது ஆங்கிலேய மைசூர் போருக்கு வித்திட்டது.




</doc>
<doc id="407964" url="https://ta.wikipedia.org/wiki?curid=407964" title="அச்சம்பட்டி">
அச்சம்பட்டி

இந்தியாவில் ,தமிழ்நாடு,  தஞ்சாவூர் மாவட்டம், புதலூர் வட்டாரத்தில் உள்ள ஒரு கிராமம் ஆகும்.

2001 ஆம் ஆண்டு மக்கள்தொகை கணக்கெடுப்பின் படி, அச்சம்பட்டி மொத்த மக்கள் தொகையில் 1545 ஆண்களும் 777 ஆண்களும் 768 பெண்களும் உள்ளனர். பாலின விகிதம் 988. கல்வியறிவு விகிதம் 49.85 ஆகும்


</doc>
<doc id="407979" url="https://ta.wikipedia.org/wiki?curid=407979" title="1487">
1487

1487 (MCDLXXXVII) ஒரு திங்கட்கிழமையில் ஆரம்பமான ஒரு யூலியன் சாதாரண ஆண்டு ஆகும்.




</doc>
<doc id="407981" url="https://ta.wikipedia.org/wiki?curid=407981" title="பீம் ராவ் அம்பேத்கர் (அரசியல்வாதி)">
பீம் ராவ் அம்பேத்கர் (அரசியல்வாதி)

பீம் ராவ் அம்பேத்கர் உத்திரப் பிரதேச சட்ட மன்றத்தில் உறுப்பினராக உள்ளார். மார்ச் 23 இல் நடந்த தேர்தலில், மொத்தம் 13 இடங்களில்  பாஜக 11 இடங்களில் வென்றது. மீதமுள்ள இரண்டு இடங்களில் சமாஜவாதி கட்சி மற்றும் பகுஜன் சமாஜ் கட்சி தலா ஒரு இடங்களை  பெற்றது.

இவர் 2018 ஆம் ஆண்டு மாநிலங்களவை தேர்தலில், பாரதீய ஜனதா கட்சியின் அனில் அகர்வாலால் தோற்கடிக்கப்பட்டார். 


</doc>
<doc id="407982" url="https://ta.wikipedia.org/wiki?curid=407982" title="கே. ஜி. அம்பெகோகார்">
கே. ஜி. அம்பெகோகார்

கே. ஜி. அம்பெகோகார் என்பவா் 1957 ஜனவரி 14 முதல் 1957 பிப்ரவரி 28 ஆம் தேதி வரை இந்திய ரிசர்வ் வங்கியின் ஐந்தாவது ஆளுநராக இருந்தாா். இவர் இந்திய குடிமைப் பணி உறுப்பினராகவும் இருந்தார் மற்றும் ஆர்.பி.ஐ. துணை ஆளுநராக நியமிக்கப்படுவதற்கு முன் நிதி செயலாளராக பணியாற்றினார். பி. ராமா ராவ் பதவி விலகும்போது இவர் ஆளுநராக பதவியேற்றார்.  இவரது பதவி காலமானது, பி.என். அடர்கர் (42) மற்றும் அமிதாவ் கோஷ் (20) ஆகியோரின் வாாிசையில் மூன்றவாது குறுகிய காலமாக 45 நாட்கள் மட்டுமே இருந்தாா். கடைசி இரண்டு ஆளுநா்களோடு ஒப்பிடுகையில் அம்பெகோகார் உடைய கையொப்பம் எந்த இந்திய நோட்டுகளிலும் இடம் பெறவில்லை.  ஆனால் சுதந்திர  அடைந்தபின்  நிதி செயலாளராக  ஆன  பின் வெளியான இரண்டாவது, மூன்றாவது மற்றும் நான்கவது வெளியிடப்பட்ட குறிப்பிட்ட சில நோட்டுகளில் அவருடைய  கையொப்பம் இருந்தது.


</doc>
<doc id="407983" url="https://ta.wikipedia.org/wiki?curid=407983" title="அனீசுவரர்மன்">
அனீசுவரர்மன்

அன்சூா்ரஹ்மான் (இந்தி: अनीस्ररमान)  என்பவா், இந்திய அரசியல்வாதியும் இந்தியாவின் உத்திரப்பிரதேச மாநிலத்தின் 16 வது சட்டமன்ற உறுப்பினரும் ஆவார். இவர் உத்தரப் பிரதேசத்தின் காந்த் தொகுதியை பிரதிநிதித்துவப்படுத்துகிறார் மற்றும் இந்திய அமைதிக் கட்சியின்  உறுப்பினர் ஆவார்.
உத்தரபிரதேசத்தில் உள்ள மொராதாபாத் மாவட்டத்தில் கஸம்பூரில் அன்சூா்ரஹ்மான் பிறந்தார். அலிகார் முஸ்லீம் பல்கலைக்கழகத்திலிருந்து பி.காம் மற்றும் எல்.எல்.பி. பட்டங்களை அவர் பெற்றுள்ளார். எம்.எல்.ஏ.வாக தேர்ந்தெடுக்கப்படுவதற்கு முன்னர், அவர் ஒரு விவசாயியாக பணியாற்றினார்.

அனீசுவரர்மன் எம்.எல்.ஏ வாக  காந்த் தொகுதியிலிருந்து தோ்ந்தெடுக்கப்பட்டாா். இவா் இந்திய சமாதான கட்சி என்ற அரசியல் கட்சிியின் உறுப்பினா் ஆவாா்.

பாரதிய ஜனதா கட்சியின் ராஜேஷ் குமார் சிங்கிற்கு 2017 உத்தரப்பிரதேச தேர்தலில் அவர் தனது இடத்தை இழந்தார்.



</doc>
<doc id="407984" url="https://ta.wikipedia.org/wiki?curid=407984" title="ராமகந்த் ஆங்கிள்">
ராமகந்த் ஆங்கிள்

ராமகந்த் ஆங்கிள் கோவா மாநிலத்தை சோ்ந்த  ஒரு இந்திய அரசியல்வாதி ஆவார். இவர் 13 வது மக்களவையில் உறுப்பினராக இருந்தார். இவர் மோர்மகொவோ மக்களவை தொகுதியை பிரதிநிதித்துவப்படுத்துகிறார். அவர் பாரதிய ஜனதா கட்சியில் உறுப்பினராக இருந்தார். பின்னர் அவர் இந்திய தேசிய காங்கிரஸில் சேர்ந்தார்.


</doc>
<doc id="407985" url="https://ta.wikipedia.org/wiki?curid=407985" title="1488">
1488

1488 (MCDLXXXVIII) ஒரு செவ்வாய்க்கிழமையில் ஆரம்பமான ஒரு யூலியன் நெட்டாண்டு ஆகும்.



</doc>
<doc id="407987" url="https://ta.wikipedia.org/wiki?curid=407987" title="பி.ஏ. அந்தோனி">
பி.ஏ. அந்தோனி

பி.ஏ. அந்தோனி திரிச்சூர் நகரத்தை சோ்ந்த இந்திய தேசிய காங்கிரஸ் அரசியல்வாதி ஆவார். இவர் 1984 மற்றும் 1989 ஆம் ஆண்டுகளில் கேரளாவின் திரிசூர் மக்களவை தொகுதியில் இருந்து தோ்ந்தெடுக்கப்பட்டு நாடாளுமன்ற உறுப்பினராக இருந்துள்ளாா்.


</doc>
<doc id="407988" url="https://ta.wikipedia.org/wiki?curid=407988" title="அரவிந்த் குமார் அராலி">
அரவிந்த் குமார் அராலி

2018 ஜூன் 4 ஆம் தேதி, அரவிந்த் குமார் அராலி கர்நாடகா சட்டமன்ற கவுன்சிலுக்குத் எதிா் வேட்பாளா் இல்லாமல் தேர்ந்தெடுக்கப்பட்டாா். மொத்தம் 11 இடங்களில், INC 4 இடங்களும், ஜே.டி. (எஸ்) 2  இடங்களும் மற்றும் பி.ஜே.பி 5 இடங்களும் பெற்றன.


</doc>
<doc id="407990" url="https://ta.wikipedia.org/wiki?curid=407990" title="கே. அஷன்னா">
கே. அஷன்னா

கே. அஷன்னா (11 மே 1923) ஒரு இந்திய அரசியல்வாதி மற்றும் இந்தியாவின் நாடாளுமன்ற உறுப்பினர் ஆவார். இவா் ஆந்திராவின் அதிலாபாத் தொகுதியிலிருந்து தோ்ந்தெடுக்கப்பட்டு,  2 வது மக்களவையில் உறுப்பினராக இருந்தார். அசான்னா காங்கிரஸ் கட்சியில் உறுப்பினராக இருந்தார்ட்சி.

ஆஷ்னா ஆந்திரா பிரதேச மாநிலத்தில் ஆதிலாபாத்தில் பிறந்தார். இவர் ஒரு பட்டதாாி ஆவாா். தொழில் ரீதியாக அவர் சட்ட வல்லுநராக இருந்தவா்.

ஆசானா அதிலாபாத் தொகுதியில் இருந்து இரண்டாவது  முறையாக தேர்ந்தெடுக்கப்பட்ட எம்.பியாக இருந்தார். இந்தியாவின் மக்களவையில் ஒரே முறை தான் பதவியில் இருந்தாா்.

தற்போது



</doc>
<doc id="407993" url="https://ta.wikipedia.org/wiki?curid=407993" title="பாஸ்கர் துகாரம் ஆட்டி">
பாஸ்கர் துகாரம் ஆட்டி

பாஸ்கராவ் துகாராம் ஆட்டி ஒரு இந்திய அரசியல்வாதி ஆவார். 1952 மற்றும் 1957 ஆம் ஆண்டு பம்பாய் சட்டமன்றத் தேர்தல்களில் பாரன் தொகுதியில் வெற்றி பெற்றார். 1952 தேர்தலில் இந்திய பொதுவுடைம கட்சியின் வேட்பாளராக நின்றார். அவர் 12,570 வாக்குகளைப் பெற்றார் (56.67%). 1957 தேர்தலில் அவர் சுயேட்சையாக, 14,519 வாக்குகளைப் பெற்றார் (71.05%).. 1962 ஆம் ஆண்டில் மகாராஷ்டிரா சட்டசபை தேர்தலில் அவர் பர்ன்னரில் இரண்டாவது இடத்தைப் பிடித்தார், இது 6,787 வாக்குகளைப் பெற்றார் (24.93%).


</doc>
<doc id="407995" url="https://ta.wikipedia.org/wiki?curid=407995" title="1489">
1489

1489 (MCDLXXXIX) ஒரு வியாழக்கிழமையில் ஆரம்பமான ஒரு யூலியன் சாதாரண ஆண்டு ஆகும்.




</doc>
<doc id="407998" url="https://ta.wikipedia.org/wiki?curid=407998" title="எம். அய்யக்கண்ணு">
எம். அய்யக்கண்ணு

மு. அய்யக்கண்ணு (பிறப்பு ஆகஸ்ட் 15, 1927) ஒரு இந்திய அரசியல்வாதி ஆவாா். அவர் திருச்சினோபோலி மாவட்டத்தின் லடபுரம் கிராமத்தில் பிறந்தார்.. அவர் எஸ். முத்துசாமி மகன் ஆவாா் சிதம்பரம், அண்ணாமலை பல்கலைக்கழகத்தில் படிப்பை முடித்த பிறகு, சென்னை சட்டக் கல்லூரியில், பி.ஏ. (கௌரவ பட்டம்.) பெற்றாா். 1949 ஆம் ஆண்டில் இவர் அண்ணாமலை பல்கலைக்கழகத்தின சமூக சேவை சங்கத்தின் செயலாளா் ஆனாா். 1951 இல் வரலாறு மற்றும் அரசியல் சங்கத்தின் தலைவா் ஆனாா். அவர் சென்னை தாழ்த்தப்பட்ட வகுப்பு இளைஞர் சங்க செயலாளராகவும் பணியாற்றினார்.

அவர் 1953 ஆம் ஆண்டில் புவனஸ்வரிவை மணந்தார். இவா்களுக்கு மூன்று குழந்தைகள் (இரண்டு மகன்கள் மற்றும் ஒரு மகள்) உள்ளனா். 1957 ஆம் ஆண்டு இந்திய பொதுத் தேர்தலில் நாகப்பட்டினம் தொகுதியில் இருந்து மக்களவைக்கு (இந்திய பாராளுமன்றத்தின் கீழ் சபை) தேர்ந்தெடுக்கப்பட்டார். அவர் இந்திய தேசிய காங்கிரஸின் வேட்பாளராக தாழ்த்தப்பட்ட தொகுதியில் போட்டியிட்டார். பின்னாளில் அவர் மேற்கு சென்னையில் உள்ள அண்ணாநகாில் வாழ்ந்து வந்தாா்..


</doc>
<doc id="408000" url="https://ta.wikipedia.org/wiki?curid=408000" title="அண்ணா திராவிடர் கழகம்">
அண்ணா திராவிடர் கழகம்

அண்ணா திராவிடர் கழகம் திவாகரனால் 2018 ஆம் ஆண்டு தொடங்கப்பட்ட ஓர் தமிழக அரசியல் கட்சியாகும். சூன் 10, 2016 அன்று சசிகலாவின் சகோதரரான திவாகரன் இந்தக் கட்சியைத் தொடங்கினார்.

சொத்துக் குவிப்பு வழக்கில் சசிகலா சிறைக்கு சென்றதால் ஓ. பன்னீர்செல்வம் ஓர் அணியிலும், எடப்பாடி பழனிசாமி மற்றும் டி. டி. வி. தினகரன் ஒரு அணியில் இருந்தனர். 

பின்னர் எடப்பாடி பழனிச்சாமியும், ஓ. பன்னீர் செல்வமும் பல்வேறு கட்ட பேச்சு வார்த்தைகளுக்கு பின் இணைந்தனர். இதனால் சசிகலாவின் சகோதரரி மகனான டி. டி. வி. தினகரன், அம்மா மக்கள் முன்னேற்றக் கழகம் என்ற பெயரில் புதிய கட்சியைத் தொடங்கினார்.

இதனால் டி. டி. வி. தினகரனுக்கும், சசிகலாவின் சகோதரர் திவாகரனுக்கும் இடையே கருத்து வேறுபாடு ஏற்பட்டது. இதனால் 'அம்மா அணி' என்ற பெயரில் திவாகரன் புதிய அமைப்பு ஒன்றைத் தொடங்கினார். பின்னர் அதை கட்சியாக மாற்றினார்.

திருவாரூர், மன்னார்குடியில் தனது கட்சியின் பெயர் மற்றும் கொடியை சூன் 10, 2018 அன்று அறிமுகப்படுத்தினார். தனது கட்சியின் பெயர் "அண்ணா திராவிடர் கழகம்" என்றும் கட்சி கொடியானது கருப்பு, சிவப்பு, வெள்ளை நிறக்கொடியின் நடுவே பச்சை நிறத்தில் நட்சத்திரம் ஆகியவை உள்ளது. 


</doc>
<doc id="408001" url="https://ta.wikipedia.org/wiki?curid=408001" title="மஸார் அலி அஸ்ஹர்">
மஸார் அலி அஸ்ஹர்

மவுலானா மசார் அலி அஸ்ஹர் (13 மார்ச் 1895 - 4 நவம்பர் 1974) மஜ்லிஸ்-இ-அஹ்ர்ர்-உல்-இஸ்லாம் என்பதின் நிறுவனராகவும் மற்றும் தலைவராகவும் இருந்தார். இந்திய துணை கண்டத்தின்  வரலாற்றில் ஒரு முக்கிய அரசியல் நபராக இருந்தார். 1924-26 மற்றும் 1934-45 ஆண்டுகளில் பஞ்சாப் சட்டமன்றத்தில் மூன்று முறை தேர்ந்தெடுக்கப்பட்டார். அவர் இந்தியாவில் லக்னோவில் தெஹ்ரிக்-இ-மத்-இ-சபாபாவை நடத்தி வந்தார். தெஹிரீக்-இ-மத்-இ-சபாபா டிவோபண்டி-முஸ்லிம்களால் இயங்குகிறது

மவுலானா மாசர் அலி அஸ்ஹார் குடும்பத்தில் 5 குழந்தைகள் இருக்கிறார்கள். அவா்களில் 3 மகன்கள் மற்றும் 2 மகள்கள் உள்ளனா்.

1- பாக்தீயர் அப்பாஸ் 2- கெய்ஸர் முஸ்தபா 3-காக்கன் பாபர் 4-இம்தியாஸ்-அன்-நிசா 5-ரியாஸ் பாத்திமா


</doc>
<doc id="408015" url="https://ta.wikipedia.org/wiki?curid=408015" title="2001: ஏ ஸ்பேஸ் ஒடிசி (திரைப்படம்)">
2001: ஏ ஸ்பேஸ் ஒடிசி (திரைப்படம்)

2001: ஏ ஸ்பேஸ் ஒடிஸி (2001: A Space Odyssey) ( பொருள்; 2001: ஒரு விண்வெளிப் பயணம்) என்பது 1968 ஆண்டைய காவிய அறிவியல் புனைகதைத் திரைப்படம் ஆகும்.  இப்படத்தை இஸ்டான்லி குப்ரிக்கு தயாரித்து இயக்கியுள்ளார். ஆர்தர் சி. கிளார்க்கின் ‘தி சென்ட்டினெல்’ என்ற சிறுகதைதான் ‘2001: ஒரு விண்வெளிப் பயணம்’ படத்துக்குத் தொடக்கப்புள்ளி. அந்தக் கதையை குப்ரிக்கும் கிளார்க்கும் சேர்ந்து புதின வடிவில் விரிவாக்க ஆரம்பித்து, அதன் அடிப்படையிலேயே படத்தை உருவாக்கி, படம் வெளியானதையடுத்து, புதினமும் வெளியிடப்பட்டது.  இந்தப்படமானது புரிந்துகொள்ள மிகவும் கடினமானதாக இருந்த்தாக கருதப்பட்டாலும், இந்தப் படத்தில் விளக்கங்கள் ஏதும் அளிக்கப்படவில்லை. மாறாக, பார்வையாளர்களை அவர்களுக்கு விருப்பமான விளக்கங்களைக் கொடுத்துக்கொள்ள இயக்குநர் தூண்டினார்.

"2001: எ ஸ்பேஸ் ஒடிசி "திரைப்பத்தை அமெரிக்க ஸ்டுடியோவான மெட்ரோ கோல்ட்வைன் மேயர் நிதியுதவி செய்து, விநியோகித்தது, என்றாலும், படத்தின் படப்பிடிப்பு கிட்டத்தட்ட முற்றிலுமாக இங்கிலாந்தில் படமாக்கப்பட்டு, படத்தொகுப்பும் செய்யப்பட்டது. இந்தப்பணிகளுக்கு இங்கிலாந்தின் எம்ஜிஎம்- பிரிட்டிஷ் ஸ்டுடியோஸ் மற்றும் ஷெப்பர்ட்டன் ஸ்டுடியோஸ்  ஆகியவற்றில் உள்ள வசதிகள் பயன்படுத்தப்பட்டன. இந்தத் திரைப்படம் வெளியானபோது விமர்சகர்கள் மற்றும் பார்வையாளர்கள் மத்தியில் கலவையான விமர்சனங்களைப் பெற்றது, என்றாலும் 1968 ஆம் ஆண்டின் மிகக் கூடுதலான வசூலை ஈட்டிய வட அமெரிக்க திரைப்படம் என்ற பெயரைப் பெற்றது. மேலும் இது நான்கு அகாதமி விருதுகளுக்குப் பரிந்துரைக்கப்பட்டது.

2001: ஏ ஸ்பேஸ் ஒடிசி திரைப்படமானது இதுவரை எடுக்கப்பட்ட திரைப்படங்களில் மகத்தான மற்றும் மிகவும் செல்வாக்கைச் செலுத்தும் திரைப்படங்களில் ஒன்றாக பரவலாக இக்காலத்தில் கருதப்படுகிறது. 
படத்தின் கதைத் துவக்கமானது நாற்பது லட்சம் ஆண்டுகளுக்கு முன்னதாக துவங்குகிறது. கதையின் துவக்கத்தில் ஆப்பிரிக்காவில் ஒரு சிறிய தண்ணீர் குட்டையை தங்கள் ஆதிக்கத்தில் கொண்டுவர இரண்டு மனிதக் குரங்குக் கூட்டங்கள் போட்டியிடுகின்றன. இச்சூழலில் அங்கு கரிய நிறத்திலான ஒரு செவ்வகக் கல்லோன்று காணப்படுகின்றது. அந்தக் கல்லைச் சுற்றி சில குரங்குகள் வருகின்றன. அப்போது அக்கல்லால் அக்கூட்டத்தில் உள்ள ஒரு குரங்குகானது ஒரு மாற்றத்தை அடைகிறது. மாற்றம் பெற்ற அக்குரங்கானது அங்கு இருந்த ஒரு எலும்பை ஆயுதமாகப் பயன்படுத்தி தன் எதிரிக் கூட்டத்தில் இருந்த குரங்கொன்றைக் கொன்று தண்ணீர் குட்டையை தன் ஆதிக்கத்தின்கீழ் கொண்டுவருகின்றது. இதைத் தொடர்ந்து கதையானது நாற்பது இலட்சம் ஆண்டுகள் தாண்டி 2001 ஆண்டுக்கு வந்து சேருகிறது. குரங்குகள் கண்டதைப் போன்ற ஒரு கல் நிலவில் புதைக்கப்பட்டிருக்கிறது. நிலவுக்கு வரும் விண்வெளி வீரர்கள் அக்கல்லை ஆராய்கின்றனர். அப்போது அந்த வீரர்களில் சிலரை ஹால் என்னும் கணினி கொன்றுவிடுகிறது. அதைக் கொல்லும் பிரதான பாத்திரமான டேவிட் போமேன் காலவெளியூடான பயணத்தை மேற்கொள்கிறார் என்று கதை பயணிக்கிறது.


</doc>
<doc id="408024" url="https://ta.wikipedia.org/wiki?curid=408024" title="ஆக்சிசனேற்றி அமிலம்">
ஆக்சிசனேற்றி அமிலம்

ஆக்சிசனேற்றி அமிலம் (An oxidizing acid) வலிமையான ஆக்சிசனேற்றியாகச் செயல்படும் ஒரு பிரான்ஸ்டெட் அமிலமாகும். அனைத்து பிரான்ஸ்டெட் அமிலங்களும் ஆக்சிசனேற்றிகளாக செயல்பட முடியும். ஏனெனில், அமிலத்தன்மையுள்ள புரோட்டானானது, ஐதரசன் வாயுவாக (நீரியமாக) ஒடுக்கமடையக் கூடும். சில அமிலங்கள் ஐதரசன் அயனியைக் காட்டிலும் வலிமையான ஆக்சிசனேற்றிகளாகச் செயல்படக்கூடிய வேறு சில அமைப்புகளைக் கொண்டுள்ளன. பொதுவாக, அவை எதிரயனியின் அமைப்பில் ஆக்சிசனைக் கொண்டிருக்கும். இவை நைட்ரிக் காடி, பெர்குளோரிக் அமிலம், குளோரிக் அமிலம், குரோமிக் அமிலம், மற்றும் அடர் சல்பூரிக் அமிலம் ஆகியவற்றை உள்ளடக்கிய அமிலங்களாகும்.

ஆக்சிசனேற்றிகளாகப் பயன்படும் அமிலங்கள், வினைத்திறன் குறைந்த உலோகங்களைக் கூட ஆக்சிசனேற்றம் செய்யுமளவிற்கு வலிமையான ஆக்சிசனேற்றிகளாகச் செயல்படுகின்றன. இவற்றில் செயற்படு ஆக்சிசனேற்றக் காரணியானது H அயனிகளாக இருப்பதில்லை. உதாரணமாக, தாமிரம் வினைத்திறனற்ற உலோகமாக இல்லாமலும், ஐதரோகுளோரிக் காடியுடன் வினையாற்றும் தன்மையற்றும் உள்ளது. இருப்பினும், நீர்த்த நைட்ரிக் அமிலங்கள் கூட (நைத்திரேட்டு அயனிகள் செயல்மிகு ஆக்சிசனேற்றிகளாக செயல்படுவதன் காரணமாக) தாமிரத்தை Cu அயனிகளாக, ஆக்சிசனேற்றம் செய்யக்கூடும்:

சில நேரங்களில் வலிமையான ஆக்சிசனேற்றத்திற்கான காரணியாக அமிலத்தின் செறிவு கூட அமைந்து விடுகிறது. மீண்டும், தாமிரத்தையே உதாரணமாக எடுத்துக் கொண்டால் அது நீர்த்த சல்பூரிக் அமிலத்துடன் வினையேதும் புரிவதில்லை, ஆனால், அடர் சல்பூரிக் அமிலத்தில், அதிக அமிலச் சூழல் மற்றும் அதிக சல்பேட்டு அயனிகளின் செறிவு ஆகியவை சல்பேட்டு அயனிகளை ஆக்சிசனேற்றக் காரணியாகச் செயல்பட வைக்கிறது:


</doc>
<doc id="408026" url="https://ta.wikipedia.org/wiki?curid=408026" title="ஜி. ஏ. நடேசன்">
ஜி. ஏ. நடேசன்

கணபதி அக்ரகாரம் அண்ணாதுரை அய்யர் நடேசன் அல்லது ஜி. ஏ. நடேசன் (Ganapathi Agraharam Annadhurai Ayyar Natesan) (25 ஆகஸ்டு 1873 – 29 ஏப்ரல் 1948) சென்னை மாகாணத்தில் வாழ்ந்த இந்திய விடுதலைப் போராட்ட வீரர், எழுத்தாளர், இதழாளர், அரசியல்வாதி மற்றும் நூல் வெளியிட்டாளர் ஆவார். 

இவர் நிறுவிய ஜி. ஏ. நடேசன் & கோ நூல் வெளியிட்டு நிலையம், இந்திய தேசிய விடுதலை உணர்வுகளை தூண்டும் நூல்களை வெளியிடுவதில் முன்னிலை வகித்தது. 

ஜி. ஏ. நடேசன் தஞ்சாவூர் மாவட்டம், பாபநாசம் வட்டம், பாபநாசம் ஊராட்சி ஒன்றியத்தில் உள்ள கணபதி அக்ரகாரம் எனும் கிராமத்தில், அண்ணாதுரை அய்யர் என்பாருக்கு 25 ஆகஸ்டு 1873ல் பிறந்தார். 

பள்ளிப் படிப்பை கும்பகோணத்தில் முடித்தார். கல்லூரிப் படிப்பை சென்னை மாநிலக் கல்லூரியில் பயின்றார். பின்னர் சொந்தமாக நூல் வெளியிட்டு நிறுவனத்தை துவங்குவதற்கு முன்னர் ஒரு ஆங்கிலேயரின் நூல் வெளியீட்டு நிறுவனத்தில் பணியாற்றினார். 1897ல் ஜி. ஏ. நடேசன் & கோ (G. A. Natesan & Co) எனும் நூல் வெளியீட்டு நிறுவனத்தை துவக்கினார்.

ஜி. ஏ. நடேசன் இந்திய விடுதலைப் போராட்டத்தில் பங்கு கொண்டார். 1900ல் ஆங்கில மொழியில் "The Indian Review", எனும் மாத இதழை வெளியிட்டார்.இம்மாத இதழில் இலக்கிய விமர்சனங்கள், விளக்கப் படங்கள், பொருளாதாரம் மற்றும் வேளாண்மை குறித்து செய்திகள் வெளியிட்டார். 

1915ல் முதன் முறையாக மகாத்மா காந்தியடிகள் சென்னைக்கு வருகை புரிந்த போது, ஜார்ஜ் டவுனில் உள்ள தம்பு செட்டித் தெருவில் இருந்த ஜி. ஏ. நடேசனின் இல்லத்தில்,17 ஏப்ரல் முதல் 8 மே 1915 வரை தங்கியிருந்தார். 

பின்னர் தனது காங்கிரஸ் கட்சி கொள்கையை கைவிட்ட ஜி. ஏ. நடேசன், இந்திய லிபரல் கட்சியில் இணைந்தார். 1922ல் இந்திய லிபரல் கட்சியின் தேசிய இணைச் செயலாளராக தேர்ந்தெடுக்கப்பட்டார். 1923 மற்றும் 1931களில் சென்னை மாகாண சட்டமன்றத்தின் நியமன உறுப்பினராக ஜி. ஏ. நடேசன் நியமிக்கப்பட்டார். 

29 ஏப்ரல் 1948ல் ஜி. ஏ. நடேசன் தமது 74வது அகவையில் மறைந்தார்.


</doc>
<doc id="408042" url="https://ta.wikipedia.org/wiki?curid=408042" title="பெருஞ் சமவெளி">
பெருஞ் சமவெளி

பெருஞ் சமவெளி ("Great Plains", சிலநேரங்களில் "the Plains") ஐக்கிய அமெரிக்காவின் மிசிசிப்பி ஆற்று உயர்புல் பிரெய்ரி புல்வெளிகளுக்கு மேற்கிலும் கனடா, அமெரிக்க ராக்கி மலைத்தொடருக்கும் இடையேயுள்ள பரந்த சமமான நிலப்பகுதி (சமவெளி) ஆகும்; இது பெரும்பாலும் பிரெய்ரி புல்வெளிகள், ஸ்டெப்பி புல்வெளிகள், மற்றும் பிற புல்வெளிகளால் அமைந்துள்ளது. இதில்:
அடங்கும்.
இப்பகுதி பெரும் திறந்தவெளி கால்நடைப்பண்ணைகளுக்காகவும் உலர்நில வேளாண்மைக்காகவும் அறியப்படுகின்றது. 

கனடியப் பகுதியில் உள்ள சமவெளி கனடியப் பிரெய்ரிகள் எனப்படுகின்றன. ஆல்பர்ட்டா, சஸ்காச்சுவானின் தென்பகுதி, தென் மானிட்டோபாவின் குறுகிய பகுதிகளில் இது பரவியுள்ளது. சிறு புவியியல் பகுதியாக இருப்பினும் இந்த மூன்று மாகாணங்களின் பெரும்பாலான மக்கள்தொகை இங்குதான் வசிக்கின்றனர்.
பெருஞ்சமவெளிப் பகுதியில் கோடைக்காலம் வெப்பமாகவும் ஈரப்பதம் மிகுந்தும் குளிர்காலங்கள் மிகவும் குளிர்ந்தும் காணப்படும். இங்கு காட்டெருதுகள் பெருமளவில் இருந்தன; அதுவே இங்குள்ள மக்களின் முதன்மை உணவாகவும் இருந்தது. தற்போது இங்கு கால்நடைகளுக்கும் மக்களுக்கும் தேவையான தானியங்கள் விவசாயம் செய்யப்படுகின்றன.



</doc>
<doc id="408046" url="https://ta.wikipedia.org/wiki?curid=408046" title="ஹாக்வார்ட் புகைரதம்">
ஹாக்வார்ட் புகைரதம்

ஹாக்வார்ட் புகைரதம் என்பது 1,800 மிமீ (5 அடி 10 7/8 அங்குலம்) அகல இரயில் பாதை உடைய ஒரு பொழுதுபோக்கு இரயில்வே ஆகும். ஐக்கிய அமெரிக்க நாட்டிவன் ஒர்லாண்டோவில் உள்ள யுனிவர்சல் ஆர்லாண்டோ ரிசார்ட்டில் இயக்கப்படுகிறது. இந்த புகைரத பாதை 676 மீட்டர் (2,218 அடி) ஹோக்ஸ்மிடு நிலையத்தில் இருந்து கிங்க்ஸ் கிராஸ் நிலையம் வரை இயக்கப்படும் ஒரு பொழுதுபோக்கு புகைரதம் ஆகும். 

டோப்பல்மேயர் கார்வன்டா குழு மூலம் தயாரிக்கப்பட்ட இந்த அமைப்பு ஹோக்வார்ட் எக்ஸ்பிரஸின் இரண்டு பிரதிகளுடன் செயல்படுகிறது. பயணத்தின் இரண்டு திசைகள் இரண்டு வேறுபட்ட ஒளிப்பதிவுகளை காட்டுகின்றன. இரண்டு தனித்தனி பொழுதுபோக்கு பூங்காக்கள் உள்ள இரயில் நிலையங்களுக்கு இடையே இரயிலில் பயண விருந்தினர்கள் செல்வதால் பயணிகளின் இரு போழுதுபோக்கு பூங்காக்களின் நுழைவுச்சீட்டுகளும் ஆய்வாளரால் பயணத்தின் போது பரிசோதிகப்படுகிறது.
ஹாக்வார்ட் புகைரதம் ஜூலை மாதம் 1 ஆம் நாள் 2014 ஆம் ஆண்டு அன்று பொதுமக்களின் பொழுதுபோக்கு அம்சமாக திறக்கப்பட்டது. உத்தியோகபூர்வமாக இயக்கிய பின் ஏழு நாட்கள் கழித்து டியாகான் அலியின் விரிவாக்கத்துடன் மற்றொன்று திறக்கப்பட்டது. இந்த சேவையானது உடனடியாக பிரபலமடைந்தது. ஒரு மாதத்திற்குள் ஒரு மில்லியன் பயணிகள் பயனடைந்தனர்.

</doc>
<doc id="408047" url="https://ta.wikipedia.org/wiki?curid=408047" title="கர்நாடக பிரதேசம்">
கர்நாடக பிரதேசம்

கர்நாடகப் பிரதேசம் (Carnatic region) என்பது தென்னிந்தியாவின் கிழக்குத் தொடர்ச்சி மலைகளுக்கும், மேற்குத் தொடர்ச்சி மலைத்தொடர்களுக்கும் இடையே உள்ள தற்கால தமிழ்நாடு, தெற்கு கர்நாடகா மற்றும் தெற்கு ஆந்திரப் பிரதேசத்தின் நிலப்பரப்புகளைக் குறிக்கும். 

1692ல் அவுரங்கசீப் கைப்பற்றிய கர்நாடகப் பிரதேசங்களை, ஆற்காடு நவாப் மூலம் நிர்வகித்தார். இறுதி ஆற்காடு நவாப் முகமது கவுஸ் கானுக்கு வாரிசு இன்மையால், அவகாசியிலிக் கொள்கையின் படி, 1867ல் கர்நாடக பிரதேசங்கள், பிரித்தானிய இந்தியாவின் ஆட்சியினரால், சென்னை மாகாணத்துடன் இணைக்கப்பட்டது.

தென்னிந்தியாவின் தற்கால தமிழ்நாடு மற்றும் ஆந்திரப் பிரதேசம் ஆகிய பகுதிகளில் அமைந்த கர்நாடகப் பிரதேசம், கிழக்குத் தொடர்ச்சி மலைகளுக்கும், மேற்குத் தொடர்ச்சி மலைத்தொடர்களுக்கும் மற்றும் சென்னை மாகாணத்தின் சோழ மண்டலக் கடற்கரைக்கும் இடைப்பட்ட பகுதியாகும். உண்மையில் இப்பகுதிகள் மைசூர் இராச்சியத்தால் கைப்பற்றப்பட்ட தமிழ்நாட்டின் வடக்குப் பகுதிகளும் மற்றும் கேரளாவின் பாலக்காடு பகுதிகளும் கொண்டது. 

வங்காள விரிகுடாவின் சோழ மண்டலக் கடற்கரையின் 600 கிலோ மீட்டர் நீளமும், 50 முதல் 100 கிலோ மீட்டர் அகலமும் கொண்டது. இதன் வடக்கில் வட சர்க்காரின் குண்டூர் மாவட்டமும், தெற்கில் கன்னியாகுமரி வரை எல்லையாகக் கொண்டது. கர்நாடகப் பிரதேசம் தெற்கு, வடக்கு மற்றும் மத்திய கர்நாடக பிரதேசம் என மூன்றாகப் பிரிக்கப்பட்டது. 

கொள்ளிடம் ஆறு பாயும் திருச்சிராப்பள்ளி வரையிலான பகுதியை தெற்கு கர்நாடகம் என்றும்; இதில் அடங்கிய முக்கிய நகரங்கள், திருச்சிராப்பள்ளி, மதுரை, தரங்கம்பாடி, நாகப்பட்டினம், திருநெல்வேலி ஆகும். 

மத்திய கர்நாடக பிரதேசத்தின் வடக்கில் பெண்ணாறு முதல் தெற்கில் கொள்ளிடம் ஆறு வரையிலான வட ஆற்காடு, தென் ஆற்காடு பகுதிகளைக் கொண்டது. மத்திய கர்நாடகப் பகுதியின் முக்கிய நகரங்கள் சென்னை, புதுச்சேரி, ஆற்காடு, வேலூர், திருவண்ணாமலை, கடலூர், விழுப்புரம், செங்கம், பழவேற்காடு, நெல்லூர் ஆகும்.

வடக்கு கர்நாடகப் பிரதேசத்தின் ஒங்கோல் முதல் தெற்கில் பெண்ணாறு வரையிலான பகுதிகள் ஆகும். வடக்கு கர்நாடகப் பிரதேசத்தின் முக்கிய நகரம் ஒங்கோல் ஆகும்.

துவக்க காலத்தில் கர்நாடக பி பிரதேசங்களின் நிலப்பரப்புகள் சேர, சோழ, பாண்டிய, பல்லவர்களின் கீழிருந்தது. பின்னர் 15ம் நூற்றாண்டின் துவக்கத்தில் கர்நாடக பிரதேசம் விஜய நகரப் பேரரசின் கீழ் வந்தது. 

16ம் நூற்றாண்டின் இறுதியில் தக்காண சுல்தான்களால் விஜயநகரப் பேரரசு வீழ்ச்சியுற்றது. எனவே மதுரை நாயக்கர்கள், தஞ்சை நாயக்கர்கள், செஞ்சி நாயக்கர்கள் மற்றும் காளஹஸ்தி நாயக்கர்கள் தன்னாட்சியுடன் கர்நாடகப் பிரதேசங்களை ஆண்டனர். 

1674ல் மராத்தியர்கள் தஞ்சாவூரைக் கைப்பற்றி, தஞ்சாவூர் மராத்திய அரசை நிறுவினர். அவகாசியிலிக் கொள்கையின் படி, வாரிசு அற்ற தஞ்சாவூர் மராத்திய அரசை, 1855ல் பிரித்தானிய இந்தியாவின் ஆட்சியில் இணைக்கப்பட்டது. 

1692ல் அவுரங்கசீப் கர்நாடகப் பிரதேசங்களை கைப்பற்றி, அதனை நிர்வகிக்க, ஆற்காடு நவாப்பை தனது பிரதிநிதியாக நியமித்தார். அவுரங்கசீப்பின் மறைவிற்குப் பின் ஆற்காடு நவாப் முதலாம் சாதுல்லா கான் (1710–1732) தன்னாட்சியுடன் கர்நாடகப் பிரதேசங்களை ஆண்டார். 

பின்னர் பதவிக்கு நவாப் பதவிக்கு வந்த தோஸ்த் அலி கான், 1736ல் மதுரை நாயக்கர்களை வென்று, மதுரை மண்டலத்தை கர்நாடக பிரதேசத்துடன் இணைத்துக் கொண்டார். 
ஆற்காடு நவாப் அன்வருத்தீன் கானின் (1744–1749) இறப்பிற்கு பின்னர், ஆற்காடு நவாப் பதவிக்கு, அன்வருத்தீன் கானின்ன் மகன் முகமது அலி கான் வாலாஜாவிற்கும், மருமகன் சந்தா சாகிப்பிற்கும் இடையே கடும் பிணக்குகள் நிலவியது. 

இதனை பயன்படுத்தி, பிரித்தானிய கிழக்கிந்திய கம்பெனியினர் முகமது அலி கான் வாலாஜாவிற்கும், பிரெஞ்சு கிழக்கிந்திய கம்பெனியினர் சந்தா சாகிப்பிற்கும் ஆதரவும், படையுதவி செய்தனர். இறுதியாக ஆங்கிலேயர்கள் உதவியுடன் முகமது அலி கான் வாலாஜா 1795ல் இறக்கும் வரை கர்நாடக பிரதேசங்களை ஆண்டார்.

1743ல் மைசூர் மன்னர் ஐதர் அலி, கர்நாடகப் பிரதேசங்கள் மீது படையெடுத்து ஆம்பூர் திருவண்ணாமலை, செங்கம், மதுரை மற்றும் திண்டுக்கல் பகுதிகளைக் கைப்பற்றினார்.

ஆங்கிலேயர்கள், கர்நாடகப் போர்கள் மூலம் ஐதர் அலி வென்ற கர்நாடகப் பகுதிகளை கைப்பற்றி சென்னை மாகாணத்துடன் இணைத்துக் கொண்டனர். இறுதி ஆற்காடு நவாப் முகமது கவுஸ் கானுக்கு வாரிசு இன்மையால், அவகாசியிலிக் கொள்கையின் படி, 1867ல் கர்நாடக பிரதேசங்கள், பிரித்தானிய இந்தியாவின் சென்னை மாகாணத்துடன் இணைக்கப்பட்டது.

1805ல் கர்நாடக பிரதேசத்தில் எஞ்சியிருந்த பாளையக்காரர்களை வென்ற ஆங்கிலேயர்கள், கர்நாடக பிரதேசத்தை சென்னை மாகாணத்துடன் இணைத்தனர். 




</doc>
<doc id="408050" url="https://ta.wikipedia.org/wiki?curid=408050" title="பிரெய்ரி புல்வெளிகள்">
பிரெய்ரி புல்வெளிகள்

பிரெய்ரி புல்வெளிகள் ("Prairies", / prɛəri /) என்பது வட அமெரிக்காவில் காணப்படும் ஒரு பரந்த புல்வெளி. தென் அமெரிக்காவில் அர்கெந்தீனா, தெற்கு பிரேசில் மற்றும் உருகுவை பகுதிப் புல்வெளியை பம்பாசு என்றும் ஆப்பிரிக்காவின் பகுதிகள் சவான்னா என்றும் குறிப்பிடப்படுகின்றன. ஐரோவாசியா உள்ள புல்வெளிகள் ஸ்டெப்பி புல்வெளிகள். இத்தகைய பகுதிகள் சமவெளிகள். இங்கே மரங்கள் குறைவாக இருப்பதோடு புல்லினங்கள், புதர்கள், குறுமரங்கள் மிகுதியாக இருக்கின்றன.

பிரெய்ரி என்ற சொற்றொடர் கனடா, அமெரிக்க ஐக்கிய நாடு, மெக்சிக்கோ நாடுகளின் உள்நாட்டுத் தாழ்நிலங்களைக் குறிப்பிடப் பயன்படுத்தப்படுகின்றது. இதில் பெருஞ் சமவெளி முழுமையும் அடங்கும். கிழக்கிலுள்ள சில மலைப்பாங்கான நஞ்சை நிலங்களும் அடங்கும்.
பிரெய்ரீ என்பது "பிரையீயீ" என்ற பிரான்சிய சொல்லிலிருந்து பெறப்பட்டது.இதன் வேர்ச்சொல் இலத்தீன் சொல்லான "பிரதம்" என்பதிலிருந்து உருவானது, அதற்கு "மேய்ச்சலிடம்" என்று பொருள்.



</doc>
<doc id="408052" url="https://ta.wikipedia.org/wiki?curid=408052" title="அல்கைலேற்றம்">
அல்கைலேற்றம்

அல்கைலேற்றம் (Alkylation) என்பது அல்கைல் தொகுதியானது ஒரு மூலக்கூற்றிலிருந்து மற்றொரு மூலக்கூற்றுக்கு மாற்றமடையும் செயல்முறையாகும். அல்கைல் தொகுதியானது கார்பன்நேரயனியாகவோ, மூலிகமாகவோ, கார்பன்எதிரயனியாகவோ அல்லது ஒரு காபீனாகவோ (அல்லது சமானமான வேறு ஏதாவது வடிவிலோ) இடம் மாற்றப்படலாம். அல்கைல் தொகுதியானது ஒரு மூலக்கூறொன்றின் பகுதியாக, CH,என்ற பொதுவான மூலக்கூற்று வாய்ப்பாட்டை உடையதாகவும் உள்ளதாகும். இதில் "n என்ற முழு" எண் மூலக்கூற்றோடு எத்தனை கார்பன் அணுக்கள் இணைந்துள்ளது என்பதைக் குறிக்கிறது. உதாரணமாக, ஒரு மெதில் தொகுதியானது ("n" = 1, CH) என்ற அளவிலான மெத்தேன் மூலக்கூற்றின் (CH) பகுதியாக உள்ளது. அல்கைலேற்ற காரணிகள் தெரிவு செய்யப்பட்ட அல்லது தேர்ந்தெடுக்கப்பட்ட அல்கைலேற்றத்தை தேவையான அலிபாட்டிக் கார்பன் சங்கிலியை முன்னதாகத் தேர்ந்தெடுக்கப்பட்ட கரியணுத்தொடரைக் கொண்ட தொடக்க மூலக்கூற்றுடன் சேர்ப்பதால் நிகழ்த்தப்படுகிறது. இது நன்கறியப்பட்ட வேதித்தொகுப்பு முறைகளுள் ஒன்றாகும். அல்கைல் நீக்க வினைகள் என்று அறியப்படும் செயல்முறைகளின் மூலம் அல்கைல் தொகுதிகள் ஒரு மூலக்கூற்றிலிருந்து நீக்கப்படவும் கூடும். அல்கைலேற்றக் காரணிகள் பெரும்பாலும் அவற்றின் கருக்கவர் அல்லது இலத்திரன்கவர் பண்புகளினடிப்படையிலேயே வகைப்படுத்தப்படுகின்றன. 
எண்ணெய் சுத்திகரிப்பு நிலையங்களைப் பொறுத்தவரை அல்கைலேற்றம் என்பது ஆல்க்கீன்களுடனான ஐசோபியூட்டேனின் குறிப்பிட்ட அல்கைலேற்றமேயாகும். கல் நெய் அல்லது பெட்ரோலியத்தை மேம்படுத்தும் நோக்கில் அல்கைலேற்றமானது பெட்ரோலியத்திற்கான முதல்தரமான கலவை மூலப்பொருளை உற்பத்தி செய்து தருகிறது.

மருத்துவத்துறையில், புற்றுநோய் செல்களைச் சிதைக்கப் பயன்படும் வேதிச்சிகிச்சையில் டி. என். ஏ -இன் அல்கைலேற்றம் பயன்படுகிறது. புற்றுநோய் எதிர்ப்புப் பொருட்கள் என்றழைக்கப்படும் மருந்து வகைப் பொருட்களால் அல்கைலேற்றமானது நிறைவேற்றப்படுகிறது. 

கருக்கவர் அல்கைலேற்ற காரணிகள் அல்கைல் எதிரயனிக்குச் (கார்பன்எதிரயனி) சமானமான வேலையைச் செய்கிறது. உதாரணங்களில், கரிம உலோகச் சேர்மங்களான கிரின்யார்டு காரணிகள், கரிம மக்னீசியம், கரிம லித்தியம், கரிம தாமிரம் மற்றும் கரிம சோடியம் சேர்மங்கள் ஆகியவை அடங்கும்.  இத்தகைய சேர்மங்கள் கார்போனைல் தொகுதியில் உள்ள இலத்திரன்-பற்றாக்குறையுடைய கார்பன் அணுவோடு சேர முடியும். கருக்கவர் அல்கைலேற்றக் காரணிகளால், கார்பன் அணுக்களோடு உள்ள ஆலைடு பதிலிகளையும் இடப்பெயர்ச்சி செய்ய முடியும். வினைவேகமாற்றிகளின் முன்னிலையில், இவை, மேலும், சுசுகி இணைப்பு வினைகளால் முன்னுதாரணமாய் விளங்குகின்ற வினைகளைப் போன்று, அல்கைல் மற்றும் அரைல் ஆலைடுகளையும் அல்கைலேற்றம் செய்கின்றன.


</doc>
<doc id="408054" url="https://ta.wikipedia.org/wiki?curid=408054" title="பெண்ணாறு">
பெண்ணாறு

பெண்ணாறு (Penna - also known as Pennar, Penner, Penneru or North Pinākinī) தென்னிந்தியாவின் கர்நாடகா மாநிலத்தில் சிக்கபள்ளாபூர் மாவட்டத்தின், நந்தி மலையில் உற்பத்தியாகி, கிழக்கில் கர்நாடகா மற்றும் ஆந்திரப் பிரதேசம் மாநிலங்கள் வழியாக பாய்ந்து, இறுதியில் நெல்லூர் மாவட்டத்தின் வங்காள விரிகுடாவில் கலக்கிறது. 

597 கிலோ மீட்டர் நீளத்தில் பாயும் பெண்ணாறு, 55,213 சதுர கிலோ மீட்டர் வடிநிலம் கொண்டது.பெண்ணாறு, கர்நாடகா மாநிலத்தில் 6,937 சதுர கிலோ மீட்டர் பரப்பளவிற்கும், ஆந்திரப் பிரதேசத்தில் 48,276 சகிமீ பரப்பளவிற்கும் வடிநிலமாக உள்ளது. 

 


</doc>
<doc id="408066" url="https://ta.wikipedia.org/wiki?curid=408066" title="அலுமினியம் புளோரைடு">
அலுமினியம் புளோரைடு

அலுமினியம் புளோரைடு "(Aluminium fluoride)" என்பது AlF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். அலுமினியம் தயாரிப்பில் பயன்படுத்தப்படுவது இச்சேர்மத்தின் முதன்மையான பயனாகும். நிறமற்ற திண்மமான இதை செயற்கை முறையிலும் தயாரிக்கலாம். இயற்கையில் இது ரோசன்பெர்கைட்டு மற்றும் ஆசுக்கர்சோனைட்டு என்ற கனிமங்களில் தோன்றுகிறது. 

அலுமினியம் புளோரைடின் பெரும்பகுதியை அலுமினாவை ஐதரசன் புளோரைடு வாயுவுடன் சேர்த்து 700 ° செல்சியசு வெப்ப நிலைக்கு: சூடுபடுத்தி தயாரிக்கிறார்கள். புளோரோசிலிசிக் அமிலத்தையும் அலுமினியம் புளோரைடு தயாரிக்கப் பயன்படுத்தப்படலாம்
அமோனியம் எக்சாபுளோரோ அலுமினேட்டை வெப்பச் சிதைவுக்கு உட்படுத்தி அலுமினியம் புளோரைடைத் தயாரிப்பது மற்றொரு மாற்று வழிமுறையாகும். சிறிய அளவு ஆய்வகத்தயாரிப்புகளுக்கு அலுமினியம் ஐதராக்சைடு அல்லது அலுமினியம் உலோகத்தை ஐதரசன் புளோரைடுடன் சேர்த்து சூடுபடுத்தி இதைத் தயாரித்துக் கொள்கிறார்கள். 

அலுமினியம் புளோரைடு டிரையைதரைடு என்பது அரிதாக இயற்கையில் தோன்றும் ரோசன்பெர்கைட்டு என்ற கனிமமாகும். இதனுடைய நீரேற்றமற்ற வடிவம் ஆசுக்கர்சோனைட்டு என்ற கனிம வடிவில் தோன்றுகிறது. 

அலுமினியம் புளோரைடின் கட்டமைப்பு இரேனியம் டிரையாக்சைடு கருத்தாக்கத்தை ஏற்றுக்கொண்டு உருக்குலைந்த AlF6 எண்முகத் தோற்றத்தில் காணப்படுகிறது. ஒவ்வொரு புளோரைடு அணுவும் இரண்டு Al மையங்களுடன் இணைக்கப்பட்டுள்ளது. இதன் முப்பரிமாண பல்பகுதித் தோற்றம் காரணமாக ALF3 உயர் உருகுநிலையயைப் பெற்றுள்ளது. திண்ம நிலையில் காணப்படும் அலுமினியத்தின் மற்ற டிரையாலைடுகள் வேறுபடுகின்றன.

AlCl3 ஓர் அடுக்கு கட்டமைப்பையும் மற்றும் AlBr3 மற்றும் AlI3 ஆகியவை மூலக்கூற்று இருபடிக் கட்டமைப்பையும் ஏற்கின்றன. இதனால் இவை குறைந்த உருகுநிலையைப் கொண்டிருக்கின்றன. மேலும் இவை உடனடியாக ஆவியாகி இருபடிகளைக் கொடுக்கின்றன. வாயு நிலையில் அலுமினியம் புளோரைடு முக்கோண மூலக்கூறுகளாக உள்ள D3h சமச்சீருடன் காணப்படுகிறது. வாயு மூலக்கூறுகளின் AL-F பிணைப்பின் பிணைப்பு நீளம் 163 பைக்கோமீட்டர்களாகும். 

மின்னாற்பகுப்பு முறையில் அலுமினியத்தை உற்பத்தி செய்வதற்கு அலுமினியம் புளோரைடு ஒரு முக்கியமான கூட்டுசேர் பொருளாகப் பயன்படுகிறது. கிரையோலைட்டு தாதுவுடன் சேர்ந்து, இது உருகு நிலையை 1000 ° செல்சியசு வெப்பநிலை அளவுக்குக் குறைக்கிறது மற்றும் கரைசல்களின் கடத்துத்திறனையும் அதிகரிக்கிறது. இது உருகிய அலுமினிய ஆக்சைடில் கரைந்து பின்னர் மின்னாற்பகுப்பின் போது அலுமினியம் உலோகத்தை வழங்குகிறது. 

உயிரியலில் அலுமினியம் புளோரைடு அணைவுச்சேர்மங்கள் பாசுப்போரைல் பரிமாற்ற வினைகளின் இயக்கவியல் அம்சங்களை ஆய்வுசெய்வதற்குப் பயன்படுத்தப்படுகின்றன, இவை அடினோசின் டிரை பாசுப்பேட்டு, மற்றும் குவானோசின் டிரை பாசுப்பேட்டு போன்ற உயிரணுக்களின் அடிப்படை முக்கியத்துவம் வாய்ந்தவை ஆகும். வளர்சிதை மாற்றம், வளர்ச்சி, வேறுபடுத்துதல் போன்ற செயற்பாடுகளில் இந்த உயிரணுக்கள் முக்கியமாக பங்களிக்கின்றன பல்லினமுப்படி குவானின் நியூக்ளியோடைடு பிணைப்பு புரதங்களுடன் பிணையவும் அவற்றை செயலூக்கவும் அலுமினியம் புளோரைடு பயன்படுகிறது. இப்புரதங்கள் தொடர்பான ஆய்வுகளுக்கும், அவற்றின் முப்பரிமாண கட்டமைப்புகளையும் உயிர்வேதியியல் நுட்பத்தையும் புரிந்து கொள்ளவும் தெளிவுபடுத்தவும் இச்சேர்மம் பயன்படுகிறது. 

சிர்க்கோனியம் புளோரைடுடன் அலுமினியம் புளோரைடைச் சேர்த்து ஒரு பகுதிப்பொருளாக புளோரோ அலுமினேட்டு கண்ணாடி தயாரிப்பில் பயன்படுத்துகிறார்கள். நொதித்தலைத் தடுக்கவும் இது பயன்படுத்தப்படுகிறது. மக்னீசியம் புளோரைடைப் போல இதை குறை அட்டவணை ஒளியியல் மென்படலமாக குறிப்பாக புற ஊதாக்கதிர் வெளிப்படுந்தன்மை தேவையான நேரத்தில் பயன்படுத்துகிறார்கள். இதற்காக ஆவிப்படிவு முறையில் இது படிவாக்கப்படுகிறது 

விலங்குகளுக்கு அலுமினியம் புளோரைடு வாய்வழியாகக் கொடுக்கப்படும் போது அதன் உயிர்க்கொள்ளும் அளவு (LD50) 0.1 கிராம் / கிலோகிராம் ஆகும் . மீண்டும் மீண்டும் அல்லது நீடித்த உள்ளிழுத்தல் காசநோயை ஏற்படுத்தக்கூடும், மேலும் இதனால் எலும்பு மற்றும் நரம்பு மண்டலத்திலும் கூட தீய விளைவுகள் ஏற்பட்டு எலும்புகளில் மாற்றங்கள் மற்றும் நரம்பு மண்டல குறைபாடுகள் தோன்றலாம் . 

அலுமினியம் புளோரைடு அணைவுச் சேர்மங்களாக உருவாவதுதான் இப்புளோரைடின் பெரும்பாலான நரம்பியல்நச்சு விளைவுகளுக்கு காரணமாகும். இந்த அணைவுச் சேர்மங்கள் பாசுப்பேட்டுகளின் வேதியியல் கட்டமைப்பு போல செயல்படுகின்றன. இதனால் அடினோசின் டிரை பாசுப்பேட்டு பாசுப்போ ஐதரோலேசு மற்றும் பாசுப்போலிப்பேசு டி ஆகியவற்றின் செயல்பாடுகளில் தாக்கத்தை உண்டாக்குகின்றன. மைரோமோலார் அளவுகளில் அலுமினியம் கிடைத்தால் கூட அலுமினியம் புளோரைடு உருவாகும் . 
தொழிற்சாலைகளில் அலுமினியம் ஒடுக்கும் செயல்முறைகளின் போது அலுமினியம் புளோரைடு உமிழ்வு பாதிப்பு மனிதர்களுக்கு உண்டாகிறது . அல்லது புளோரைடு மூலம் குடிநீர் வழியாக உடலுக்குள் நேரடியாகச் செல்வதன் மூலம் அல்லது பூச்சிக் கொல்லிகள் பயன்பாட்டில் எஞ்சியிருக்கும் மிச்சங்கள் போன்ற நடவடிக்கைகளும் இச்சேர்மத்தை மனித உடலுக்குள் செலுத்துகின்றன. குடிநீர், தேநீர், உணவு எச்சங்கள், குழந்தைகளுக்கான ஊட்டச்சத்து தயாரிப்பு நுணுக்கங்கள், அலுமினியம்அடங்கிய அமிலங்கள் அல்லது மருந்துகள், மணம் நீக்கும் பொருட்கள், ஒப்பனை மற்றும் கண்ணாடியால் செய்யப்பட்ட பொருட்கள் போன்றவை அலுமினியத்தை மனிதனுக்குள் வெளிப்படுத்தும் ஆதாரங்கள் ஆகும். தண்ணீரில் காணப்படும் அலுமினிய வகைகளின் நீடித்த வெளிப்பாடு ஏற்படுத்தும் நரம்பியல் விளைவுகளை பற்றிய தகவல்கள் குறைவாக உள்ளன .

.


</doc>
<doc id="408067" url="https://ta.wikipedia.org/wiki?curid=408067" title="ஹிரா சிங் கப்ரியா">
ஹிரா சிங் கப்ரியா

ஹிரா சிங் கப்ரியா (பஞ்சாபி: ਹੀਰਾ ਸਿੰਘ ਗਾਬੜੀਆ, உருது: ہیرا سينگہ گابڑژا)  ஒரு பஞ்சாப் அரசின் சிறைச்சாலை மற்றும் சுற்றுலாத்துறை அமைச்சர் ஆவாா். மேலும் இவா் ஷிரோமணி அகாலி தளம் (பதல்) அரசியல் கட்சியைப் சோ்ந்தவா் ஆவாா். தற்போது இவர் லூதியானா மாவட்டத் திட்டமிடல் வாரிய தலைவா் ஆவாா். மேலும் ஷிரோமணி அகாலி தளம் BC பிரிவின் தலைவா் ஆவாா்.


</doc>
<doc id="408068" url="https://ta.wikipedia.org/wiki?curid=408068" title="கோஜென் காடி">
கோஜென் காடி

கோஜென் காடி ஒரு அருணாச்சல பிரதேசம் மாநிலத்தை சோ்ந்த ஒரு இந்திய அரசியல்வாதி ஆவார்.

2014  நடந்த அருணாச்சல பிரதேச சட்டமன்ற தேர்தலில் பாசார் தொகுதியில் இருந்து காதி தேர்வு செய்யப்பட்டார். இவா் அருணாச்சால மக்கள் கட்சி  வேட்பாளராக  நிறுத்தப்பட்டாா்.


</doc>
<doc id="408070" url="https://ta.wikipedia.org/wiki?curid=408070" title="அமர்நாத் கோமி">
அமர்நாத் கோமி

அமர்நாத் கோமி ஒரு இந்திய அரசியல்வாதி ஆவார். பீகார் சட்ட மன்றத்தின் கேள்வி மற்றும் அழைப்பு கவனிப்புக் குழுவின் தலைவர் ஆவாா்.  பீகார் மாநில, ஹயாஹத் தர்பங்கா  தொகுதியிலிருந்து  இரண்டாம் முறையாக சட்டமன்ற உறுப்பினராக தோ்ந்தெடுக்கப்பட்டாா். இவர்ஜனதா தளம் (ஐக்கியம்) கட்சியில் உறுப்பினராக உள்ளார்.



</doc>
<doc id="408072" url="https://ta.wikipedia.org/wiki?curid=408072" title="லலித் மோகன் காந்தி">
லலித் மோகன் காந்தி

லலித் மோகன் காந்தி (அக்டோபர் 2, 1951 – டிசம்பர் 6, 2016) ஒரு ஓரிஸ்ஸா  மாநிலத்தை சோந்த இந்திய தேசிய காங்கிரஸ் கட்சியின் அரசியல்வாதி   ஆவாா்.

ஒடிசா சட்டப் பேரவை தேர்தலில் 1977 மற்றும் 1980 களில் டிடிலாகர் தொகுதியிலிருந்து தோ்ந்தெடுக்கப்பட்டாா்.  1980 ஆம் ஆண்டு ஜானகி பல்லாபி பட்நாயக்கின் கீழ் மாநில, தகவல் ஒலிபரப்பு மற்றும் பொது உறவுகள் மற்றும் திட்டமிடல் மற்றும் ஒருங்கிணைப்பு அமைச்சராக பணியாற்றினார்.

காயார்  இரயில்வே சந்திப்பு நிலையத்தில் ஒரு குறுகிய நிறுத்தம் முடிந்தபின் அவா் ரயிலை மாற்ற முயற்சித்தபோது காயங்கள் ஏற்பட்டன. பின்னா் டிசம்பர் 6, 2016 ல் காந்தி இறந்தார்.


</doc>
<doc id="408073" url="https://ta.wikipedia.org/wiki?curid=408073" title="எஸ். கங்காதர்">
எஸ். கங்காதர்

எஸ். கங்காதர் (பிறப்பு: அக்டோபர் 12, 1949) ஓர் இந்திய அரசியல்வாதியும், முன்னாள் மக்களவை உறுப்பினரும் ஆவார். இவர் ஆந்திரப் பிரதேச மாநிலம், அனந்தபூர் மாவட்டம், முனிமடுகைச் சேர்ந்த இந்திய தேசிய காங்கிரசின் தலைவர் ஆவார். இவர் ஹிந்துபுரம் மக்களவைத் தொகுதியிலிருந்து தோ்ந்தெடுக்கப்பட்டு, இந்திய மக்களவை உறுப்பினராக பணியாற்றினார். மேலும் இவர் 9 ஆவது, 10 ஆவது மற்றும் 12 ஆவது மக்களவைகளுக்கும் தேர்ந்தெடுக்கப்பட்டார்.


</doc>
<doc id="408075" url="https://ta.wikipedia.org/wiki?curid=408075" title="கர்கி ஷங்கர் மிஸ்ரா">
கர்கி ஷங்கர் மிஸ்ரா

கர்கி ஷங்கர் மிஸ்ரா (1 ஜனவரி 1919, நாக்பூர், பொதுவுடமை கட்சி & பீராா்) ஒரு இந்திய அரசியல்வாதி ஆவாா். மேலும் இவா் மத்திய பிரதேச மாநிலத்தின் சியோனி மக்களவை தொகுதியிலிருந்து தோ்ந்தெடுக்கப்பட்ட, 8 வது மக்களவை உறுப்பினர் ஆவாா்.

இவா் இந்திய பாராளுமன்றத்தின் 4 வது, 5 வது, 6 வது, 7 வது மக்களவைகளுக்கு உறுப்பினராக தோ்ந்தெடுக்கப்பட்டாா்..


</doc>
<doc id="408077" url="https://ta.wikipedia.org/wiki?curid=408077" title="ஜான் கீக்கி">
ஜான் கீக்கி

ஜான் கீக்கி கிழக்கிந்திய நிறுவனத்தின் ஆட்சியின் கீழ், நவம்பர் 15, 1742 முதல் 26 நவம்பர் 1742 வரை பாம்பே மாகாணத்தின் ஆங்கில ஆளுநராக இருந்தார். இவர் ஏகாதிபத்திய நிர்வாகிகளில் முன்னணியில் உள்ள ஆளுநராக இருந்தார். இவர் சர் இசுடீபன் லா என்பவருக்குப் பின்னவராகவும், வில்லியம் வேக் என்பவருக்கு முன்னவராகவும் இந்தப் பதவியில் இருந்தார்.


</doc>
<doc id="408079" url="https://ta.wikipedia.org/wiki?curid=408079" title="வில்லியம் வேக் (ஆளுநர்)">
வில்லியம் வேக் (ஆளுநர்)

வில்லியம் வேக் என்பவா்  26 நவம்பர் 1742 முதல் 17 நவம்பர் 1750 வரை ஆங்கில ஆட்சியில் பாம்பே ஆளுநராக  இருந்தார். வட கரோலினா மாகாணத்தில் 1765-1771 முடிய உள்ள காலகட்டத்திலும் மற்றும் நியூயார்க் மாகாணத்தில் 1771-1780 முடிய உள்ள காலகட்டத்திலும் ஆளுநராக இருந்த வில்லியம் டிரையான்(8 ஜூன் 1729 - 27 ஜனவரி 1788) என்பவரின் மனைவியான, மார்கரெட் வேக் டிரையான் என்பவரின் தந்தையும் ஆவாா். வில்லியம் வேக், ஜான் கீக்கி என்பவரின் பின்னவராகவும், ரிச்சர்டு பெளர்ச்சியர் என்பவரின் முன்னவராகவும் இந்தப்பதவியில் இருந்தார்.


</doc>
<doc id="408083" url="https://ta.wikipedia.org/wiki?curid=408083" title="குலாம் முகம்மது கான்">
குலாம் முகம்மது கான்


</doc>
<doc id="408084" url="https://ta.wikipedia.org/wiki?curid=408084" title="என். கோகுலக்கிருஷ்ணன்">
என். கோகுலக்கிருஷ்ணன்

என் கோகுலக்கிருஷ்ணன் ஒரு அரசியல்வாதி ஆவாா். இவர் இந்திய பாராளுமன்றத்தின் மேல் சபையான மாநிலங்களவைக்கு உறுப்பினராக புதுச்சோியிலிருந்து தோ்ந்தெடுக்கப்பட்டாா்.  அக்டோபர் 6, 2015 அன்று INCP. கண்ணன் பதவி காலம் முடிவடைந்ததை அடுத்து இவா் தேர்ந்தெடுக்கப்பட்டார்.

இவா்  இந்திய அண்ணா திராவிட முன்னேற்றக் கழகத்தை (அ.இ.அ.தி.மு.க) அரசியல் கட்சியை சோ்ந்தவா்.


</doc>
<doc id="408086" url="https://ta.wikipedia.org/wiki?curid=408086" title="லவ் குமார் கோல்டி">
லவ் குமார் கோல்டி

லவ் குமார் கோல்டி (Luv Kumar Goldy) என்பவா், இந்தியாவின் பஞ்சாப் மாநிலம்,  கர்ஷன்கர் சட்டப்பேரவைத் தொகுதியிலிருந்து பஞ்சாப் சட்டமன்றத்திற்கு இரண்டு முறை, 2004 முதல் 2007 முடிய மற்றும் 2007 முதல் 2012 முடிய ஆகிய காலகட்டங்களில் சட்டமன்ற உறுப்பினராகத் தோ்ந்தெடுக்கப்பட்டவர் ஆவார். இவர் 2017 ஆம் ஆண்டு பஞ்சாப் சட்டமன்றத் தேர்தலில், ஜெய் கிருஷான் சிங் ரோடியால் தோற்கடிக்கப்பட்டார்.


</doc>
<doc id="408087" url="https://ta.wikipedia.org/wiki?curid=408087" title="ரித்ராஜ் கோவிந்த்">
ரித்ராஜ் கோவிந்த்

 கிராடி விதான் சபாவின் எம்.எல்.ஏ



</doc>
<doc id="408090" url="https://ta.wikipedia.org/wiki?curid=408090" title="தேஜஸ்வினி கவுடா">
தேஜஸ்வினி கவுடா

ஜூன் 4, 4, 2008 இல், கர்நாடகா சட்டமன்ற கவுன்சிலுக்கு நடந்த தோ்தலில் இவரை எதிா்த்து யாரும் நிற்காததால் ஒருமனதாக தேஜஸ்வினி கவுடா தோ்ந்தெடுக்கப்பட்டாா். மொத்தம் உள்ள  11 இடங்களில், ஐ.சி., 4 இடங்களையும், ஜே.டி. (எஸ்) 2 இடங்களையும் மற்றும் பி.ஜே.பி 5 இடங்களையும்  பெற்றது.


</doc>
<doc id="408093" url="https://ta.wikipedia.org/wiki?curid=408093" title="நரேஷ் குஜ்ரால்">
நரேஷ் குஜ்ரால்

நரேஷ் குஜ்ரால் (பிறப்பு 1948 ஆம் ஆண்டு மே 1948)  என்பவா், ஒரு ஷிரோமணி அகலி தளம்  கட்சியை சோ்ந்த அரசியல்வாதி ஆவார். இவர் இந்தியாவின் நாடாளுமன்றத்தின் மேல்சபையான  மாநிலங்களவைக்கு, பஞ்சாப்  மாநிலத்திலிருந்து தோ்ந்தெடுக்கப்பட்ட, இந்திய நாடாளுமன்ற உறுப்பினராவார்.

இந்தியாவின் முன்னாள் பிரதமரான இண்டர் குமார் குஜரால் அவா்களின் மகன் ஆவார்.


</doc>
<doc id="408094" url="https://ta.wikipedia.org/wiki?curid=408094" title="கன்வார் லால் குப்தா">
கன்வார் லால் குப்தா

கன்வார் லால் குப்தா (பிறப்பு: அக்டோபர் 16, 1924) ஒரு இந்திய அரசியல்வாதி ஆவார்.நான்கவாது மக்களவைக்கு டில்லி சாதா் தொகுதியிலிருந்து 1967 முதல் 1970 வரை பாரதீய ஜன சங்கத்தின் வேட்பாளராக  போட்டியிட்டு தேர்ந்தெடுக்கப்பட்டார்.  மீண்டும் ஆறாவது மக்களவைக்கு, ஜனதா கட்சியின் வேட்பாளராக போட்டியிட்டு, 1977 முதல் 1980 வரை உறுப்பினராக  இருந்தாா்.மேலும் 1953 முதல் 1957 வரை டில்லி சட்டமன்ற உறுப்பினராகவும், 1958 முதல் 1962 வரை டெல்லி மாநகராட்சி உறுப்பினராகவும் இருந்தார். இவர் 1975 இல் அவசரகாலத்தில் உள் நாட்டுப் பாதுகாப்புப் பராமரிப்புச் சட்டம்(MISA) மூலம் சிறையில் அடைக்கப்பட்டார்.


</doc>
<doc id="408109" url="https://ta.wikipedia.org/wiki?curid=408109" title="சின்னக்கனல்">
சின்னக்கனல்

இந்திய மாநிலமான கேரளாவின் இடுக்கி மாவட்டத்தில் உள்ள சிறு கிராமம் சின்னக்கனல். இங்குள்ள அருவி சக்தி வீடு அருவி என அழைக்கப்படுகிறது.

2001ஆம் ஆண்டு மக்கள் தொகை கணக்கெடுப்பின்படி சின்னக்கனல் கிராமத்தில் 12949பேர் வசிக்கின்றனர். இதில் 6575 பேர் ஆண்கள் மற்றும் 6374பேர் பெண்கள்.


</doc>
<doc id="408114" url="https://ta.wikipedia.org/wiki?curid=408114" title="குடகன்னார் ஆறு">
குடகன்னார் ஆறு

தென் இந்திய மாநிலமான தமிழ்நாட்டில் காமராசர் ஏரியின் வடக்குத் திசையில் 800மீ(2600 அடி) உயரத்தில் அமைந்துள்ளது கன்னிவாடி மலைகள். அதன் மேற்குத் திசையில் 1500மீ(4900 அடி) உயரத்தில் பழனி மலையின் வட சரிவு அமைந்துள்ளது. பன்டரிமாலையிலிருந்து கருவாலி ஆறு (நீரோட்டத்தின் எதிர்திசை) மற்றும் குலால் ஆறு (நீரோட்டத்தின் திசை) தோன்றுகிறது. பழனி மலை மற்றும் கன்னிவாடி மலை சேருமிடத்தில், காமராசர் ஏரியின் வட-மேற்கில் குலால் ஆறு வந்தடைகிறது. குலால் ஆறு தன் பாதையில் இரண்டு அருவிகள் மற்றும் சிறு குளங்களை கடந்துச் செல்கிறது. மற்றுமொறு ஆற்றின் பெயர் குடகன்னார் ஆறு. தன்டிக்குடியிலிருந்து பண்ணைக்காடு வழியாக காமராசர் ஏரியை, பள்ளத்தாக்கின் தென்-மேற்கு திசையில் வந்தடைகிறது.


</doc>
<doc id="408116" url="https://ta.wikipedia.org/wiki?curid=408116" title="மள்ளாலி அருவி">
மள்ளாலி அருவி

மள்ளாலி அருவி, கர்நாடகாவின் குடகு மாவட்டத்தின் வட பகுதியில் அமைந்துள்ளது. இவ்வருவியின் முக்கிய நீர் மூலம் குமாரதாரா ஆறாகும். 
குக்கி சுப்பிரமணியா வழியாகச் செல்லும் குமாரதாரா, உப்பினன்கடியில் நேத்திராவதி ஆற்றில் இணைகிறது. பின்னர், மங்களூரில் அரபிக் கடலில் கலக்கிறது.


</doc>
<doc id="408121" url="https://ta.wikipedia.org/wiki?curid=408121" title="சம்பாவதி ஆறு">
சம்பாவதி ஆறு

சம்பாவதி ஆறு () கிழக்குத் தொடர்சி மலையில், கடல் மட்டத்திலிருந்து 1,200 அடி  உயரத்தில், ஆந்திர கிராமத்திற்கு அருகில் தோன்றும் ஒரு சிறு ஆறாகும். கொனடா கிராமத்திற்கு அருகே, கிழக்கு நோக்கிப் பாய்ந்து, வங்காள விரிகுடாவில் கலக்கிறது. விசயநகர மாவட்டத்தின், கசபதிநகரம், நெல்லிமார்லா, சாரிபல்லி, தென்கடா, பாலம்,மற்றும் நடவால்சா வழியாக பாய்கிறது. இடுவாம்புலா கேட்டா, சிட்டா கேட்டா, பொதுலா கேட்டா மற்றும் காடி கேட்டா  ஆகியன இவ்வாற்றின் கிளைஆறுகளாகும். 1,410சதுர கிமீ கொண்ட வடிநில பகுதி, பாறை நிலப்பரப்பு,(மதுகுலா மலை), விசயநகர சமவெளி மற்றும் கடலோர சமவெளி என பிரிக்கப்படுகிறது.

1965-1968ஆம் ஆண்டுகளில், தென்கடா அனை கட்டப்பட்டது. இவ்வனை, சாரிபல்லி கிராமம், நெல்லிமார்லா மண்டலம் மற்றும் விசயநகர மாவட்டம் ஆகியவற்றின் 5,153 ஏக்கர் நில பாசனத்திற்காக் கட்டப்பட்டது.

தாராகர்மா தீர்தா சாகரம் தடுப்பனை 6,690 ஹெக்டேர் நிலப் பாசனத்திற்காக கட்டப்பட்டது. 60 மில்லியன் கொள்ளளவு கொண்ட குமிளி அனை பாசனத்திற்காக இவ்வாற்றின் வடிநிலத்தில் கட்டப்பட்டுள்ளது. 


</doc>
<doc id="408125" url="https://ta.wikipedia.org/wiki?curid=408125" title="எலிசா நெல்சன்">
எலிசா நெல்சன்

 எலிசா நெல்சன், நீ எலிசா மென்டொன்கா, ஒரு ஹாக்கி வீரர் ஆவார். இவர், தேசிய பெண்கள் ஹாக்கி அணியின் முன்னாள் தலைவர் ஆவார். 27 செப்டம்பர் 1956ல் கோவாவைச் சேர்ந்த பெற்றோர்கு மகராட்டிர மாநிலம் பூனாவில் பிறந்தார். இவர், இந்திய இரயில்வேயின் சார்பாக விளையாடினார். மேலும், 1982ல், புது டெல்லியில் நடைப்பெற்ற 9ஆவது ஆசிய விளையாட்டுப் போட்டியில், இந்திய தேசிய அணியினை வழிநடத்திச் சென்று, தங்கப் பதக்கத்தினை வெல்லச் செய்தார். இவர், 1980ல் மாஸ்கோவில் நடைப்பெற்ற கோடை ஒலிம்பிக்கில் 4வது இடத்தைப் பெற்ற இந்திய அணியின் உறுப்பினர். 1981ல் அர்சுனா விருதினைப் பெற்றார். இந்திய அரசு, இந்திய மக்களை கௌரவிக்கும் நான்காவது விருதான பத்தும சிறீ விருதினை 1983ஆம் ஆண்டு இவருக்கு வழங்கியது.


</doc>
<doc id="408126" url="https://ta.wikipedia.org/wiki?curid=408126" title="கார்பன்-கார்பன் பிணைப்பு">
கார்பன்-கார்பன் பிணைப்பு

கார்பன்-கார்பன் பிணைப்பு "(Carbon–Carbon bond)" என்பது இரண்டு கார்பன் அணுக்கள் சகப்பிணைப்பால் பிணைக்கப்படுவதைக் குறிக்கும். இது பொதுவாக ஓர் ஒற்றைப் பிணைப்பாக இருக்கும். ஒவ்வொரு கார்பன் அணுவிலிருந்தும் ஒவ்வொரு எலக்ட்ரான்கள் சேர்ந்து இந்த ஒற்றை பிணைப்பை உருவாக்குகின்றன. கார்பன்-கார்பன் ஒற்றைப் பிணைப்பு என்பது ஒரு சிக்மா பிணைப்பாகும். ஒவ்வொரு கார்பன் அணுவிலும் ஓர் இனக்கலப்பு அடைந்த ஆர்பிட்டால்களுக்கு இடையில் இப்பிணைப்பு உருவாகிறது. ஈத்தேனில் உள்ள ஆர்பிட்டால்கள் sp3- இனக்கலப்பு அடைந்த ஆர்பிட்டால்களாகும். ஆனால் ஒற்றைப் பிணைப்புகள் கார்பன் அணுவுக்கும் பிற இனக்கலப்பு ஆர்பிட்டால்களுக்கும் (எ.கா. sp2 , sp2) இடையில் உண்டாகின்றன. உண்மையில் ஒற்றைப் பிணைப்பில் உள்ள கார்பன் அணுக்களுக்கு இடையில் ஒரே வகையான இனக்கலப்பு இருக்க வேண்டிய அவசியமில்லை. கார்பன் அணுக்களால் ஆல்க்கீன்கள் போன்ற சேர்மங்களில் இரட்டைப் பிணைப்புகளாகவும், ஆல்க்கைன் போன்ற சேர்மங்களில் முப்பிணைப்புகளாகவும் உருவாக முடியும். sp2- இனக்கலப்பு ஆர்பிட்டால்கள் மேற்பொருந்துவதால் ஓர் இரட்டைப் பிணைப்பு உருவாகிறது. இங்கு p- ஆர்பிட்டால் இனக்கலப்பில் ஈடுபடுவதில்லை. ஒரு sp- இனக்கலப்பு ஆர்பிட்டால் மற்றும் ஒவ்வொரு அணுவிலிருந்தும் இரண்டு p- ஆர்பிட்டால்கள்கள் மேற்பொருந்துவதால் முப்பிணைப்பு உருவாகிறது. இங்கு p- ஆர்பிட்டால்களின் பயனால் பை – பிணைப்பு உருவாகிறது.
கார்பன் அதன் சொந்த அணுக்களுடன் சேர்ந்து நீண்ட சங்கிலிகளை உருவாக்கும் சில தனிமங்களில் ஒன்றாகும். இப்பண்பிற்கு சங்கிலியாக்கம் என்று பெயர். கார்பன்-கார்பன் பிணைப்பின் வலிமை இப்பண்பு பிணைக்கப்பட்டுள்ளது. இதன் விளைவாக எண்ணற்ற எண்ணிக்கையில் மூலக்கூற்று வடிவங்கள் தோன்றுகின்றன. அவற்றில் பல தனிமங்கள் வாழ்க்கையின் முக்கியமான கட்டமைப்பு தனிமங்களாகும். எனவே கார்பன் சேர்மங்கள் அனைத்தும் கரிம வேதியியல் என்ற தனிப்பிரிவின் கீழ் ஆராயப்படுகின்றன.

C−C கட்டமைப்பு பிணைப்பில் கிளைகள் உருவாதல் பொதுவானதாக இருக்கிறது. அருகாமையில் இடம்பெற்றுள்ள கார்பன் அணுக்களின் எண்ணிக்கையின் அடிப்படையில் விதம்விதமான கார்பன் அணுக்கள் விவரிக்கப்படுகின்றன. 
கட்டமைப்புரீதியாக அணைவுச் சேர்மங்களாக உள்ள கரிம மூலக்கூறுகளில், மூலக்கூறு வடிவத்தை அமைக்கின்ற நான்கிணைய தலச்சட்டம் கார்பன்-கார்பன் பிணைப்புகளின் முப்பரிமாண நோக்குநிலையாகக் காணப்படுகிறது . மேலும், கோர்ட்டிசோன் மற்றும் மார்பைன் போன்ற பல உயிரியல் ரீதியான செயல்திறன் கொண்ட சிறு மூலக்கூறுகளில் நான்கிணைய தலச்சட்டங்கள் காணப்படுகின்றன 

கார்பன்-கார்பன் பிணைப்பு உருவாக்கும் வினைகள் என்பவை புதிய கார்பன்-கார்பன் பிணைப்புகளை உருவாக்கும் வினைகள் ஆகும், மருந்துகள் மற்றும் நெகிழிகள் போன்ற பல மனிதனால் தயாரிக்கப்பட்ட இரசாயனங்கள் உற்பத்திக்கு இப்பிணைப்புகள் முக்கியமானவையாகும். 

ஆல்டால் வினைகள், டையீல்சு ஆல்டர் வினை, கார்பனைல் குழுவுடன் கிர்க்னார்டு காரணியின் வினை, எக் வினை, மைக்கேல் வினை மற்றும் விட்டிக் வினை போன்றவை புதிய கார்பன்-கார்பன் பிணைப்புகளை உருவாக்கும் வினைகள் ஆகும். 
மூன்றாம் நிலை கார்பன்களுக்குத் தேவைப்படும் முப்பரிமாண கட்டமைப்பு உருவாக்கம் தொகுப்பு வினைகள் 20 ஆம் நூற்றாண்டின் பிற்பகுதியில் கண்டறியப்பட்டன. ஆனால் 21 ஆம் நூற்றாண்டின் முதல் பத்தாண்டுகள் வரை நான்கிணைய கார்பன் அணுக்களுக்குத் தேவையான கட்டமைப்பை தொகுக்கும் திறன் தொடங்கப்படவில்லை. 

தொடர்புடைய இதர பிணைப்புகளுடன் ஒப்பிடுகையில் கார்பன் – கார்பன் பிணைப்பு மிக வலிமையானது ஆகும். 


</doc>
<doc id="408130" url="https://ta.wikipedia.org/wiki?curid=408130" title="அபின் சியாம் குப்தா">
அபின் சியாம் குப்தா

அபின் சியாம் குப்தா ("Abhinn Shyam Gupta") (பிறப்பு: 2 அக்டோபர்1979, அலகாபாத்) இந்தியாவைச்  சார்ந்த பூப்பந்தாட்ட வீரர். ஒற்றையர் பிரிவில் முன்னாள் தேசிய வெற்றி வீரர். இவர், அலகாபாத்தில் வசிக்கிறார். 2004ல் கோடை ஒலிம்பிக்கில், பூப்பந்தாட்டத்தில், ஆடவர் ஒற்றையர் பிரிவில் விளையாடினார். 32வது ஆட்டத்தில் கொரியாவின், பார்க் டே- சாங்கிடம் தோற்றார்.

இந்திய பூப்பந்தாட்டத்தில் குப்தாவின் பங்களிப்புக்காக அர்சுனா விருது வழங்கப்பட்டது.

அபின், அலகாபாத் பல்கலைகழகத்தில் பி.காம் பட்டத்தைப் பெற்றார். தற்போது, அலகாபாத், சுபேதார் முனையத்தில் உள்ள இந்திய எண்ணெய் நிறுவனத்தில்,  துனை மேலாளராக பணியாற்றுகின்றார்.

அபின் 2004ல் லிம்கா சாதனைகள் புத்தகத்தில் இடம்பெற்றார்.  சிறு, துணை இளைய, இளைய(இரு முறை) மற்றும் மூத்த(இரு முறை) ஆகிய வகை விளையாட்டுப் போட்டிகளில் தேசிய அளவில் வெற்றி பெற்ற ஒரே பூப்பந்தாட்ட வீரர் ஆவார்.



</doc>
<doc id="408131" url="https://ta.wikipedia.org/wiki?curid=408131" title="மதுமித்தா பிஷ்ட்">
மதுமித்தா பிஷ்ட்

மதுமித்தா பிஷ்ட்(பிறப்பு 5 அக்டோபர் 1964, சல்பைகுரி) ஒர் மேற்கு வங்காளத்தைச் சார்ந்த பூப்பந்தாட்ட வீரராவார். இவர் 8 முறை தேசிய ஒற்றையர் முதன்மை ஆட்டத்தையும், 9 முறை இரட்டையர் ஆட்டத்தையும், 12 முறை கலப்பு இரட்டையர் ஆட்டத்தையும் வென்றிருக்கிறார்.



</doc>
<doc id="408132" url="https://ta.wikipedia.org/wiki?curid=408132" title="ஈரிணைய கார்பன்">
ஈரிணைய கார்பன்

ஈரிணைய கார்பன் "(Secondary carbon)" என்பது ஒரு கார்பன் அணு வேறு இரண்டு கார்பன் அணுக்களுடன் பிணைக்கப்பட்டிருப்பதைக் குறிக்கிறது. இரண்டாம் நிலை கார்பன் என்றும் இதை அழைக்கலாம். இக்காரணத்திற்காக குறைந்தபட்சம் மூன்று கார்பன் அணுக்கள் கொண்ட அனைத்து ஐதரோ கார்பன்களிலும் ஈரிணையக் கார்பன் அணுக்கள் காணப்படுகின்றன. கிளைகளில்லாத ஆல்க்கேன்களில் உள்ள உட்புற கார்பன் அணுக்கள் எப்போதும் ஈரிணைய கார்பன் அணுக்கள் ஆகும். 


</doc>
<doc id="408133" url="https://ta.wikipedia.org/wiki?curid=408133" title="இராமசாமி ஞானசேகரன்">
இராமசாமி ஞானசேகரன்

இராமசாமி ஞானசேகரன் (Ramaswamy Gnanasekaran பிறப்பு: சனவரி 5, 1954) ஒரு இந்திய விரைவோட்ட தடகள வீரர் ஆவார் . இவர் 1978ல் ஆசிய விளையாட்டுப் போட்டியில் 200மீ பந்தயத்தில் தங்கப்பதக்கத்தை வென்றார். பின்னாட்களில் இவர் பயிற்சியாளராக பணியாற்றினார் 1978-79ஆம் ஆண்டில் தடகளத்திற்காக அருச்சுனா விருது வழங்கப்பட்டது. 


</doc>
<doc id="408135" url="https://ta.wikipedia.org/wiki?curid=408135" title="அந்தோணி அமல்ராசு">
அந்தோணி அமல்ராசு

24 சனவரி 1986ல் பிறந்த அமல்ராசு அந்தோணி, இந்திய மாநிலமான தமிழ்நாட்டைச் சார்ந்த ஒரு மேசைப்பந்தாட்ட வீரராவார். 2014ல் நடைப்பெற்ற பொதுநலவாய விளையாட்டுப் போட்டியில் இரட்டையர் பிரிவில் சரத் கமலுடன் இணைந்து வெள்ளிப் பதக்கத்தை வென்றார் . 2012 சனவரியில் இந்திய தேர்ந்த வீரரான சரத் கமலை,  தேசிய மேசைப்பந்தாட்ட போட்டியில் இறுதி சுற்றில் வென்றார். 2017ல் அர்ச்சுனா விருதினைப் பெற்றார். 2018ல் கோல்ட் கோஸ்ட், ஆஸ்திரேலியாவில் நடைப்பெற்ற பொதுநலவாய விளையாட்டுப் போட்டியில் ஆடவர் அணி பிரிவில் சரத் கமல், கர்மித் தேசாய், சத்தியன் ஞானசேகரன் மற்றும் சுனில் செட்டியுடன் இணைந்து தங்கப் பதக்கத்தை வென்றார்.


</doc>
<doc id="408139" url="https://ta.wikipedia.org/wiki?curid=408139" title="சிரில் சி. வள்ளூர்">
சிரில் சி. வள்ளூர்

சிரில் சி. வள்ளூர், கேரளாவின் தேசிய கைப்பந்து அணியின் முன்னாள் விளையாட்டு வீரராவார். 1986ல் சியோலில் நடைப்பெற்ற ஆசிய விளையாட்டுப் போட்டி உட்பட பல போட்டிளில் இந்தியாவின் சார்பாக விளையாடியுள்ளார்.சியோலில் நடைப்பெற்ற ஆசிய விளையாட்டுப் போட்டியில் வெண்கலப் பதக்கத்தைப் வென்றார்.  .

1986ல் இந்திய கைப்பந்தாட்டத்திற்கு அவரது பங்களிப்புக்காக அர்சுனா விருது வழங்கப்பட்டது.. கோழிக்கோடு பல்கலைகழகத்தின் முன்னாள் மாணவர் ஆவார் .


</doc>
<doc id="408142" url="https://ta.wikipedia.org/wiki?curid=408142" title="குர்மாயில் சிங்">
குர்மாயில் சிங்

குர்மாயில் சிங் ஒரு இந்திய ஹாக்கி விளையாட்டு வீரராவார். 1980ல் மாஸ்கோவில் நடைப்பெற்ற கோடை ஒலிம்பிக்கில் தங்கப் பதக்கம் வென்ற அணியில் இவர் இடம்பெற்றிருந்தார். பஞ்சாப் காவல் துறையில் தற்போது பணியாற்றுகின்றார். இவர் அர்சுனா விருதினைப் பெற்றார். இந்திய பெண்கள் அணியின் முன்னாள் தலைவி இராசபிர் கவுரை இவரது மனைவியாவார்.


</doc>
<doc id="408156" url="https://ta.wikipedia.org/wiki?curid=408156" title="சுகா மைக்கா ஆறு">
சுகா மைக்கா ஆறு

சுகா மைக்கா ஆறு உருமேனியாவின் அமைந்துள்ள மால்டோவா நதியின் ஒரு துணைநதி ஆகும்.


</doc>
<doc id="408161" url="https://ta.wikipedia.org/wiki?curid=408161" title="அயனிகளின் பட்டியல்">
அயனிகளின் பட்டியல்

அயனிகளின் பட்டியல் "(List of Ions)" என்ற இப்பட்டியலில் தனிமவரிசை அட்டவனையின் படி அயனிகள் வரிசைப்படுத்தப்பட்டுள்ளன. 


</doc>
