<doc id="387620" url="https://ta.wikipedia.org/wiki?curid=387620" title="மங்கோலியர்களின் குவாரசமியப் படையெடுப்பு">
மங்கோலியர்களின் குவாரசமியப் படையெடுப்பு

மங்கோலியர்களின் குவாரசமியப் படையெடுப்பானது கி.பி. 1219 முதல் கி.பி. 1221 வரை நடைபெற்றது. இசுலாமிய நாடுகளை மங்கோலியர்கள் ஆக்கிரமித்ததன் தொடக்கத்தை இது குறித்தது. மங்கோலிய விரிவாக்கம் இறுதியில் சப்பான், எகிப்திய அடிமை வம்சம், இந்தியத் துணைக்கண்டம், தென்கிழக்காசியா தவிர ஆசியாவின் (கிழக்கு ஐரோப்பாவின் பகுதிகள் உட்பட) அனைத்துப் பகுதிகளையும் வெற்றி கொண்ட பின்னரே முடிந்தது. 
உண்மையில் குவாரசமியப் பேரரசின் மீது படையெடுக்க வேண்டும் என்பது மங்கோலியப் பேரரசின் எண்ணமே கிடையாது. பாரசீக வரலாற்றாளர் ஜுஸ்ஜனியின் கூற்றுப்படி செங்கிஸ் கான் குவாரசமிய ஆட்சியாளரான அலா அத்-தின் முகமதுக்கு வணிகம் வேண்டி ஒரு செய்தி அனுப்பினார். அவரை அண்டையவர் என்று குறிப்பிட்டார். "சூரியன் உதிக்கும் நிலப்பரப்புகளை நான் ஆட்சி செய்கிறேன் அதே நேரத்தில் சூரியன் மறையும் நிலப்பரப்புகளை நீங்கள் ஆட்சி செய்கிறீர்கள். நாம் இருவரும் நட்பு மற்றும் அமைதிக்கான ஒரு ஒப்பந்தத்தை ஏற்படுத்திக் கொள்வோம்". அல்லது செங்கிஸ் கான் கூறியதாவது: "சூரியன் உதிக்கும் நிலங்களின் கான் நான் அதே நேரத்தில் சூரியன் மறையும் நிலங்களின் சுல்தான் நீங்கள்: நாம் இருவரும் நட்பு மற்றும் அமைதிக்கான ஒரு ஒப்பந்தத்தை ஏற்படுத்திக் கொள்வோம்." மங்கோலியர்கள் உண்மையில் "தோல் கூடாரங்களில் வாழ்ந்த மக்களை" ஒன்றிணைத்தது, மங்கோலியாவின் நாடோடிப் பழங்குடியினர், பிறகு துருக்கியர்கள் மற்றும் பிற நாடோடி மக்கள் ஆகியவர்களை ஒன்றிணைத்த போது மிகச் சிறிதளவே ரத்தம் சிந்தப்பட்டது, மற்றும் எந்தவொரு பொருள் சேதமும் கிட்டத்தட்ட ஏற்படவில்லை. ஆனால் சுரசன்கள் உடனான மங்கோலியப் போர்கள் மங்கோலியர்கள் எந்த அளவுக்கு இரக்கமற்றவர்களாக இருக்கக்கூடியவர்கள் என்பதைக் காட்டியது. ஷா முகமது முழு மனதின்றி இந்த அமைதி ஒப்பந்தத்திற்கு ஒப்புக் கொண்டார். ஆனால் அதுவும் நீடிக்கவில்லை. ஒரு வருடத்திற்குள்ளாகவே போர் ஆரம்பமானது. மங்கோலிய வணிக வண்டி மற்றும் அதன் தூதர்கள் குவாரசமிய நகரமான ஒற்றாரில் படுகொலை செய்யப்பட்டனர்.

போர் நடந்த காலம் சுமார் இரண்டு வருடங்களுக்கு சற்றே குறைவானது ஆகும். இப்போரில் குவாரசமியப் பேரரசு அழிந்தது.

காரா கிதன்கள் தோற்றபிறகு செங்கிஸ் கானின் மங்கோலியப் பேரரசு குவாரசமியப் பேரரசின் எல்லைவரை பரவி இருந்தது. அதை அலா அத்-தின் முகமது ஆண்டார். தன்னுடைய நாட்டின் சில பகுதிகளை அப்போது தான் ஷா கைப்பற்றியிருந்தார். பாக்தாதின் கலீப்பான நசீருடன் ஒரு பிரச்சினையில் மூழ்கியிருந்தார். கலீப்பிற்கு இஸ்லாமின் தலைவராகக் கொடுக்கப்படும் மரியாதையைக் கொடுக்க ஷா மறுத்தார். பொதுவாகக் கொடுக்கப்படும் லஞ்சம் அல்லது பாசாங்குகள் எதுவும் இன்றி தன்னுடைய பேரரசின் ஷாவாகத் தன்னை அங்கீகரிக்க கலீப்பிடம் கேட்டார். இதன் காரணமாக ஷாவின் தெற்கு எல்லையில் பிரச்சினைகள் ஏற்பட்டது. இந்த நேரத்தில்தான் வேகமாக விரிவடைந்து கொண்டிருந்த மங்கோலியப் பேரரசு தொடர்பு கொண்டது. மங்கோலிய வரலாற்றாளர்கள் ஒரு விஷயத்தில் மிகவும் பிடிவாதமாக உள்ளனர். அது பெரிய கானுக்கு குவாரசமியப் பேரரசின் மீது படையெடுக்கும் என்னும் எதுவும் கிடையாது அவர் வணிகத்தில் மட்டுமே ஆர்வம் கொண்டிருந்தார் என்பதாகும். ஒருவேளை அரசியல் கூட்டணியில் கூட ஆர்வம் கொண்டு இருந்திருக்கலாம் என்றும் கூறுகின்றனர்.

செங்கிஸ்கானின் வணிக ஒப்பந்தத்திற்கான விருப்பம் ஷாவுக்கு பெரிய சந்தேகத்தை ஏற்படுத்தியது. சீனாவின் ஜோங்டுவில் (பெய்ஜிங்) இருந்து வந்திருந்த ஷாவின் தூதன் ஜின் அரசமரபினுடனான போரின்போது அந்நகரத்தைத் தாக்கிய மங்கோலியர்களின் காட்டுமிராண்டித்தனத்தை பெரிதுபடுத்தி விளக்கினான்.
ஆர்வத்தை ஏற்படுத்தக் கூடிய இன்னொரு விஷயமானது மங்கோலியர்கள் குவாரசமியாவைத் தாக்குவதற்கு சில வருடங்களுக்கு முன்பு பாக்தாதின் கலீப் மங்கோலியர்களுக்கும் ஷாவுக்கும் இடையில் போரை ஏற்படுத்த முயற்சித்தார் என்பதாகும். கலீப் செங்கிஸ்கான் உடன் ஒரு கூட்டணியை ஏற்படுத்த முயற்சித்தார். ஏனெனில் நசீருக்கும் ஷாவுக்கும் இடையில் பிரச்சனை இருந்தது. பட்டத்தின் மூலமோ அல்லது சாதாரணமாகவோ தன்னை ஒப்பற்றவன் என்று கூறிக்கொண்டே எந்த ஆட்சியாளருடனும் கூட்டு வைக்கக் கான் விரும்பவில்லை. பிற்காலத்தில் கலீபகமும் அழிந்து போனது. அதற்குக் காரணம் செங்கிஸ்கானின் பேரன் ஹுலாகு. ஷா தன்னை குவாரசமியாவின் சுல்தான் என்று அறிவிக்க கலீப்பிடம் கேட்டார். ஆனால் நசீருக்கு அந்த எண்ணமே இல்லை. ஏனெனில் நசீரைத் தலைவனாக ஏற்றுக்கொள்ள ஷா மறுத்தார். எது எப்படி இருப்பினும் ஒன்றை மட்டும் நாம் உறுதியாக கூற முடியும் அது செங்கிஸ்கான் போரைப் பற்றிய பேச்சையே ஒதுக்கினார் என்பது. ஏனெனில் அந்நேரத்தில் அவர் ஜின் அரசமரபுடன் போரிட்டுக் கொண்டிருந்தார். வணிகத்தின் மூலம் ஏராளமான செல்வத்தைப் பெற முடியும் என்று நினைத்தார்.

பின்னர் செங்கிஸ்கான் முஸ்லிம்கள் 500 பேர் அடங்கிய ஒரு ஒட்டகத் தொடர்வண்டியை குவாரசமியாவுக்கு வணிகத் தொடர்பு ஏற்படுத்த அனுப்பினார். ஆனால் குவாரசமிய நகரான ஒற்றாரின் ஆளுநர் இனல்சுக் அந்த வணிக வண்டியின் உறுப்பினர்களைக் கைது செய்தார். அந்த வணிக வண்டியானது குவாரசமியாவுக்கு எதிரான ஒரு சதித்திட்டம் என்றார். ஆனால் அந்த வணிகக் குழுவின் உறுப்பினர்கள் ஒற்றர்களாக இருப்பதற்கான வாய்ப்பே இல்லை. செங்கிஸ்கானும் இன்னொரு போரை ஆரம்பிக்க வாய்ப்பிருந்திருக்காது. ஏனெனில் வடக்கு சீனாவின் அரசுக்கு எதிரான போரில் செங்கிஸ்கான் படிப்படியாக வென்று கொண்டிருந்தார்.

செங்கிஸ்கான் பிறகு இரண்டாவது குழுவாக 3 தூதுவர்களை ஷாவைச் சந்திக்க அனுப்பினார். அக்குழுவில் 1 முஸ்லிமும் 2 மங்கோலியர்களும் இருந்தனர். ஒற்றாரில் பிடிக்கப்பட்ட வணிக வண்டியானது விடுவிக்கப்பட வேண்டும் என்றும் அந்த ஆளுநர் தண்டனைக்காக ஒப்படைக்கப்பட வேண்டும் என்றும் அவர்கள் கூறச் சென்றனர். 2 மங்கோலியர்களுக்கும் மொட்டையடித்த ஷா முஸ்லிமின் தலையை வெட்டி அவர்களை செங்கிஸ்கானிடமே அனுப்பி வைத்தார். முகமது அந்த வணிக வண்டியின் உறுப்பினர்களும் கொல்லப்படவேண்டும் என்று ஆணையிட்டார். இது கானுக்குக் கொடுக்கப்பட்ட மிகப்பெரிய அவமரியாதையாகக் கருதப்பட்டது. ஏனெனில் கான் தூதர்களை "புனிதமானவர்களாகவும் மீறப்படக்கூடாதவர்களாகவும்" கருதினார். இதன் காரணமாகச் செங்கிஸ்கான் குவாரசமிய அரசமரபைத் தாக்கினார். தியான் சான் மலைகளைக் கடந்த மங்கோலியர்கள் 1219ல் ஷாவின் பேரரசுக்குள் வந்தனர்.

முக்கியமாகப் பட்டுப் பாதையில் இருந்த ஒற்றர்கள் போன்ற பல்வேறு உளவுத்துறை ஆதாரங்கள் மூலம் தகவல்களைத் திரட்டிய பிறகு செங்கிஸ்கான் கவனமாகத் தன்னுடைய ராணுவத்தைத் தயார் செய்தார். அவருடைய இராணுவமானது முந்தைய படையெடுப்புகளினால் வேறுவிதமாகக் கட்டமைக்கப்பட்டிருந்தது. அவர் செய்த மாற்றங்களானவை மற்றவர்களால் அஞ்சப்பட்ட மங்கோலியக் குதிரைப்படையுடன் துணைப்படையினரைச் சேர்த்ததாகும். கன மற்றும் மெல்லிய ரகத் துணைப்படையினரைச் செங்கிஸ்கான் சேர்த்தார். தனது பாரம்பரிய பலமான எளிதில் நகரக்கூடிய நாடோடிக் குதிரைப்படையுடன் செங்கிஸ்கான் சீனப் போர் முறைகளில் பலவற்றை கலந்தார். அவற்றுள் முக்கியமாக முற்றுகைப் போர் முறையைக் குறிப்பிடலாம். வெடிமருந்து மற்றும் கோட்டைச் சுவர்களின் மீது 20 அடி நீள அம்புகளை எய்யக் கூடிய பெரிய முற்றுகை வில்கள் ஆகியவை வண்டிகளில் ஏற்றப்பட்டன. மங்கோலிய உளவுத்துறை அமைப்பானது மிகவும் வல்லமைமிக்கதாக இருந்தது. ராணுவ மற்றும் பொருளாதார உறுதி மற்றும் தாக்குப்பிடிக்கக் கூடிய திறமை ஆகியவற்றை முழுவதுமாக வேவு பார்க்காமல் மங்கோலியர்கள் என்றுமே ஒரு எதிரியைத் தாக்கியது கிடையாது. உதாரணமாக ஹங்கேரி மற்றும் போலந்தின் ராணுவங்களை இரண்டு வெவ்வேறு போர்களில் இரண்டு நாள் இடைவெளியில் அழிக்கும் முன் சுபுதை மற்றும் படு கான் மத்திய ஐரோப்பாவை வேவு பார்க்க ஒரு வருடம் எடுத்துக்கொண்டனர்.

இந்தப் படையெடுப்பில் கான் முதன்முதலில் தனது வரப்போகும் படையெடுப்புகள், தனது மகன்கள் மற்றும் பேரன்களின் படையெடுப்புகள் ஆகியவற்றுக்கு முன்மாதிரியாக மறைமுக தாக்குதலின் பயன்பாட்டைக் காட்டினார். தனது ராணுவத்தைப் பிரித்த கான் ஒரு படையை ஷாவைக் கண்டுபிடித்துக் கொல்ல வேண்டும் என்ற ஒரே காரணத்திற்காக அனுப்பினார். இதன் காரணமாக ஷா தனது சொந்த நாட்டுக்குள்ளேயே உயிர் பிழைப்பதற்காக ஓடினார். பிரிக்கப்பட்ட மங்கோலியப் படைகள் ஷாவின் படைகளைத் துண்டுதுண்டாக அழித்தன. நாடானது முற்றிலுமாக பேரழிவுக்கு உட்படுத்தப்பட்டது. இதே முறை பின்வந்த படையெடுப்புகளிலும் பின்பற்றப்பட்டது.
ஷாவின் ராணுவமானது 40,000 பேரில் இருந்து 200,000 பேரை கொண்டதாக இருந்திருக்கலாம் என்று கருதப்படுகிறது. இவர்களில் பெரும்பாலானவர்கள் கோட்டைக் காவல் படையினர். இவர்கள் பிரிக்கப்பட்டு பல்வேறு முக்கியமான நகரங்களில் காவல் பணியை மேற்கொண்டனர். இவர்களில் ஒரு உயர் தர குதிரைப்படை மட்டும் தனியாகப் பிரிக்கப்பட்டு சமர்கந்த் அருகில் உதவி படையாக நிறுத்தப்பட்டிருந்தது. குவாரசமியப் பேரரசானது தனது பெரும்பாலான பகுதிகளை அப்போதுதான் வென்றிருந்தது. ஷாவுக்கு ஒரு பயம் இருந்தது. அவரது ராணுவம் ஒரு பெரிய படையாக ஓர் அடுக்கு நபர்களின் கீழ் வைக்கப்பட்டிருந்தால் தனக்கு எதிராக திரும்பக்கூடும் என்று அஞ்சினார். மேலும் சீனாவிலிருந்து ஷாவுக்கு வந்த தகவல்கள் மங்கோலியர்கள் முற்றுகைப் போர் முறையில் சிறந்தவர்கள் இல்லை என்று அறிவுறுத்தின. மேலும் அவர்கள் பாதுகாக்கப்பட்ட கோட்டைகளை வெல்லும்போது பிரச்சனைகளைச் சந்தித்ததனர் என்று அறிவுறுத்தின. படையெடுப்பு ஆரம்பமானதும் படைகளை நிறுத்துதலில் ஷாவின் முடிவுகள் பெரும் தோல்வியில் முடிந்தன. ஏனெனில் மங்கோலிய வேகம், எதிர்பாராத தாக்குதல் மற்றும் நீடித்த முயற்சிகள் ஷா தனது படைகளைத் திறமையாக நகர்த்துவதைத் தடை செய்தன.

இப்போரின் படை வீரர்களின் எண்ணிக்கை மதிப்பீடானது எப்போதுமே விவாதத்திற்கு உள்ளான ஒன்றாகவே இருந்துள்ளது. போர் நடந்தபோது மற்றும் போர் நடந்து சிறிது காலத்திற்குப் பிறகு எழுதப்பட்ட கிட்டத்தட்ட அனைத்து (அல்லது தற்போது எஞ்சி கிடைக்கப் பெறுகின்ற) ஆதாரங்களுமே மங்கோலியர்கள் எண்ணிக்கையில் அதிகமாக இருந்ததாக குறிப்பிடுகின்றன. பல வரலாற்று ஆசிரியர்கள் குறிப்பாக ரஷித் அல்-தின் (இல் கானேட்டின் வரலாற்றாசிரியர்) ஷாவுக்கு 4 லட்சம் போர் வீரர்களும் கானுக்கு 6 முதல் 7 லட்சம் போர் வீரர்கள் வரையும் இருந்ததாகக் குறிப்பிட்டுள்ளார். இல் கானேட்டின் வரலாற்று ஆசிரியரான ஜுவய்னி தனது டரிக்-இ ஜஹான்குஷய் நூலில் மங்கோலிய ராணுவத்தின் அளவாக 7 லட்சத்தைக் குறிப்பிடுகிறார். செங்கிஸ்கான் காலத்தில் வாழ்ந்த மின்ஹஜ்-இ-சிராஜ் ஜுஸ்ஜனி என்ற முஸ்லிம் வரலாற்று ஆசிரியர் செங்கிஸ்கானின் படை வீரர்களின் எண்ணிக்கை 8 லட்சம் என்று குறிப்பிடுகிறார். நவீன வரலாற்று ஆசிரியர்கள் இந்த எண்ணிக்கைகள் எதார்த்தத்தை எந்த அளவுக்குப் பிரதிபலித்தன என இன்னும் விவாதிக்கின்றனர். டேவிட் மார்கன் மற்றும் டெனிஸ் சினோர் ஆகிய வரலாற்று ஆசிரியர்கள் இந்த எண்ணிக்கைகள் உண்மை அளவு அல்லது ஒப்பீட்டு அளவு என இரண்டில் ஏதாவது ஒன்றிலாவது சரியானது தானா என சந்தேகிக்கின்றனர். அதே நேரத்தில் ஜான் மேசன் ஸ்மித் என்ற வரலாற்று ஆசிரியர் இரண்டு ராணுவத்துக்குமே இந்த எண்ணிக்கை சரியானது தான் என்று குறிப்பிடுகிறார். செங்கிஸ்கான் மற்றும் ஷாவின் ராணுவங்களின் அதிகமான போர்வீரர்களின் எண்ணிக்கை சரியானதுதான் என்கிறார். ரஷித் அல்-தின்னின் கூற்றான 1260களில் குவாரசமிய இராணுவமானது 300,000 வீரர்களையும் தங்க நாடோடிக் கூட்டத்தின் இராணுவமானது 3 முதல் 6 லட்சம் வீரர்களையும் கொண்டிருந்தது என்கிறார். சினோர் குவாரசமியப் படையானது 400,000 வீரர்களையும் ஆனால் மங்கோலிய இராணுவமானது 150,000 வீரர்களையும் கொண்டு இருந்தது என்கிறார். மங்கோலிய ஆதாரமான "மங்கோலியர்களின் ரகசிய வரலாறு" 1206ல் மங்கோலியப் போர்வீரர்களின் மொத்த எண்ணிக்கை 105,000 என்கிறது. இது ஒரு படையெடுப்பில் மட்டும் இருந்த மங்கோலிய வீரர்களின் எண்ணிக்கை கிடையாது மாறாக மங்கோலியப் பேரரசுக்கான மொத்த எண்ணிக்கை ஆகும். மேலும் 1211ல் 134,500 பேர் என்கிறது. 1227ல் ஒருசில தொலைதூரப் படையினரைத் தவிர வீரர்களின் எண்ணிக்கை 129,000 என்கிறது. அதே நேரத்தில் குவாரசமியாவின் படை வீரர்களின் எண்ணிக்கையைத் தெரிந்துகொள்ள நம்பத்தகுந்த ஆதாரம் எதுவும் இல்லை.

கார்ல் ஸ்வெர்ட்ரப் என்கிற வரலாற்று ஆசிரியர் பல்வேறு ஆதாரங்கள் மற்றும் மதிப்பீட்டு முறைகளின்படி மங்கோலிய வீரர்களின் எண்ணிக்கையை 75,000 என்கிறார். மேலும் அவர் குவாரசமிய வீரர்களின் எண்ணிக்கை ஒரு சில கோட்டை காவல் படையினரைத் தவிர்த்து 40,000 என்கிறார். மேலும் அவர் சமகாலப் பதிவுகள் அனைத்துமே மங்கோலிய இராணுவமானது குவாரசமிய இராணுவத்தை விட பெரியதாக இருந்தது எனக் குறிப்பிடுவதாகக் கூறுகிறார். மங்கோலிய எதிர்ப்பு வரலாற்று ஆசிரியரான ஜுஸ்ஜனி மங்கோலிய வீரர்களின் எண்ணிக்கையை அதிகரித்துக் காட்டியது போலவே மங்கோலிய ஆதரவு வரலாற்று ஆசிரியர்களான ரஷித் அல்-தின் போன்றவர்களால் குவாரசமிய வீரர்களின் எண்ணிக்கை அதிகரித்து காட்டப்பட்டதாகக் கூறுகிறார். மெக்லின் என்ற வரலாற்றாசிரியரும் 400,000 என்பது மிகவும் அதிகப்படுத்தப்பட்ட எண்ணிக்கை என்கிறார். கோட்டை காவல் படையினர் உட்பட 200,000 என்பதே எதார்த்தமான எண்ணிக்கை என்று கூறுகிறார். அதேபோல மங்கோலிய வீரர்களின் எண்ணிக்கை 120,000 என மதிப்பிடுகிறார். சீனாவில் இருந்த மங்கோலிய வீரர்களின் எண்ணிக்கையையும் சேர்த்து மொத்தம் 200,000 என்கிறார். முகலியைத் தவிர தனது திறமையான அனைத்துத் தளபதிகளையும் செங்கிஸ்கான் இப்போருக்கு அழைத்து வந்திருந்தார். செங்கிஸ் தன்னுடன் ஏராளமான அயல்நாட்டவரையும் அழைத்து வந்திருந்தார். முக்கியமாகச் சீனர்களை அழைத்து வந்திருந்தார். இந்த அயல்நாட்டவர் முற்றுகைப் போர் வீரர்கள், பாலம் கட்டுபவர்கள், மருத்துவர்கள் மற்றும் பிற திறமையானவர்கள் ஆவர்.

மங்கோலியப் பேரரசின் ராணுவ வலிமைக்கு தீர்க்கமான ஆதாரமானது சில தசாப்தங்களுக்குப் பிறகு ஹுலாகு கானால் நடத்தப்பட்ட கணக்கெடுப்பின்படி நமக்குத் தெரியவருகிறது. அந்த நேரத்தில் ஹுலாகு பாரசீகம், தற்கால துர்க்மேனிஸ்தான் மற்றும் ஆப்கானிஸ்தான் உட்பட தற்கால உஸ்பெகிஸ்தான் மற்றும் தஜிகிஸ்தான் பகுதிகளைத் தவிர முன்னாள் குவாரசமியப் பேரரசின் கிட்டத்தட்ட எல்லாப் பகுதிகளையும் ஆண்டுவந்தார். கணக்கெடுப்பின்போது ஆரம்பப் படையெடுப்பிலிருந்து மக்கள்தொகை வகையில் மீண்டெழ அப்பகுதிக்கு 40 வருடங்கள் கிடைத்திருந்தது. அப்பகுதிகளின் மக்கள் தொகையானது 5 தியுமன் போர்வீரர்களைச் சேர்க்கும் அளவுக்கு இருந்தது. பொதுவாக 1 தியுமன் என்பது 10,000 வீரர்கள், ஆனால் நடைமுறையில் சராசரியாக 5,000 வீரர்கள் தான் இருப்பர். ஹுலாகுவின் கணக்கெடுப்பு சரியெனில் முன்னாள் குவாரசமிய நிலப்பரப்புகள் 25,000 வீரர்களை கொடுக்கக் கூடியவையாக இருந்தன. இது ஸ்வெர்ட்ரப் என்ற வரலாற்று ஆசிரியரின் எண்ணிக்கையான 40,000 ஒத்துள்ளது.

1219ல் திரான்சோக்சானியாவின் மீது படையெடுத்தபோது செங்கிஸ்கான் சீன கவண் ஆயுத வல்லுனர்களைப் பயன்படுத்தினார். 1220ல் அவர்கள் மீண்டும் பயன்படுத்தப்பட்டனர். அந்த கவண்களில் வெடி மருந்துகளால் ஆக்கப்பட்ட குண்டுகளை அவர்கள் ஒருவேளை பயன்படுத்தி இருக்க வாய்ப்புண்டு. ஏனெனில் அந்நேரத்தில் சீனர்கள் வெடி மருந்தை பயன்படுத்தி வந்தனர். செங்கிஸ்கான் திரான்சோக்சானியா மற்றும் பாரசீகத்தை வெல்லும்போது வெடி மருந்துகளைப் பயன்படுத்தத் தெரிந்த பல சீனர்கள் அவரது ராணுவத்தில் பணியாற்றினார். வரலாற்றாசிரியர்களின் குறிப்புகளின் படி மங்கோலியப் படையெடுப்பானது சீன வெடிமருந்து ஆயுதங்களை மத்திய ஆசியாவுக்குக் கொண்டு வந்தது. இவற்றுள் ஹுவோச்சோங் எனப்படும் ஒரு சீன பீரங்கியும் அடங்கும்.

மங்கோலிய இராணுவம் ஷாவின் ராணுவத்தை விடப் பெரிதாக இருந்திருக்க வாய்ப்பு உண்டு. கண்டிப்பாக மங்கோலியக் குதிரைப் படையானது ஷாவின் குதிரைப் படையை விட எண்ணிக்கையில் அதிகமாக இருந்தது. ஒவ்வொரு யுத்தத்திலும் மங்கோலியர்களின் எண்ணிக்கை அதிகமாக இருந்தது. குவாரசமியப் பேரரசிலிருந்த ஒற்றுமையின்மையால் மங்கோலியர்கள் பலனடைந்தனர். பொதுவாக வலிமையான மற்றும் ஒன்றிணைந்த மாநிலமாகக் காட்டப்பட்டாலும் ஷாவின் பகுதிகள் அந்நேரத்தில்தான் வெல்லப்பட்டிருந்தன. அவருக்கு சொல்லுமளவுக்கு விசுவாசமாக அப்பகுதிகள் இல்லை. ஷா தனது பெரும்பாலான படையினரை நம்ப முடியாத நிலையில் தான் இருந்தார். வரலாற்றாளர் சி. இ. போஸ்வொர்த்தின் கூற்றுப்படி: "குவாரசமிய அரசமரபானது பிரபலமற்று பொதுவான வெறுப்புக்கு ஆளாகி இருந்தது. தான் ஆண்ட எந்த ஒரு மாகாணத்திலும் தனக்கும் மக்களுக்கும் இடையே ஒரு பிணைப்பை ஏற்படுத்துவதில் ஷாவால் வெற்றி பெற முடியவில்லை." இதன் காரணமாக கோட்டைக்காவல் படையினர் சுயமாக இயங்கிய உள்ளூர் ஆளுநர்களால் கட்டுப்படுத்தப்பட்டனர். ஒரு பெரிய பொதுவான போர் உத்தியைப் பயன்படுத்துவதில் பெரும்பாலான மாகாணங்கள் ஈடுபடவில்லை அல்லது எதிரிகளுக்கு எதிராக ஓரணியில் திரள படைகள் முயற்சிக்கவில்லை. மேலும் தற்போது பாதுகாக்கப்பட வேண்டிய பகுதிகள் அனைத்துமே சிறிது காலத்திற்கு முன்னர் தான் ஷாவால் தாக்கப்பட்டிருந்தன. உதாரணமாக 1220ல் நிசாபூரின் வழியே சென்ற ஷா மக்களிடம் அரண்களைச் சரிசெய்யச் சொன்னார். அந்த அரண்கள் சில வருடங்களுக்கு முன் அப்பகுதியை வெல்லும்போது ஷாவால் சேதப்படுத்தப்பட்டு இருந்தன.

ஒற்றுமையின்மை காரணமாக மங்கோலியர்கள் வந்தபோது ஷாவின் இராணுவத்தின் பெரும்பகுதி சிறிதளவு சண்டையிட்டனர் அல்லது சண்டையிடாமல் இருந்துவிட்டனர். இபின் அல்-அதிரின் கூற்றுப்படி, புகாரா தாக்கப்பட்டபோது குவாரசமிய இராணுவமானது நகரை அப்படியே விட்டுவிட்டு ஓடியது. இதன் காரணமாக குடிமக்கள் எதிரிகளுடன் ஒப்பந்தம் போட வேண்டிய நிலைக்குத் தள்ளப்பட்டனர். பின்னர் சமர்கந்து தாக்கப்பட்டபோது ஷாவுக்கு விசுவாசமில்லாத நகரத்தின் துருக்கிய வீரர்கள் மங்கோலியர்களைப் பற்றிக் கூறியதாகக் கூறப்படுவதாவது: "நாங்கள் அவர்களின் இனம். அவர்கள் எங்களைக் கொள்ள மாட்டார்கள்". 4 நாட்கள் போரிட்டவர்கள் 5வது நாள் நகரத்தை மங்கோலியர்களிடம் ஒப்படைத்தனர். எனினும் அவர்களுக்கு ஆச்சரியம் அளிக்கும் விதமாக அவர்கள் அனைவரும் நகரத்தின் மக்களுடன் கொல்லப்பட்டனர். பால்க் நகரின் கோட்டைக் காவல் படையினர் சண்டையிடாமல் சரணடைந்தனர். மெர்வ் நகரக் கோட்டைக் காவல் படையினர் 7 நாட்களுக்குப் பிறகு சரணடைந்தனர். அவர்களுக்கு அதிர்ச்சியளிக்கும் விதமாக அவர்களும் கொல்லப்பட்டனர். பெரிய நகரங்களில் கடுமையான தற்காப்பு நடவடிக்கைகளை மேற்கொண்ட ஒரே நகரம் ஒற்றார் ஆகும். 6 மாதங்களுக்குத் தாக்குப் பிடித்த அந்நகரம், பிறகு மங்கோலியர்களால் கைப்பற்றப்பட்டது. இதில் மங்கோலியர்களுக்கு பெரும் சேதம் ஏற்பட்டது. இபின் அல்-அதிரின் கூற்றுப்படி, ஊர்கெஞ்ச் நகரில்தான் மங்கோலிய இறப்புகள் குவாரசமிய இழப்புகளை விட அதிகமாக இருந்ததன. ஒட்டுமொத்த போரிலேயே இவ்வாறு நடந்தது அங்கேதான். ஷாவின் இராணுவத்தின் நம்பகமற்ற தன்மை ஒரு இடத்தில் வெளிப்பட்டது. ஷாவின் மகன் ஜலால் அல்-தின்னின் குதிரைப்படையினர் போர் நடந்த இடத்தை விட்டு விலகிச் சென்றனர். அதற்கு ஒரே காரணம் போரில் கிடைத்த பொருட்களைப் பிரிப்பதில் ஆப்கானிய மற்றும் துருக்கிய நேசப்படைகளுக்கு இடையில் ஏற்பட்ட பிரச்சனையே ஆகும். இதன் காரணமாக ஜலால் அல்-தின்னின் படைகள் வெகுவாகக் குறைந்தன. இதனால் மங்கோலியர்கள் சிந்து நதிப் பகுதியில் அவர்களை எளிதாக விரட்டினர். மங்கோலியர்கள் இச்சூழ்நிலையைத் தங்கள் நன்மைக்கு முழுவதுமாகப் பயன்படுத்திக் கொண்டனர். வணிகர்கள் மங்கோலியர்களின் ஒற்றர்களுக்கு உதவினர். ஏனெனில் மங்கோலிய வெற்றியானது வணிகர்களுக்கு நன்மை பயக்கும் என்ற நிலை இருந்தது. வணிகர்கள் நகரவாசிகளைச் சரண் அடையத் தூண்டும் வதந்திகளைப் பரப்பினர்.

மங்கோலியர்களுக்கு இன்னொரு விஷயமும் நன்மையாக அமைந்தது. அது பெரும்பான்மையான சீனா, கொரியா, மத்திய/மேற்கு ஐரோப்பா மற்றும் பெரும்பான்மையான பல பகுதிகளைப் போல் இல்லாமல் குவாரசமியாவில் அரண்கள் அதிகமாகக் கிடையாது. பேரரசின் பெரும்பான்மையான பகுதிகளில் முக்கிய நகரங்களின் சுவர்களுக்கு வெளியே கோட்டைகள் எதுவும் கிடையாது. மிக முக்கிய நகரங்களான சமர்கந்து மற்றும் ஒற்றார் ஆகியவற்றின் சுவர்கள் மண் செங்கற்களால் கட்டப்பட்டிருந்தன. ஆதலால் மங்கோலிய முற்றுகை எந்திரங்களால் எளிதாக இடிக்கப்பட்டன. இதன் காரணமாக மங்கோலியர்கள் பல சிறு முற்றுகைகள் அல்லது சில நேரங்களில் சீனாவைப்போல் ஒரு பல வருட முற்றுகை என நேரம் ஆகாமல் பேரரசின் பெரிய பகுதிகளை எளிதாக கடந்தனர். நகரங்களை தாங்கள் நினைத்த மாத்திரம் குறுகிய நேரத்திலேயே வென்றனர். அதே நேரத்தில் ஆப்கானிஸ்தானை வெல்வது மங்கோலியர்களுக்குச் சிறிது கடினமாக இருந்தது. ஏனெனில் ஆப்கானிஸ்தானில் அரண்கள் இருந்தன. ஆஷியர் கோட்டையானது 15 மாதங்களுக்கு முற்றுகையைத் தாக்குப் பிடித்தது (இதனால் மங்கோலிய ராணுவத்தின் குறிப்பிடத்தக்க பகுதியினர் இதில் ஈடுபடுத்தப்பட வேண்டி இருந்தது). சைஃப்-ருத் மற்றும் துலக் ஆகிய கோட்டைகள் வெல்லப்படும் போது மங்கோலியர்களுக்குப் பெரும் சேதம் ஏற்பட்டது. பாமியான் முற்றுகையானது சகதையின் அன்பு மகன் முத்துகனின் உயிரை வாங்கியது.

பேரரசின் நகர்புற மக்கள் தொகையானது அதிகப்படியான சிறு பட்டணங்களில் வாழாமல் ஒரு சில பெரிய நகரங்களில் வாழ்ந்தது. இதுவும் மங்கோலிய வெற்றிக்கு உதவியாக இருந்தது. பேரரசின் மக்கள்தொகையானது படையெடுப்பின்போது 50 இலட்சம் என்று மதிப்பிடப்பட்டுள்ளது. அந்தப் பரந்த நிலப்பரப்பில் இதனால் மக்கள் தொகை அடர்த்தி குறைவாகவே இருந்தது. டெர்டியஸ் சான்ட்லர் மற்றும் ஜெரால்டு ஃபாக்ஸ் ஆகிய வரலாற்று மக்கள் தொகை கணக்கெடுப்பாளர்கள், 13ம் நூற்றாண்டின் ஆரம்பத்தில் கீழ்க்கண்ட மக்கள் தொகை மதிப்புகளைப் பேரரசின் பெரிய நகரங்களுக்குக் கொடுக்கின்றனர்:
மொத்த மக்கள் தொகையானது குறைந்தது 5,20,000 அதிகபட்சமாக 8,50,000 என்று மதிப்பிடப்பட்டுள்ளது.

குவாரசமிய இராணுவத்தில் 40,000 குதிரைப் படையினர் இருந்தனர். இவர்களில் பெரும்பாலானோர் துருக்கிய இனத்தைச் சேர்ந்தவர்கள். குவாரசமியாவின் முக்கிய நகரங்களில் போராளிகள் இருந்தனர். ஆனால் அவர்கள் போர் புரியும் தரத்தில் இல்லை. இதனால் ஷாவால் குறிப்பிட்ட நேரத்தில் அவர்களை அணிவகுக்கச் செய்ய முடியவில்லை. சுமார் 7 இலட்சம் மொத்த மக்கள் தொகை கொண்ட இப்பேரரசின் முக்கிய நகரங்கள் 105,000 முதல் 140,000 வரையான எண்ணிக்கையில் (15 முதல் 20 சதவீத மக்கள் தொகை) திடகாத்திரமான ஆண்களைப் போர் புரியும் வயதில் கொண்டிருந்தன. ஆனால் இவர்களில் ஒரு சிறு பகுதியினரே பயிற்சி மற்றும் ஆயுதங்கள் கொண்ட அதிகாரபூர்வ போராளிகளாக இருந்தனர்.

மங்கோலிய மற்றும் குவாரசமியப் பேரரசுகள் அண்டை நாடுகளாக இருந்த போதிலும் அவற்றின் மையப்பகுதிகள் வெகுதொலைவில் இருந்தன. அவற்றுக்கு இடையில் பல்வேறு மலைத்தொடர்கள் இருந்தன. இதனால் படை எடுப்பவர்கள் மலைத்தொடர்களைத் தாண்டி வர வேண்டியிருந்தது. இது பெரும்பாலும் ஒரு முக்கியமான காரணமாக இப்படையெடுப்பில் எடுத்துக்கொள்ளப்படவில்லை. இருந்தும் மங்கோலியர்களின் கை ஓங்கியதற்கு இதுவும் ஒரு காரணம் ஆகும். குவாரசமிய ஷா மற்றும் அவரது ஆலோசகர்கள் மங்கோலியர்கள் சுங்கரியா வாயில் வழியாக வருவார்கள் என்று கணித்தனர். இது ஒரு இயற்கையான மலை வழி ஆகும். இது கருப்பு சீனா (தற்போது வெல்லப்பட்ட) மற்றும் குவாரசமியப் பேரரசுகளுக்கு இடையில் அமைந்திருந்தது. போருக்கு முன்னர் குவாரசமியப் பாதுகாப்புப் படையினருக்கு ஒரு வாய்ப்பு இருந்தது. அது சிர் தர்யா பகுதிகளில் இருந்த பட்டணங்களைத் தாண்டிச் சென்று சுங்கரியா வாயில் வழியாக இராணுவத்தின் மூலம் அடைப்பது. ஏனெனில் மங்கோலியாவில் இராணுவத்தைத் தயார் படுத்த செங்கிஸ்கானுக்குப் பல மாதங்கள் ஆகும். குளிர்காலத்திற்கு பின்னர் தான் அவ்வழியாக செங்கிஸ்கான் வரவேண்டும். குவாரசமியாவின் முடிவெடுக்கும் அதிகாரத்தில் இருந்தவர்கள் தங்களது உத்தியை மெருகேற்ற நேரம் இருக்கும் என்று கருதினர். ஆனால் முதல் அடியை செங்கிஸ் கான் அடித்தார்.

போர் அறிவிக்கப்பட்ட உடனேயே மேற்கு நோக்கிச் செல்ல ஒரு படைக்கு செங்கிஸ் கான் ஆணை வழங்கினார். தெற்கில் இருந்த தியான் சான் மலைகளை உடனடியாகக் கடந்து குவாரசமியப் பேரரசின் கிழக்குப் பகுதியில் இருந்த வளமான ஃபெர்கானா பள்ளத்தாக்கைத் தாக்க வேண்டும் என்பதே அந்த ஆணை. அப்படையினரின் எண்ணிக்கை 20,000–30,000 வரை இருந்திருக்க வாய்ப்புண்டு. அதற்குமேல் இருந்திருக்க வாய்ப்பில்லை. அப்படை செங்கிஸ் கானின் மகன் சூச்சி மற்றும் அவரது முக்கியத் தளபதி செபே ஆகியோர் தலைமையில் சென்றது. தியான் சான் மலை வழிகளானது சுங்கரியா வாயிலை விட மிகவும் கடினமானது. இப்பயணத்தை மேலும் கடினமாக்கும் வகையில் அவர்கள் குளிர்காலத்தின் நடுவில் அப்பகுதியைக் கடக்க முயற்சித்தனர். குளிர்காலத்தில் 5 அடிக்குமேல் பனி பொழிந்திருக்கும். மங்கோலியர்கள் அப்பகுதியைக் கடக்கும்போது இழப்பைச் சந்தித்தனர். கடந்த பின்னர் களைத்து இருந்தனர். ஆனால் ஃபெர்கானா பள்ளத்தாக்கிற்கு ஒரு மங்கோலியப்படை வந்தது குவாரசமியத் தலைமையை வியப்பில் ஆழ்த்தியது. போரின் போக்கையே மாற்றியது. இந்த அணிவகுப்பை ஆல்ப்ஸ் மலைகளை ஹனிபால் கடந்ததன் மத்திய ஆசிய இணையாகக் குறிப்பிடலாம். இரண்டின் விளைவுகளும் பேரழிவாக இருந்தது. ஏனெனில் இந்த மங்கோலிய இராணுவமானது கவனத்தைத் திசை திருப்பாவா அல்லது இது தான் முதன்மையான மங்கோலிய இராணுவமா என ஷாவுக்குத் தெரியாது. ஷா தனது பேரரசின் ஒரு வளமான பகுதியை படைகள் மூலம் பாதுகாக்க வேண்டும். எனவே ஷா தன் உயரடுக்கு குதிரைப் படை இருப்பை அனுப்பினார். இதன் காரணமாக ஷாவால் தன்னுடைய முதன்மை இராணுவத்துடன் திறம்பட எங்கும் அணிவகுத்துச் செல்ல முடியவில்லை. செபே மற்றும் சூச்சி தங்களது இராணுவத்தை நல்ல வடிவில் வைத்திருந்தனர். பள்ளத்தாக்கைச் சூறையாடிய அதே நேரத்தில் ஒரு பெரிய படையால் தோற்கடிக்கப்படுவதை அவர்கள் தவித்தனர். இந்நேரத்தில் மங்கோலியர்கள் பிரிந்து மீண்டும் மலைகளைத் தாண்டி பயணிக்க ஆரம்பித்தனர்: செபே தெற்குப் பகுதிக்கு அணிவகுத்து குவாரசமியப் பகுதிக்கு உள்ளே சென்றார். அதேநேரத்தில் சூச்சி பெரும்பான்மையான படையுடன் வடமேற்கு திசைக்கு அணிவகுத்துத் தாக்குதல் பொருளாகி இருந்த, சிர் தர்யாவில் இருந்த நகரங்களைக் கிழக்கிலிருந்து தாக்கச் சென்றார்.

அதேநேரத்தில் சகதை மற்றும் ஒகோடி தலைமையிலான மற்றொரு மங்கோலியப் படை அணிவகுத்தது. அது வடக்கின் அல்டாய் மலைகள் அல்லது சுங்கரியா வாயில் வழியாக வந்திருக்கலாம் என்று கருதப்படுகிறது. அப்படை வந்தவுடனேயே எல்லை நகரமான ஒற்றாரை முற்றுகையிட்டது. ஒற்றாரில் இருந்த கோட்டைக் காவல் படையினரின் எண்ணிக்கையாக ரஷித் அல்-தின் 20,000யும் ஜுவய்னி 60,000யும் (குதிரைப்படை மற்றும் போராளிகள்) குறிப்பிடுகின்றனர். எல்லா நடுக்கால வரலாற்றுப் பதிவுகளைப் போலவே நாம் இந்தக் எண்ணிக்கையை அப்படியே எடுத்துக் கொள்ள முடியாது. இவை பெருமளவு அதிகரித்துச் சொல்லப்பட்ட எண்ணிக்கையாக இருக்கலாம். ஏனெனில் அந்த நகரங்களின் மக்கள் தொகை மிகக் குறைவு. அல்டாய் மலைகளின் வழியாக அணிவகுத்த செங்கிஸ் கான் பெரும்பான்மையான இராணுவத்தை தன் இராணுவத்துக்குப் பின்னால் மலைத்தொடருக்கு அருகில் அணிவகுக்கச் செய்தார். அந்த இராணுவத்திடம் தொடர்பின்றி இருந்தார். பிராங்க் மெக்லின் என்ற வரலாற்று ஆசிரியரின் கூற்றுப்படி அணிவகுப்பில் இருந்த இந்த ஒழுங்கீனத்தை ஷாவுக்குச் செங்கிஸ் கான் வைத்த பொறியாகத் தான் எடுத்துக் கொள்ள வேண்டும். ஏனெனில் ஷா சமர்கந்திலிருந்து தனது இராணுவத்துடன் அணிவகுத்து ஒற்றாரை முற்றுகையிட்டவர்களைத் தாக்க முடிவு செய்தார். அப்படி செய்தால் ஷாவின் இராணுவத்தைப் பின்பகுதியிலிருந்து செங்கிஸ் கானால் சுற்றி வளைக்க முடியும். எனினும் ஷா இந்தப் பொறிக்குள் சிக்கவில்லை. செங்கிஸ் கான் தன்னுடைய திட்டங்களை மாற்ற வேண்டி இருந்தது.

பெரும்பான்மையான நகரங்களைப் போல் சிறு சண்டைக்கு பிறகு ஒற்றார் சரணடையவில்லை. அதே நேரத்தில் அதன் ஆளுநர் தன்னுடைய இராணுவத்தை களத்திற்கு அணிவகுத்து எண்ணிக்கையில் அதிகமாக இருந்த மங்கோலியர்களால் அழிக்கப்படவும் இல்லை. பதிலாக கோட்டைக் காவல் படையினர் சுவர்களுக்குள்ளேயே இருந்து பிடிவாதமாக எதிர்த்தனர். பல்வேறு தாக்குதல்களைத் தாங்கி நின்றனர். முற்றுகையானது முடிவின்றி 5 மாதங்களுக்குத் தொடர்ந்தது. கடைசியில் ஷா அல்லது இனல்சுக் ஆகிய இருவருக்குமே விசுவாசமாக இல்லாத சுவர்களுக்குள் இருந்த ஒரு துரோகி (கரச்சா) வாயில்களை மங்கோலியர்களுக்குத் திறந்துவிட்டான். இளவரசனின் படைகள் தற்போது புயலெனப் புகுந்து அங்கிருந்த கோட்டைக் காவல் படையினரைக் கொன்றனர். கோட்டைக்குள் எஞ்சிய 10ல் ஒரு பங்கு கோட்டைக் காவல் படையினர் மேலும் ஒரு மாதத்திற்குத் தாக்குப் பிடித்தனர். மங்கோலியர்களின் பக்கம் பெரும் சேதம் ஏற்பட்ட பிறகு ஒற்றார் வெல்லப்பட்டது. இனல்சுக் கடைசி வரை தாக்குப் பிடித்தான். ஒரு கட்டத்தில் முற்றுகையின் கடைசி நேரத்தில் கோட்டையின் உச்சிக்குச் சென்று உள்ளே நுழைந்த மங்கோலியர்கள் மீது ஓடுகளை எறிந்து அவர்கள் அருகில் வந்தபோது பலரையும் கொன்றான். செங்கிஸ் கான் நகரவாசிகள் பலரைக் கொன்று எஞ்சியவர்களை அடிமைப்படுத்தினார். இனல்சுக்கைக் கொன்றார்.
இந்நேரத்தில் மங்கோலிய இராணுவமானது எதிரிப் பேரரசைச் சுற்றி 2 பகுதிகளிலும் 5 குழுக்களாகப் பிரிக்கப்பட்டு இருந்தது. ஷா ஒரு பாதுகாப்பை சிர் தர்யாவின் நகரங்களுக்கு ஏற்படுத்தவில்லை. சுமார் 50,000 பேரைக் கொண்ட இராணுவத்திற்குத் தலைமை தாங்கிய செங்கிஸ் கான் மற்றும் டொலுய் இயற்கைப் பாதுகாப்பான சிர் தர்யா மற்றும் அதன் அரண்கள் கொண்ட நகரங்களைக் கடந்து மேற்கு நோக்கிச் சென்று புகாரா நகரத்தை முதலில் முற்றுகையிட்டனர். இதைச் செய்ய அவர்கள் 300 மைல் தூரத்திற்கு கிசில் கும் பாலைவனத்தின் சோலைகள் வழியே பிடிக்கப்பட்ட நாடோடிகளின் மூலம் வழி தெரிந்து கடந்தனர். மங்கோலியர்கள் புகாரா நகரத்தின் வாயிலுக்கு யார் கண்ணிலும் படாமல் வந்தனர். பல இராணுவ உத்தியாளர்கள் செங்கிஸ் கான் புகாராவுக்கு வந்த இச்செயலை போரில் மிக வெற்றிகரமான ஒரு சூழ்ச்சியாகக் கருதுகின்றனர். இரண்டாம் முகமது என்னதான் திட்டங்களைத் தீட்டி இருந்தாலும் அவருக்குப் பின்னால் தோன்றிய செங்கிஸ் கானின் இச்சூழ்ச்சி அவற்றை எல்லாம் தவிடு பொடியாக்கியது. இதன் காரணமாக எந்தத் திட்டத்தையும் செயல்படுத்துவதில் இருந்து முகமது தடுக்கப்பட்டார். மின்னல் வேக மங்கோலிய சூழ்ச்சிகளுக்கு முன்னாள் குவாரசமிய இராணுவத்தால் மெதுவாகவே வினையாற்ற முடிந்தது.

புகாராவில் அதிகமான அரண்கள் கிடையாது. கோட்டையானது அனைத்து குவாரசமிய நகரக் கோட்டைகளைப் போலவே ஒரு அகழி மற்றும் ஒரு சுவருடன் தான் இருந்தது. புகாராவின் கோட்டை காவல் படையினர் துருக்கிய வீரர்களாக இருந்தனர். துருக்கியத் தளபதிகளால் தலைமை தாங்கப்பட்டனர். முக்கியத் தளபதிகள் முற்றுகையின் 3ம் நாளில் பிரிந்து செல்ல முயன்றனர். ரஷித் அல்-தின் மற்றும் இபின் அல்-அதிரின் கூற்றுப்படி நகரமானது 20,000 பாதுகாப்புப் படையினரைக் கொண்டிருந்தது. ஆனால் கார்ல் ஸ்வெர்ட்ரப் என்பவர் நகரம் இதில் 10ல் 1 பங்கு பாதுகாப்புப் படையினரைத் தான் கொண்டிருந்தது என்று வாதிடுகிறார். பிரிந்து சென்ற ஒரு படையானது வெளிப்புற யுத்தத்தில் அழிக்கப்பட்டது. நகரத்தின் தலைவர்கள் வாயில்களை மங்கோலியர்களுக்குத் திறந்துவிட்டனர். எனினும் துருக்கிய பாதுகாப்புப் படையினரின் ஒரு குழு நகரத்தின் கோட்டையை மேலும் 12 நாட்களுக்குக் கட்டுப்பாட்டில் வைத்திருந்தது. கோட்டையில் தப்பிப்பிழைத்தவர்கள் கொல்லப்பட்டனர். கலைஞர்கள் மற்றும் கைவினைஞர்கள் மங்கோலியாவிற்கு அனுப்பப்பட்டனர். போரில் கலந்து கொள்ளாத இளைஞர்கள் மங்கோலிய இராணுவத்தில் இணைத்துக் கொள்ளப்பட்டனர். எஞ்சிய மக்கள் அடிமைப்படுத்தப்பட்டனர். மங்கோலிய வீரர்கள் நகரைச் சூறையாடியபோது தீப்பிடித்தது. இதன் காரணமாக பெரும்பாலான நகரமானது தரைமட்டமாக்கப்பட்டது.

புகாராவின் வீழ்ச்சிக்குப் பிறகு செங்கிஸ் குவாரசமியத் தலைநகரமான சமர்கந்திற்குப் புறப்பட்டார். மார்ச் 1220ல் அங்கு வந்தடைந்தார். இக்காலகட்டத்தில் மங்கோலியர்கள் திறமையான உளவியல் போரையும் நடத்தினர். இதன் காரணமாக எதிரிகளுக்குள் பிரிவுகள் ஏற்பட்டது. கானின் ஒற்றர்கள் அவரிடம் ஷாவுக்கும் ஷாவின் தாயாருக்கும் இடையே இருந்த கசப்பான சண்டையைப் பற்றிக் கூறினர். இதில் ஷாவின் தாயார் ஷாவின் மிக மூத்த தளபதிகள் மற்றும் துருக்கிய குதிரைப்படைப் பிரிவுகளின் விசுவாசத்தைப் பெற்றிருந்தார். மங்கோலியர்கள் மற்றும் துருக்கியர்கள் இருவருமே புல்வெளி மக்களாக இருப்பதால் ஷாவின் தாயார் டெர்டுன் கதுன் மற்றும் அவரது இராணுவம் அவரது துரோகி மகனுக்கு எதிராக, மங்கோலியர்களுடன் சேர வேண்டுமென செங்கிஸ் வாதிட்டார். அதே நேரத்தில் செங்கிஸ் எதிரிப் படையில் இருந்து விலகியவர்களை ஷாவுக்குக் கடிதங்களைக் கொண்டு செல்ல ஏற்பாடு செய்தார். அதில் டெர்டுன் கதுன் மற்றும் அவரது சில தளபதிகள் மங்கோலியர்களுடன் இணைந்து விட்டதாகக் கூறப்பட்டிருந்தது. இது குவாரசமியப் பேரரசில் ஏற்கனவே இருந்த அணிகளுக்குள் நெருப்பு மூட்டியது. மூத்த தளபதிகள் தங்களது படைகளை ஒன்றாக இணைப்பதை இச்செயல் ஒருவேளை தடுத்து இருக்கலாம் என்று கருதப்படுகிறது. செங்கிஸ் பாதிப்பை மேலும் அதிகப்படுத்தும் விதமாக அடிக்கடி போலி ஆணைகளை டெர்டுன் கதுன் அல்லது ஷா முகமதுவின் பெயர்களின் வெளியிட்டார். இதன் காரணமாக ஏற்கனவே பிரிந்து இருந்த குவாரசமிய ஆணைகள் வழங்கும் அமைப்பானது மேலும் சிக்கலுக்கு உள்ளானது. மங்கோலிய மூலோபாய முன்முயற்சி, விரைவான சூழ்ச்சி, மற்றும் உளவியல் உத்திகள் காரணமாக இராணித் தாயார் உட்பட அனைத்து குவாரசமியத் தளபதிகள் தங்களது படைகளைக் கோட்டைக் காவல் படையினராகவே வைத்திருந்தனர். இதன் காரணமாகத் தோற்கடிக்கப்பட்டனர்.




</doc>
<doc id="387621" url="https://ta.wikipedia.org/wiki?curid=387621" title="எதிர் சூரியப் புள்ளி">
எதிர் சூரியப் புள்ளி

எதிர் சூரியப் புள்ளி என்பது வான்வெளியை நோக்குபவரின் கண்ணோட்டத்தில் சூரியனுக்கு எதிர் திசையில் தோன்றும் ஒரு மறையக்கூடியப் புள்ளியாகும். 

எதிர் சூரியப் புள்ளி ("Antisolar point"), சூரியன் அடிவானத்திற்கு கீழே இருக்கும் போது, மேலேயும், நிலை எதிர் மாறாக சூரியன் அடிவானத்திற்கு மேலே இருக்கும் போது, கீழேயும் இருக்கும். வெயில் அதிகமாக உள்ள போது எதிர் சூரியப் புள்ளியை எளிதில் காணலாம். நிற்பவரின் தலையின் நிழல் விழுமிடத்தில் அப்புள்ளியைக் காணலாம். வான் உச்சி (zenith) மற்றும் தாழ்புள்ளி (nadir) போல் முப்பரிமான வெளியில் எதிர் சூரியப் புள்ளியும் ஒரு நிலையான புள்ளியைப் பெற்றிருப்பதில்லை. நோக்குபவரின் கண்ணோட்டத்தைப் பொறுத்து எதிர் சூரியப் புள்ளியின் இடம் மாறுகிறது. நோக்குபவர் இடம் பெயரும் போது எதிர் சூரியப் புள்ளியின் இடமும் மாறுபடுகிறது.

வானவில், நிழலில் மங்கல் வெள்ளை ஒளிவளையம் (heiligenschein) மற்றும் ஒளிர்வுகள் (glory) ஆகிய ஒளியியல் நிகழ்வுகளின் வடிவ மையப் புள்ளியில் (geometric center) எதிர் சூரியப் புள்ளி அமைகிறது. சில நேரங்களில் சூரியன் உதிக்கும் போதோ அல்லது சூரியன் மறையும் போதோ எதிர் சூரியக் கதிர்கள் அடிவானத்திலுள்ள எதிர் சூரியப் புள்ளியில் குவிவது போல் காட்சியளிக்கும். இது ஒளியியற் கண்மாயமாக இருந்தாலும் மெய்யானக் காட்சி போல் இணைகற்றைகளாகப் பரவுகிறது.

நகரத்தின் இரவு ஒளியற்ற அமாவாசை நாளில் எதிர்ஒளிர்வு (gegenschein) ஒரு எதிர் புள்ளியைச் சுற்றி உருவாகிறது. இவை கோள்களுக்கிடையே உள்ள தூசிகளில் (interplanetary dust) ஒளிப்பட்டு சிதறலடைவதால் உருவாகிறது. அமாவாசை இரவுகளில், நகர விளக்குகள் இல்லாத நாளில் எதிர்ஒளிர்வு (gegenschein) எதிர் புள்ளியை சுற்றி உருவாகிறது, இவை கோள்களுக்கிடையே உள்ள தூசிகளில் (interplanetary dust) ஒளிச் சிதறல் அடைவதால் உருவாகிறது. வானியலில் நிலவு மற்றும் கோள்கள் ஆகியவை சூரியனுக்கு எதிரே அமைந்துள்ள போது, எதிர் சூரியப் புள்ளியுடன் ஒரே தளத்தில் அமைந்திருக்கும். சந்திர கிரகணத்தின் போது முழுநிலவு பூமியின் கருநிழலுக்குள் (umbra) நுழையும் போது, எதிர் புள்ளியை நோக்கி பூமியானது பிம்பத்தை உருவாக்குகிறது.


</doc>
<doc id="387627" url="https://ta.wikipedia.org/wiki?curid=387627" title="மானுஷி சில்லார்">
மானுஷி சில்லார்

மானுசி சில்லார் ("Manushi Chhillar", பிறப்பு: 14 மே 1997) ஓர் இந்திய மாடலாக இருந்து பின்னர் 2017ம் ஆண்டின் இந்திய அழகியாகவும் பின்னர் 2017 நவம்பர் 18 இல் நடைபெற்ற உலக அழகிப்போட்டியில் வாகை சூடி உலக அழகியாகவும் தேர்வு செய்யப்பட்டார்.

அரியானாவில் மருத்துவப் பெற்றோருக்கு மகளாக 1997ம் ஆண்டு பிறந்தார். தலைநகர் தில்லியில் பள்ளி பயின்று அரியானாவின் பகத் பூல்சிங் மருத்துவக்கல்லூரியில் மருத்துவம் பயின்றார். பிரபல குச்சிப்புடி நடன இயக்குனர் ராஜா மற்றும் ராதா ரெட்டி ஆகியோரிடம் முறையாக நடனம் பயின்றுள்ளார்.


</doc>
<doc id="387630" url="https://ta.wikipedia.org/wiki?curid=387630" title="மல்லியம் மங்களம்">
மல்லியம் மங்களம்

மல்லியம் மங்களம் 1961 ஆம் ஆண்டு வெளியான இந்திய தமிழ்த் திரைப்படமாகும். எஸ். சௌந்தரராஜன் இயக்கிய இத்திரைப்படத்தில் எஸ். வி. சுப்பையா, எஸ். வி. சகஸ்ரநாமம், பண்டரிபாய், எஸ். என். லட்சுமி மற்றும் பலர் நடித்துள்ளனர்.


</doc>
<doc id="387632" url="https://ta.wikipedia.org/wiki?curid=387632" title="கடற்கீரி">
கடற்கீரி

கடல்  கீரி ("Enhydra lutris", "Sea otter") என்பது ஒரு கடல் பாலூட்டியாகும். இது வடபசிபிக் பெருங்கடலின் வடக்கு மற்றும் கிழக்குக் கடலோரப் பகுதிகளில் காணப்படுகிறது. வயது வந்த கடல் கீரிகள் பொதுவாக 14 முதல் 45 கிலோ வரை எடையுடன் காணப்படுகின்றன. இவையே முஸ்டேலிடாயே குடும்பத்தின் மிகப்பெரிய உறுப்பினர்களாக உள்ளன. ஆனால் கடல் பாலூட்டிகள் மத்தியில் சிறியனவாகவே உள்ளன. பெரும்பாலான கடல் பாலூட்டிகளை போலல்லாமல், கடல் கீரியின் முதன்மை வடிவக் காப்பானது வழக்கத்திற்கு மாறான தடிமனான உரோமப் பாதுகாப்பாகும். இதுதான் விலங்கு இராச்சியத்திலேயே அடர்த்தியானதாகும். இதனால் தரையில் நடக்க முடியும். முழுவதும் பெருங் கடலில் வாழக்கூடிய தன்மை இதற்கு உள்ளது.

கடல் கீரி கடற்கரையோர சூழ்நிலைகளில் வாழ்கிறது. அங்கிருந்து கடல் தளத்திற்கு இரை தேட செல்கிறது. இது பெரும்பாலும் கடலில் காணப்படும் முதுகெலும்பிலிகளை உண்கிறது. அவை கடல் முள்ளெலிகள், பல்வேறு மெல்லுடலிகள் மற்றும் கிரஸ்டசீன்கள், மற்றும் சில மீன் இனங்கள் ஆகும். இவற்றின் உணவு தேடும் மற்றும் உண்ணும் பழக்கவழக்கங்கள் பல்வேறு வகைகளில் குறிப்பிடத்தக்கவையாக உள்ளன. ஒன்று, இரையின் ஓட்டை உடைக்க இது கற்களைப் பயன்படுத்துகிறது. இவ்வாறு செய்யும் சில பாலூட்டி இனங்களில் இதுவும் ஒன்றாகும். இதன் பெரும்பாலான வாழ்விடத்தில் இது ஒரு மைய உயிரினமாகச் செயல்படுகிறது. இது அவ்விடங்களில் வாழவில்லை எனில் கடல் முள்ளெலிகள் எண்ணிக்கையில் அதிகமாகி கெல்ப் காடு சுற்றுச்சூழலுக்குப் பாதிப்பை ஏற்படுத்திவிடும். இதன் உணவானது மனிதர்களால் விரும்பி உண்ணப்படும் கடல் உயிரினங்களாக உள்ளது. இதனால் இவற்றிற்கும் மீன்பிடிப்பவர்களுக்கும் பிரச்சினை ஏற்படுகிறது.

கடல் கீரிகளின் எண்ணிக்கை ஒரு காலத்தில் 150,000–300,000 வரை இருந்ததாக கணக்கிடப்பட்டது. ஆனால் இவற்றின் ரோமத்திற்காக 1741 முதல் 1911 வரை ஏராளமாக வேட்டையாடப்பட்டன. இதனால் உலகளவில் இவற்றின் எண்ணிக்கை 1,000–2,000 வரை என்றானது. இவற்றின் வேட்டைக்கு எதிரான சர்வதேசத் தடை, பாதுகாப்பு முயற்சிகள் மற்றும் மறு அறிமுக திட்டங்கள் ஆகியவற்றின் காரணமாக இவற்றின் எண்ணிக்கை மீண்டும் அதிகரித்தது. தற்போது இந்த இனம் இதன் முந்தைய அளவில் மூன்றில் இரண்டு பங்கு இடத்தில் பரவி உள்ளது. அலேடியன் தீவு மற்றும் கலிபோர்னியா ஆகிய இடங்களில் இவற்றின் எண்ணிக்கை தற்போது குறைந்து விட்டது. எனினும் பரவலான இடங்களில் இவற்றின் எண்ணிக்கை அதிகரிப்பு ஒரு வெற்றியாக கருதப்படுகிறது. இக்காரணங்களால் கடல் கீரி இன்னும் அருகி வரும் இனமாகவே வகைப்படுத்தப்பட்டுள்ளது.




</doc>
<doc id="387637" url="https://ta.wikipedia.org/wiki?curid=387637" title="2001 நேபாள மக்கட்தொகை கணக்கெடுப்பு">
2001 நேபாள மக்கட்தொகை கணக்கெடுப்பு

2001 நேபாள மக்கட்தொகை கணக்கெடுப்பு (2001, Nepal census) என்பது, நேபாள மத்திய புள்ளியியல் துறை, 2001 ஆம் ஆண்டில் நடத்திய 10வது தேசிய மக்கள் தொகை கணக்கெடுப்பாகும். 

2001 இல் நடைபெற்ற நேபாள மக்கள் தொகை கணக்கெடுப்பில், நேபாள மக்கள் தொகை 2,31,51,423 என கணக்கிடப்பட்டுள்ளது. நேபாள மத்திய புள்ளியியல் துறையால், மாவட்ட நிர்வாகங்கள், நகர நகராட்சிகள் மற்றும் கிராமிய நகராட்சிகளுடன் இணைந்து, அனைத்து கிராமங்கள் மற்றும் நகரங்களின் மக்கள் தொகை, வீடுகள், பாலினம், படிப்பறிவு, வயது, பிறந்த இடம், வீட்டு வசதிகள், மண நிலை, சமயம், பேச்சு மொழி, இனக்குழு/ஜாதி, பொருளாதார வசதிகள், வேளாண்மை, தொழில், வணிகம், கல்வி, குழந்தைகளின் எண்ணிக்கை, வேலைவாய்ப்பு நிலை மற்றும் செய்யும் பணிகள் குறித்து கணக்கெடுக்கப்பட்டது. நேபாளத்தின் மொத்த மக்கள் தொகை தவிர பிற புள்ளி விவரங்கள் இதுவரை வெளியிடப்படவில்லை.



</doc>
<doc id="387638" url="https://ta.wikipedia.org/wiki?curid=387638" title="சங்க இலக்கிய உள்ளுறையும் புதுக்கவிதைக் குறியீடும்">
சங்க இலக்கிய உள்ளுறையும் புதுக்கவிதைக் குறியீடும்

சங்க இலக்கிய அகமரபில் கையாளப்பட்டுள்ள உள்ளுறையே தற்கால கபுதுக்கவிதையின் உத்திகளுள் ஒன்றான குறியீட எனலாம். இரண்டும் குறிப்புப் பொருள் பற்றியன. படிப்பாளனின் உ ய்த்துணா் திறனே படைப்பாளியின் வெற்றியாகும்.தலைவன் தலைவியைச் சந்திப்பதற்காக மறைவிடத்தில் நிற்க தோழியானவள் அவன் உணரும் படி சில செய்திகளைத் தலைவியிடம் சொல்லுவாள். தாய் இன்று நம்மை மலா்கொய்ய செல்லா வேண்டாம் என்றாள். நாம் ஒன்றும் தவறிழைக்கவில்லையே என்பாள். இதன் வழி தலைவனுக்கு இற்செறிப்பு (வீட்டுக்காவல்) நிகழ்வதனை அறிவுறுத்தவாள்.

புதுக்கவிதைகள் நடைமுறை வாழ்கையோடு பின்னிபிணைந்து உண்மைையை நாகாிகமாய் உரைப்பவை.இதில் கையாளப்படும் உத்தி குறியீடு. உள்ளுறையைப் போன்றே இதுவும் குறிப்பொருளைக் கொண்டது.'அன்று முதல் இன்று வரை இராம இராவண யுத்தம் சீதை நிமித்தம்' என்னும் கவிதை பெண்களை முன்னிறுத்தி இன்றளவும் சண்டைகள் நடைபெறுவதை உணா்த்துகிறது.

இதன்வழி உள்ளுறையே இன்றைய புதுக்கவிதையின் குறியீடு என்பது தெளிவு.
Kd;Diu:

rq;f ,yf;fpak;:

cs;Siw:
vd;gJ njhy;fhg;gpak;.
fgpyhpd; FwpQ;rpj;jpizg; ghly;:
vd;Dk; ghlypy; jiytd; ,utpy; te;J jiytpiar; re;jpj;Jr; nry;tJ vy;yhuhYk; mwpag;gLk; vd;w epiyiaj; Njhop jiytDf;F tpsf;f vz;Zfpwhs;. Vnddpy; jiytd; tpiutpy; jiytpia kzk; nra;tjw;fhd Vw;ghLfisr; nra;a Ntz;Lk; vd;gjw;fhf. ,jidj; Njhop jiytdplk;> ‘,utpy; nga;j kioapd; fhuzkhfg; ngUfp topAk; mUtpapdpd;;W vOk; Nghpiur;riyAila kiy ehlNd> ,utpy; re;jpf;fhjjd; tpisthy; jiytpAld; eP nfhz;Ls;s njhlh;G mw;Wg; NghfhJ’ vd;fpwhs.;
GJf;ftpij:
“fUj;jf;fs; jk;ikj; jhNk
Gjpa kf;fshl;r; KiwNa
GJf;ftpij”
vd;fpwhh; K. Nkj;jh. ,g; GJf;ftpijfspy; gilg;ghsd; jd; czh;r;rpf;Nfw;g rpy cj;jpfisf; ifahSfpwhd;.
FwpaPL
gbkk;
njhd;kk;
,t;tif cj;jpfs; ftpijia NkYk; nkU$l;Lfpwd.
FwpaPL:
,f;ftpijapy; ek; Njrj;jpdd; tpLjiyiaf; ftpQh; tpkh;rpf;fpwhh;.,jpy;> kf;fis khLfshff; Fwpapl;L nts;isahplk; Rje;jpuk; ngw;Wk; milikaha; ehkpuf;Fk; mtyk; czh;j;jg;gLfpwJ. 
cs;SiwAk; FwpaPLk;:
KbTiu:

</doc>
<doc id="387649" url="https://ta.wikipedia.org/wiki?curid=387649" title="கரு நிழல், அணுகு கரு நிழல் மற்றும் எதிர் கரு நிழல்">
கரு நிழல், அணுகு கரு நிழல் மற்றும் எதிர் கரு நிழல்

கரு நிழல், அணுகு கரு நிழல் மற்றும் எதிர் கரு நிழல் ("Umbra, penumbra and antumbra")ஆகியவை நிழலின் பல்வேறு பகுதிகள் ஆகும். ஒளிமூலத்திலிருந்து வரும் ஒளிக்கதிர் ஒரு ஒளிபுகாத பொருளின் மீது படும் போது நிழல் உருவாகிறது. புள்ளி ஒளி மூலம் (point source) கரு நிழலை மட்டுமே உருவாக்கும். வான்வெளிப் பொருட்கள் உருவாக்கும் நிழலைப் பற்றி குறிப்பிடவே இந்தப் பெயர்கள் பயன்படுத்தப்படுகின்றன. சூரியப் புள்ளிகளின் கருமைத்தன்மையை அறியவும் இந்தப் பெயர்கள் உதவுகின்றன. 

umbra என்ற வார்த்தைக்கு இலத்தீன் மொழியில் நிழல் என்று அர்த்தம். இது நிழலின் கருமையான மற்றும் உள்பகுதியும் ஆகும். இந்தப் பகுதியில் ஒளியானது முழுமையாகத் தடுக்கப்படுகிறது. கரு நிழல் பகுதியில் உள்ள ((Umbra) ஒரு நோக்குநர் முழுமையான கிரகணத்தைப் பார்க்கிறார்.உருண்டையான ஒளிப் புகாதப் பொருட்களின் வழியே பாயும் ஒளி, கூம்பு வடிவில் நிழலை உருவாக்குகிறது.

"paene" என்ற வார்த்தைக்கு இலத்தீன் மொழியில் கிட்டத்தட்ட என்று அர்த்தம். இது நிழலின் வெளிப்பகுதியும் ஆகும். இந்தப் பகுதியில் ஒளியானது முழுமையாகத் தடுக்கப்படுதில்லை. அணுகு கரு நிழல் பகுதியில் உள்ள (Penumbra) ஒரு நோக்குநர் பகுதியான கிரகணத்தைப் பார்க்கிறார்.

"ante" என்ற வார்த்தைக்கு இலத்தீன் மொழியில் பின்னால் என்று அர்த்தம். இது நிழலின் முடிந்தப்பகுதியும் ஆகும். இந்தப் பகுதியில் நிழல் முடிந்து ஒளி துவங்குகிறது. எதிர் கரு நிழல் பகுதியில் உள்ள (Antumbra) ஒரு நோக்குநர் வலயக் கிரகணத்தைப் பார்க்கிறார். ஒரு பிரகாசமான வளையம் இப் பகுதியில் தெரியும். நோக்குநர் ஒளி மூலத்தை நோக்கி செல்லும் போது வளையத்தின் அகலம் சிறிது சிறிதாகப் பெரிதாகிக் கருநிழல் பகுதியில் முடிகிறது.



</doc>
<doc id="387651" url="https://ta.wikipedia.org/wiki?curid=387651" title="சிங்கப்பூரில் இந்து சமயம்">
சிங்கப்பூரில் இந்து சமயம்

இந்து சமயமும், கலாச்சாரமும் சிங்கப்பூரில் கி.பி. ஏழாம் நுாற்றாண்டு தொடங்கி காணப்படுகிறது. டெமாசெக் என்பார் இந்து-பௌத்த சிறீவிஜயப் பேரரசில் வணிகம் சார்ந்த பதவியை வகித்த போதிலிருந்து இந்த தொடர்பு ஏற்பட்டுள்ளது.ஒரு ஆயிரம் ஆண்டுகள் கழித்து, பிரித்தானிய காலணிய ஆதிக்கத்தால் பிரித்தானியா கிழக்கிந்திய நிறுவனத்தின் மூலம் தென்னிந்தியாவில் இருந்து கூலிகளாகவும், ஒப்பந்தக் கூலிகளாகவும் மக்கள் குடியேற்றப்பட்டனர். மலாய் தீபகற்பத்தைப் போலவே, பிரித்தானிய நிர்வாகமும் அதன் பிராந்திய தோட்ட மற்றும் வர்த்தக நடவடிக்கைகளில் நம்பகமான தொழிலாளர் சக்தியை உறுதிப்படுத்த முயன்றது.குடும்பம் குடும்பமாக இடம் பெயர்ந்து " கங்காணி" அமைப்பு மூலம் குடியேறவும், கோயில்களைக் கட்டவும், இந்துக்களை ஊக்குவித்தனர். இந்த சமுதாய அமைப்பானது பின்னர் சிறிது சிறிதாக ஒரு குட்டி இந்தியாவாக மாறியது..

தற்போதைய நிலையில், பல்வேறு இந்து கடவுள்களுக்கான ஏறத்தாழ முப்பதுக்கு மேற்பட்ட முக்கிய இந்து கோயில்கள் சிங்கப்பூரில் உள்ளன. 2010 ஆண்டின் நிலையில் 2,60,000 இந்துக்கள் சிங்கப்பூரில் வாழ்ந்து வருவதாக மதிப்பிடப்பட்டுள்ளது.2010 ஆம் ஆண்டுக் கணக்கெடுப்பின்படி, வயது வந்த மற்றும் சிங்கப்பூர் நிரந்தரக் குடியுரிமை பெற்றவர்களாகவும் உள்ள இந்துக்கள், சிறுபான்மையினராக சிங்கப்பூர் மக்கள் தொகையில் 5.1 விழுக்காடு அளவிற்கு வாழ்கின்றனர். சிங்கப்பூரில் கிட்டத்தட்ட அனைத்து இந்துக்களும் இந்திய இந்துக்கள் ஆவர். 1931 ஆம் ஆண்டில் மொத்த மக்கள் தொகையில் இந்துக்களின் எண்ணிக்கை 5.5% என்ற உச்ச அளவைக் கொண்டிருந்தது.
சிங்கப்பூரில் இந்துக்களின் விழாவான தீபாவளி நாளானது அங்கீகரிக்கப்பட்ட தேசிய பொது விடுமுறை தினமாக உள்ளது. சில இந்தியரல்லாதோர், வழக்கமாக, பௌத்த சீனர்கள் பல்வேறு இந்து மதச்சடங்குகளில் பங்கேற்கின்றனர். மலேசியா மற்றும் இந்தோனேசியாவைப் போன்றல்லாமல், சிங்கப்பூர் இந்துக்களின் மதம் சார்ந்த சுதந்திரத்தில் கட்டுப்பாடுகள் விதிப்பதில்லை.
2015 ஆம் ஆண்டில் இந்துக்களாக பதிவு செய்யப்பட்ட குடியுரிமை பெற்ற இந்து மக்களின் மக்கள் தொகை

சிங்கப்பூரில் இந்து மதம் மற்றும் அதன் கலாச்சாரம் ஏழாம் நுாற்றாண்டிலிருந்து தொடங்குகிறது. 10 ஆம் நுாற்றாண்டில் தமிழக சோழர்களின் தாக்கம் தொடங்கியது. 14 ஆம் நுாற்றாண்டு முதல் 17 ஆம் நுாற்றாண்டு வரை நிகழ்ந்த முகம்மதிய படையெடுப்புகளாலும், விரிவாக்கத்தாலும், சிங்கப்பூர் மற்றும் அதன் சுற்று வட்டாரப் பகுதிகளில் இந்து மற்றும் பௌத்தத்தின் தாக்கம் மங்கத் தொடங்கியது. காலணி ஆதிக்க சகாப்தமானது அதிகாரம் மற்றும் மதம் சார்ந்த தாக்கங்களில் பல முக்கிய மாற்றங்களைக் கொண்டுவந்தது. 19 ஆம் நுாற்றாண்டின் தொடக்கத்தில் ஆங்கிலேய கிழக்கிந்திய நிறுவனத்தால் தென்னிந்தியாவிலிருந்து இந்துக்கள் (பெரும்பாலும் தமிழர்கள்) கூலிகளாகவும், தொழிலாளர்களாகவும் கொண்டுவரப்பட்டனர். தாய்நாட்டை விட்டு வெளிநாட்டில் குடியேற வந்த இந்த மக்கள் தங்களது மதம் மற்றும் கலாச்சாரத்துடன் வந்தனர். அவர்களது வருகை தீவு முழுவதிலும் திராவிட கட்டிடக்கலையின் அடையாளங்களுடன் கோயில்களை எழுப்பக் காரணமாக இருந்தது. இதன் காரணமாக, இந்து மதம் செழிப்பாக தனது தொடக்கத்தை இங்கு நிறுவியது.

சிங்கப்பூரில் தங்களது மதத்தை அறிமுகப்படுத்தியதிலும், பாதுகாத்ததிலும் தொழிலாளர்கள் பெருமளவு பொறுப்புடையவர்களாக இருந்தபோதிலும், பிற்காலங்களில், பணக்கார இந்து வணிகர்களால் வழங்கப்பட்ட நிதிப்பங்களிப்புகள் வழிபாட்டுத் தலங்களைக் கட்டவும், புனரமைக்கவும் பயன்படுத்தப்பட்டது. இவ்வாறு கட்டப்பட்ட இந்துக் கோயில்கள் சமுதாயத்தை ஒற்றுமையுடன் வைக்கவும், தாய்நாட்டைப் பிரிந்து வாழும் மக்களுக்கு அந்நிய நாட்டில் ஒரு பாதுகாப்புணர்வைத் தரும் ஒரு அமைப்பாகவும் உதவின.

சிங்கப்பூரின் முதல் இந்துக் கோயிலான சிங்கப்பூர் மகா மாரியம்மன் கோயில் 1827 ஆம் ஆண்டில் இசுடாம்போர்டு இராஃபிள்சு என்பவரின் எழுத்தராக இருந்த நாராயண பிள்ளை என்பவரின் முயற்சியால் கட்டப்பட்டது. இந்தக் கோயில் இந்துக் கடவுளும் அன்னை பராசக்தியின் அவதாரமாகவும், நோய்களை எல்லாம் குணப்படுத்தும் சக்தி வாய்ந்த தெய்வமாகவும் நம்பப்படும் மாரியம்மனுக்காக எழுப்பப்பட்டது. நாராயண பிள்ளை முதலில் 1823 ஆம் ஆண்டில் தான் வாங்கிய நிலத்தில், மரத்தால் எழுப்பப்பட்ட கூரை வேய்ந்த குடிசை ஒன்றில் இந்த ஆலயத்தை எழுப்பினார். தற்போதுள்ள கோயிலானது, 1863 ஆம் ஆண்டு கட்டி முடிக்கப்பட்டது.

சிங்கப்பூரில் உள்ள இந்துக் கோயில்கள் திராவிடக் கட்டிடக்கலை பாணியில் கட்டப்பட்டன எனலாம். அதிலும் குறிப்பாக இந்தியாவின், தமிழ்நாட்டில் கட்டப்படும் கோயில்களின் பாணியில் இவை அமைந்திருந்தன. இந்த அமைப்பின்படி, நுழைவு வாசலானது கோபுரங்கள் எனப்படும் உயர்ந்த கட்டிட அமைப்பைக் கொண்டவையாக இருந்தன. கோபுரங்களில் சிக்கலான பட்டைகள், மறைபுதிரான சிற்பங்கள், வண்ணப்பூச்சுக்கள், சுவரோவியங்கள் போன்றவற்றைக் கொண்டிருந்தன.


</doc>
<doc id="387654" url="https://ta.wikipedia.org/wiki?curid=387654" title="பொறி. பெருமாள் மணிமேகலை பொறியியல் கல்லூரி">
பொறி. பெருமாள் மணிமேகலை பொறியியல் கல்லூரி

பொறி. பெருமாள் மணிமேகலை பொறியியல் கல்லூரி (Er. Perumal manimekalai Engineering College) என்பது இந்தியாவில் தமிழ்நாட்டின் கிருட்டிணகிரி மாவட்டத்தின் ஒசூருக்கு அருகில் தேசிய நெடுஞ்சாலை 7 இல் உள்ள கோனேரிப்பள்ளி என்ற இடத்தில் உள்ள ஒரு பொறியியல் கல்லூரி ஆகும்.

இக் கல்லூரி 2002 இல் "பி. எம். சி. டெக் கல்வி நிறுவனத்தால்" உருவாக்கப்பட்ட கல்வி நிறுவனங்களில் ஒன்றாகும். இது சென்னை அண்ணா பல்கலைக்கழகத்தின் கட்டுப்பாட்டில் உள்ள கல்லூரி ஆகும்.

பி.எம்.சி. டெக் கல்வி நிறுவனங்களின், வளாகம், தமிழ்நாட்டின் கிருட்டிணகிரி மாவட்டம், ஒசூர்-கிருஷ்ணகிரி நகரங்களுக்கு இடையில் தேசிய நெடுஞ்சாலை எண்-7ஐ ஒட்டி உள்ளது. இந்நிறுவனம் ஓசூர் பேருந்து நிலையம் மற்றும் ஒசூர் தொடர்வண்டி நிலையம் ஆகியவற்றில் இருந்து சுமார் 15 கிலோமீட்டர் தொலைவில் உள்ளது. பெங்களூரில் இருந்து 51 கி.மீ. தொலைவில் உள்ளது. அருகில் உள்ள விமான நிலையம் பெங்களூரு சர்வதேச விமான நிலையம் ஆகும்.

இது "பொறி. பெருமாள் மணிமேகலை தெலுங்கு சிறுபான்மை கல்வி அறக்கட்டளை"யால் துவக்கப்பட்ட பொறியியல் கல்லூரி ஆகும். இது புது தில்லி சிமிசிஷிணி அங்கீகாரம் கொண்ட கல்லூரி ஆகும். 

இங்கு இளநிலைப் பொறியியல் பட்டப்படிப்பில் (பி. இ), சிவில், சிஎஸ்சி, இசிஇ, இஇஇ, இ&ஐ, மெக்கானிக், மெக்கட்ரானிக்ஸ், பி.டெக், ஐடி படிப்புகளும், முதுநிலைப் பொறியியல் படிப்புகளாக (எம். இ) எம். இ ஏரோனேடிகல் போன்ற படிப்புகள் கற்பிக்கப்படுகின்றன. 


</doc>
<doc id="387656" url="https://ta.wikipedia.org/wiki?curid=387656" title="திருமலை பத்மநாதன்">
திருமலை பத்மநாதன்

திருமலை ரீ. பத்மநாதன் (இறப்பு: நவம்பர் 18, 2017) ஈழத்து மெல்லிசை மற்றும் திரைப்பட இசையமைப்பாளர் ஆவார்.

பத்மநாதன் இசையாசிரியர் சங்கரலிங்கம் என்பவரிடம் முறையாகக் கருநாடக இசை பயின்றார். சித்தார் இசைக் கலைஞர் ஜெயரத்தினா என்பவரிடம் இந்துஸ்தானி இசையைப் பயின்றார். திருகோணமலையில் சாம்சன் என்பவரிடம் மேற்கத்திய இசையையும் கற்றுக் கொண்டு, 1964-ஆம் ஆண்டில் "திருகோணமலை இசைக்கழகம்" என்ற பெயரில் ஓர் இசைக்குழுவை தனது 22வது அகவையில் ஆரம்பித்து நடத்தி வந்தார். 

1966 இல் திருகோணமலைக் கலைஞர்கள் சிலர் சிரிப்பு மன்றம் ஒன்றை உருவாக்கி கொழும்பில் பல நிகழ்ச்சிகளை நடத்தினர். அந்நிகழ்ச்சிகளில் பத்மநாதன் குழுவினரின் இசைநிகழ்ச்சிகளும் தவறாமல் இடம்பெற்று வந்தன. இந்நிகழ்ச்சியைப் பார்க்க வந்திருந்த நாடகக் கலைஞர் ஏ. ரகுநாதன் தான் தயாரித்த நிர்மலா (1968) திரைப்படத்துக்கு இசையமைக்கும் பொறுப்பை பத்மநாதனுக்கு வழங்கினார். இப்படத்தில் இடம்பெற்ற இனிமையான பாடல்கள் இத்திரைப்படத்தின் சிறப்பம்சமாகும். இப்படத்தில் இடம்பெற்ற "கண்மணி ஆடவா .." என்ற பாடல் பெரும் வரவேற்பைப் பெற்றது. பின்னர் 1978 ஆம் ஆண்டில் டொக்டர் வேதநாயகம் தயாரிப்பில் வெளியான தென்றலும் புயலும் திரைப்படத்திற்கு இசையமைத்தார். இப்படத்தில் இடம்பெற்ற "சந்திர வதனத்தில் இந்த நீலப்பூ..", "அவள்தான் எனதுயிர்க் காதலி" உட்பட அனைத்துப் பாடல்களும் பெரும் வரவேற்பைப் பெற்றன.

இலங்கை வானொலியின் பல மெல்லிசைப் பாடல்களுக்கு இவர் இசையமைத்துள்ளார். பல சிங்களப் பாடல்களுக்கும் இசையமைத்துள்ளார்.


</doc>
<doc id="387662" url="https://ta.wikipedia.org/wiki?curid=387662" title="அறிஞர் அண்ணா கலை மற்றும் அறிவியல் கல்லூரி, கிருஷ்ணகிரி">
அறிஞர் அண்ணா கலை மற்றும் அறிவியல் கல்லூரி, கிருஷ்ணகிரி

அறிஞர் அண்ணா கலை மற்றும் அறிவியல் கல்லூரி என்பது இந்தியாவில் தமிழ்நாட்டின் கிருட்டிணகிரி மாவட்டத்தின் கிருஷ்ணகிரியில் உள்ள ஒரு கலை அறிவியல் கல்லூரி ஆகும்.

இக் கல்லூரி 2006 இல் உருவாக்கப்பட்ட கல்வி நிறுவனங்களில் ஒன்றாகும். இது சேலம் பெரியார் பல்கலைக்கழகத்தின் கட்டுப்பாட்டில் உள்ள கல்லூரி ஆகும்.
இக்கல்லூரி தமிழ்நாட்டின் கிருட்டிணகிரி மாவட்டம் கிருஷ்ணகிரி நகரில் ஜக்கப்பன் நகர் முதல் குறுக்குத் தெருவில் உள்ளது. இக்கல்லூரி பெங்களூரில் இருந்து 100 கி.மீ. தொலைவில் உள்ளது. அருகில் உள்ள விமான நிலையம் பெங்களூரு சர்வதேச விமான நிலையம் ஆகும்.
இங்கு இளநிலைப் பட்டப்படிப்பில் (பிஏ), தமிழ் இலக்கியம், ஆங்கில இலக்கியம், வரலாறு ஆகியவையும். இளம் அறிவியலில், கணிதம், இயற்பியல், வேதியல், உயிர் தொழில்நுட்பம், கணிணி அறிவியல், சமையற்கலை அறிவியல், தாவரவியல், விலங்கியல் ஆகியவையும், பி.காம், பி.காம் (பட்டயக் கணக்களார்), பி.பி.ஏ, பி.சி.ஏ போன்ற படிப்புகளும், முதுகலைப் படிப்பில் தமிழ் இலக்கியம், ஆங்கில இலக்கியம், கணிதம், இயற்பியல், வேதியல், உயிர் தொழில்நுட்பம், கணிணி அறிவியல், எம். காம், எம்.எஸ்.டபிள்யூ போன்றவை கற்பிக்கப்படுகின்றன. மேலும் ஆய்வியல் நிறைஞர் படிப்பில் தமிழ் இலக்கியம், ஆங்கில இலக்கியம், கணிதம், இயற்பியல், வேதியல், உயிர் தொழில்நுட்பம், கணிணி அறிவியல், கணக்குப்பதிவியல் ஆகியவையும், முனைவர் பட்டத்துக்கு தமிழ் இலக்கியம், ஆங்கில இலக்கியம், உயிர் தொழில்நுட்பம், கணக்குப்பதிவியல் போன்ற பாடப்பிரிவுகள் உள்ளன.


</doc>
<doc id="387663" url="https://ta.wikipedia.org/wiki?curid=387663" title="பலூசிஸ்தான் உயர் நீதிமன்றம்">
பலூசிஸ்தான் உயர் நீதிமன்றம்

பலூசிஸ்தான் உயர் நீதிமன்றம் பாகிஸ்தான் நாட்டின் பலூசிஸ்தான் (பாகிஸ்தான்) ல் உள்ள ஒரு உயர் நீதி மன்றமாகும். இது பாகிஸ்தான் அரசியலமைப்பு சட்டத்தின் படி இயங்கி வருகிறது.

மேற்கு பாகிஸ்தானில் உள்ள இந்த நீதிமன்றம் 14 அக்டோபர் 1955 ஆம் ஆண்டு கட்டப்பட்டது. உச்ச நீதிமன்ற நீதிபதி திறந்து வைத்தார். பின்னர் இந்த நீதிமன்றம் 1 ஜூலை 1970ல் கலைக்கப்பட்டு பின் 30 நவம்பர் 1976 ல் இருந்து சிந்து மற்றும் பலுசிஸ்தான் என இரண்டு தனித்தனி உச்ச நீதிமன்றங்களாக செயல்படுகின்றன.

பலூசிஸ்தான் உயர் நீதிமன்றம் 1 டிசம்பர் 1976 கட்டப்பட்டு, உச்ச நீதிமன்ற தலைமை நீதிபதி திரு. குதா பக்‌ஷ் மாரி, உயர் நீதிமன்ற நீதிபதிகள் திரு. M. A. ராஸித் மற்றும் திரு. ஜாகா உல்லா லோதி , அவர்களால் திறந்து வைக்கப்பட்டது. ஆராம்பிக்கப்பட்ட போது 5 நீதியரசர்களைக் கொண்டு திறம்படச் செயல்பட்டது. தற்போது 11 நீதியரசர்களைக் கொண்டு திறம்படச் செயல்படுகிறது.

தற்போது உள்ள இந்த கட்டிடம் கட்டிட வேலைகள் 1987ல் தொடங்கி 1993 ல் கட்டி முடிக்கப்பட்டது. 5 ஏக்கர் நிலப்பரப்பில் அமைந்துள்ளது.

திரு. முகமது நூர் மெஸ்கண்சி





</doc>
<doc id="387664" url="https://ta.wikipedia.org/wiki?curid=387664" title="தி காவிரி கலை மற்றும் அறிவியல் மகளிர் கல்லூரி, மேச்சேரி">
தி காவிரி கலை மற்றும் அறிவியல் மகளிர் கல்லூரி, மேச்சேரி

தி காவிரி கலை மற்றும் அறிவியல் மகளிர் கல்லூரி என்பது இந்தியாவில் தமிழ்நாட்டின் சேலம் மாவட்டம், மேட்டூர் வட்டம், மேச்சேரி காளிப்பட்டியில் ஈரோடு-பெங்களூர் நெடுஞ்சாலையில் உள்ள ஒரு மகளிர் கலை அறிவியல் கல்லூரி ஆகும்.

இக் கல்லூரி "தி காவிரி கல்வி அறக்கட்டளை"யால் 2017 இல் உருவாக்கப்பட்ட கல்வி நிறுவனங்களில் ஒன்றாகும். இது சேலம் பெரியார் பல்கலைக்கழகத்தின் கட்டுப்பாட்டில் உள்ள கல்லூரி ஆகும்.
இங்கு ஐந்து இளநிலைப் பட்டப்படிப்புகள் வழங்கப்படுகின்றன.


</doc>
<doc id="387668" url="https://ta.wikipedia.org/wiki?curid=387668" title="தி காவிரி பொறியியல் கல்லூரி, மேச்சேரி">
தி காவிரி பொறியியல் கல்லூரி, மேச்சேரி

தி காவிரி பொறியியல் கல்லூரி என்பது இந்தியாவில் தமிழ்நாட்டின் சேலம் மாவட்டம், மேட்டூர் வட்டம், மேச்சேரி காளிப்பட்டியில் ஈரோடு-பெங்களூர் நெடுஞ்சாலையில் உள்ள ஒரு பொறியியல் கல்லூரி ஆகும்.
இக் கல்லூரி "தி காவிரி கல்வி அறக்கட்டளை"யால் 2006 இல் உருவாக்கப்பட்ட கல்வி நிறுவனங்களில் ஒன்றாகும். இக்கல்லூரி புதுதில்லியில் உள்ள அகில இந்திய தொழில்நுட்ப கல்வி இயக்கத்தின் அங்கீகாரம் கொண்ட கல்லூரி ஆகும். இது சென்னை அண்ணா பல்கலைக்கழகத்தின் கட்டுப்பாட்டில் உள்ள கல்லூரி.
இங்கு எட்டு இளநிலைப் பொறியியல் படிப்புகளையும், 14 முதுநிலைப் பட்டப் பாடப்பிரிவுகள் வழங்கப்படுகின்றன.


</doc>
<doc id="387670" url="https://ta.wikipedia.org/wiki?curid=387670" title="இஸ்லாமாபாத் உயர் நீதிமன்றம்">
இஸ்லாமாபாத் உயர் நீதிமன்றம்

1958 ல் கட்டப்பட்டது

4 ஏக்கர் பரப்பளவு உடையது

திரு. முகமது அன்வர் கான் காசி 




</doc>
<doc id="387673" url="https://ta.wikipedia.org/wiki?curid=387673" title="பெசாவர் உயர் நீதிமன்றம்">
பெசாவர் உயர் நீதிமன்றம்

திரு. யாஹ்யா அஃப்ரிடி




</doc>
<doc id="387674" url="https://ta.wikipedia.org/wiki?curid=387674" title="லாகூர் உயர் நீதிமன்றம்">
லாகூர் உயர் நீதிமன்றம்

திரு. சையது மன்சூர் அலி ஷா




</doc>
<doc id="387683" url="https://ta.wikipedia.org/wiki?curid=387683" title="கேபிபாரா">
கேபிபாரா

கேபிபாரா ("capybara, Hydrochoerus hydrochaeris") என்பது உலகில் வாழும் மிகப்பெரிய கொறிணி ஆகும். இது சிகுயிரே மற்றும் கர்பின்ச்சோ என்றும் அழைக்கப்படுகிறது. இது "ஹைட்ரோகோயேருஸ்" பேரினத்தின் உறுப்பினர் ஆகும். இப்பேரினத்தின் வாழும் மற்றொரு உறுப்பினர் சிறிய கேபிபாரா (ஹைட்ரோகோயேருஸ் இஸ்த்மியுஸ்) ஆகும். கினி எலி, பாறை கேவி (தென் அமெரிக்க கொறிணி) ஆகியவை இதன் நெருங்கிய உறவினர்கள் ஆகும். அகோடி, சின்சில்லா, கோய்பு ஆகியவை இதன் தூரத்து உறவினர்கள் ஆகும். இவை தென் அமெரிக்காவைப் பூர்வீகமாகக் கொண்டவை ஆகும். இவை சவானாக்கள் மற்றும் அடர்ந்த காடுகளில் தண்ணீருக்கு அருகில் வாழ்கின்றன. இவை கூட்டமாக வாழக்கூடியவை ஆகும். இவற்றின் கூட்டத்தில் 100 உறுப்பினர்கள் வரை இருக்கும். ஆனால் பொதுவாக 10-20 உறுப்பினர்களைக் கொண்ட கூட்டமாக இருக்கும். இவை இவற்றின் இறைச்சி மற்றும் தோலுக்காக வேட்டையாடப்படுகின்றன. இதன் தடிமனான தோலில் இருந்து பெறப்படும் கொழுப்பு, மருந்து வர்த்தகத்தில் பயன்படுத்தப்படுகிறது. இதன் இயங்கு படம் 


</doc>
<doc id="387686" url="https://ta.wikipedia.org/wiki?curid=387686" title="முயல்">
முயல்

முயல்கள் மற்றும் ஜாக் குழிமுயல்கள் லெபோரிடே என்ற குடும்பத்தின் கீழ் லெபுஸ் ("Lepus") என்ற பேரினத்தின் கீழ் வகைப்படுத்தப்பட்டுள்ளன. குழிமுயல்கள் எந்த குடும்பத்தின் கீழ் வகைப்படுத்தப்பட்டுள்ளனவோ அதே குடும்பத்தின் கீழ் தான் முயல்களும் வகைப்படுத்தப்பட்டுள்ளன. முயல்கள் அளவு மற்றும் வடிவத்தில் குழிமுயல்களை ஒத்துள்ளன. ஒரே விதமான உணவை உண்கின்றன. முயல்கள் பொதுவாக தாவர உண்ணிகளாகவும் மற்றும் நீண்ட காதுகளை உடையவையாகவும், வேகமாக ஓடக்கூடியவையாகவும் உள்ளன. இவை வழக்கமாக தனியாகவோ அல்லது இரண்டு முயல்களாகச் சேர்ந்தோ வாழ்கின்றன. முயல் இனங்கள் ஆப்பிரிக்கா, ஐரோவாசியா, வட அமெரிக்கா மற்றும் சப்பானியத் தீவுக் கூட்டத்தைப் பூர்வீகமாகக் கொண்டவை.

"முயல்" என்ற சொல்லைத் தங்கள் பெயரில் கொண்டுள்ள ஐந்து லெபோரிடேக் குடும்ப உயிரினங்கள் உண்மையான முயல்களாகக் கருதப்படுவதில்லை: ஹிஸ்பிட் முயல் ("Caprolagus hispidus") மற்றும் நான்கு இனச் சிவப்புப் பாறை முயல்கள் (புரோனோலகுஸ் ("Pronolagus") பேரினம்). அதேநேரத்தில், ஜாக் குழிமுயல்கள் எனப்படுபவை முயல்கள் ஆகும், குழிமுயல்கள் அல்ல. 

ஒரு வயதுக்கும் குறைவான முயல் ஆங்கிலத்தில் லெவெரெட் (leveret) என்று அழைக்கப்படுகிறது. பல முயல்கள் சேர்ந்த ஒரு கூட்டம் ஆங்கிலத்தில் "ட்ரோவ்" (drove) என்று அழைக்கப்படுகிறது. 

முயல்கள் வேகமான விலங்குகள் ஆகும்: ஐரோப்பிய முயல் ("Lepus europaeus") மணிக்கு 56 கி.மீ. (35 மைல்) வரை ஓடக் கூடியது ஆகும். வட அமெரிக்காவின் மத்திய மற்றும் மேற்குப் பகுதிகளில் காணப்படக்கூடிய ஐந்து இனங்களைச் சேர்ந்த ஜாக் குழிமுயல்கள் மணிக்கு 64 கி.மீ. (40 மைல்) வரை ஓடக்கூடியவையும், ஒரே தாவலில் 3 மீ (10 அடி) வரை தாவக்கூடியவையும் ஆகும். 

லெபோரிடே குடும்பத்தின் மற்ற இனங்கள் போல முயல்கள் தங்கள் குட்டிகளை தரைக்குக் கீழ் வளைகளில் அல்லது குழிகளில் பெற்றெடுப்பதில்லை. மாறாக, பள்ளமற்ற தாழ்வான பகுதிகள் அல்லது புற்களால் ஆன தட்டையான கூட்டின் மேல் பெற்றெடுக்கின்றன. முயல் குட்டிகளுக்கு குழிமுயல் குட்டிகளைப் போல் குழிகள் அல்லது வளைகளால் ஏற்படுத்தப்படும் பாதுகாப்புக் கிடைப்பதில்லை. மாறாக இயற்கையானது முயல் குட்டிகளுக்கு பிறக்கும்போதே உரோமத்தையும், திறந்த கண்களையும் கொடுத்துள்ளது. இவற்றால் பிறந்தவுடன் தன்னிச்சையாக இருக்கவும், தங்களைத் தற்காத்துக் கொள்ளவும் முடியும். மாறாகக் குழிமுயல் குட்டிகள் மற்றும் பஞ்சுவால் குழிமுயல் குட்டிகள் கண்பார்வையற்று, உரோமமின்றிப் பிறக்கின்றன.

அனைத்துக் குழிமுயல்களும் (பஞ்சுவால் குழிமுயல்களைத் தவிர) நிலத்தினடியில் குழிகள் அல்லது வளைகளில் வாழ்கின்றன. அதேநேரத்தில் முயல்கள் (மற்றும் பஞ்சுவால் குழிமுயல்கள்) தரையின் மேலே உள்ள எளிய கூடுகளில் வாழ்கின்றன. இவை பொதுவாகக் கூட்டமாக வாழ்வதில்லை. முயல்கள் பொதுவாகக் குழிமுயல்களை விடப் பெரியவை ஆகும். மேலும் குழிமுயல்களைவிட நீண்ட காதுகளைப் பெற்றுள்ளன. முயல்களின் உரோமத்தில் கறுப்பு அடையாளங்கள் காணப்படுகின்றன. முயல்கள் கொல்லைப்படுத்தப்படவில்லை, ஆனால் குழி முயல்கள் வீடுகளில் வளர்ப்புப் பிராணிகளாக வளர்க்கப்படுகின்றன. "பெல்ஜிய முயல்" என்று அழைக்கப்படும் வளர்ப்பு முயலானது குழிமுயல் ஆகும். இது முயலைப் போன்றே இருப்பதற்காகத் தேர்ந்தெடுத்த வளர்ப்புமுறையால் உருவாக்கப்பட்டது ஆகும்.

முயல்கள் இணைந்த அல்லது இயங்கக் கூடிய மண்டையோடுகளைக் கொண்டுள்ளன. இது பாலூட்டிகளிலேயே ஒரு தனித்துவமானது ஆகும். முயல்கள் 48 நிறப்புரிகளைக் கொண்டுள்ளன, அதேநேரத்தில் குழிமுயல்கள் 44 நிறப்புரிகளைக் கொண்டுள்ளன.

முயல்களில் பட்டியலிடப்பட்டுள்ள 32 இனங்கள் உள்ளன. அவை

ஆப்பிரிக்க நாட்டுப்புறக் கதைகளில் முயல்கள் ஏமாற்றும் குணம் கொண்டவையாகக் கூறப்படுகின்றன. இந்தக் கதைகள் அமெரிக்காவில் இருந்த ஆப்பிரிக்க அடிமைகள் இடையேயும் கூறப்பட்டன. இக்கதைகளே பிரெர் குழிமுயல் கதைகள் எனப்படும் கதைகளுக்கு அடிப்படையாகும். 

சீனா, சப்பான் மற்றும் மெக்சிகோ உட்பட பல நாடுகளின் கலாச்சாரங்களில் நிலவின் கருப்புப் பகுதிகள் ஒரு முயலாகக் கருதப்படுகின்றன. லெபுஸ் விண்மீன் கூட்டமும் ஒரு முயலைப் பிரதிநிதித்துவப்படுத்துவதாகக் கருதப்படுகிறது.

ஐரோப்பியப் பாரம்பரியத்தில், முயல் இரு குணங்களான வேகம் மற்றும் துணிவின்மையைக் குறிக்கிறது. மேற்குறிப்பிட்ட இரண்டாவது குணத்தின் காரணமாக ஐரோப்பிய முயலானது லின்னேயப் பெயரான (உயிரியல் பெயர்) லெபுஸ் டிமிடஸைப் ("Lepus timidus") பெற்றது. ஆனால் அப்பெயர் இப்போது மலை முயலுக்குப் பயன்படுத்தப்படுகிறது. பல பண்டைய கட்டுக்கதைகள் முயல்கள் ஓட்டமெடுப்பதைப் பற்றிக் கூறுகின்றன; முயல்கள் மற்றும் தவளைகள் எனும் கதையில் தங்களைவிட துணிவற்ற, தங்களிடம் பயப்படும் ஒரு உயிரினத்தைக் காணும் வரை அவை மொத்தமாகத் தற்கொலை செய்து கொள்ள முடிவெடுப்பதாகக் கூடக் கூறப்படுகிறது. மாறாக, ஈசாப்பின் நீதிக்கதைகளில் நன்கு அறியப்பட்ட ஆமை மற்றும் முயல் கதையில் முயலானது தன் வேகத்தின் மீது வைத்த அபரிமிதமான நம்பிக்கையின் காரணமாக ஓட்டப்பந்தயத்தில் தோற்கிறது. அயர்லாந்து நாட்டுப்புறக் கதைகளில் முயலானது பெரும்பாலும் சித் (தேவதை) அல்லது மற்ற சிறு மதக் கடவுள்களுடன் தொடர்புபடுத்தப்படுகிறது. இந்தக் கதைகளில், முயல்களுக்குத் தீங்கு செய்யும் கதாபாத்திரங்களுக்குப் பெரும்பாலும் பயங்கரமான விளைவுகள் ஏற்படுகின்றன.





</doc>
<doc id="387691" url="https://ta.wikipedia.org/wiki?curid=387691" title="கிராமிய நகராட்சி மன்றம்">
கிராமிய நகராட்சி மன்றம்

கிராமிய நகராட்சி மன்றம், (Gaunpalika or gaupalika () (Rural municipality), நேபாளத்தில் 1 சூன் 2017 முதல் புதிதாக துவக்கப்பட்ட கீழ்மட்ட உள்ளாட்சி நிர்வாக அமைப்பாகும். 

ஏற்கனவே 1990 ஆண்டு முதல் செயல்பட்டுக் கொண்டிருந்த கிராம வளர்ச்சிக் குழுக்களை 10 மார்ச் 2017ல் கலைத்து விட்டு, அதற்கு பதிலாக, நேபாள கூட்டமைப்பு விவகாரங்கள் மற்றும் உள்ளாட்சி வளர்ச்சிக்கான அமைச்சகம், 1 சூன் 2017 முதல் கிராமிய நகராட்சி மன்றங்களைத் துவக்கியது. 

தற்சமயம் நேபாளத்தில் செயல்படும் 744 உள்ளாட்சி அமைப்புகளில், கிராமப்புறங்களில் 481 கிராமிய நகராட்சி மன்றங்களும், நகரபுறங்களில் மாநகராட்சி, துணை-மாநகராட்சிகள், நகராட்சிகள் என 243 உள்ளாட்சி அமைப்புகள் உள்ளது.

ஏற்கனவே செயல்பட்டுக் கொண்டிருந்த கிராம வளர்ச்சிக் குழுக்கள் போன்றே கிராமிய நகராட்சி மன்றங்கள் செயல்படும். கூடுதல் பொறுப்பாக கேளிக்கை வரி, வீட்டு வரி, தொழில் மற்றும்வணிக நிறுவனங்கள் நடத்துவதற்கான வரி போன்ற வரிகளை நேரடியாக வசூலித்துக் கொள்ளும் உரிமை கிராமிய நகராட்சி மன்றங்கள் போன்ற உள்ளாட்சி அமைப்புகளுக்கு வழங்கப்பட்டுள்ளது. இனி வரும் உள்ளாட்சித் தேர்தல்களில் கிராமிய நகராட்சி மன்றத்தின் தலைவர் மற்றும் உறுப்பினர்கள் மக்களால் தேர்ந்தெடுக்கப்படுவர். 

1990க்கு முன்னர் "கிராமப் பஞ்சாயத்து" எனச் செயல்பட்டுக் கொண்டிருந்த அமைப்புகளை, "கிராம வளர்ச்சி குழ" என பெயர் மாற்றம் செய்யப்பட்டது. 

10 மார்ச் 2017 அன்று கிராம வளர்ச்சி குழுக்கள் கலைக்கப்பட்டு,கூடுதல் அதிகாரங்களுடன் 1 சூன் 2017 முதல் கிராமிய நகராட்சி மன்றங்கள் துவக்கப்பட்டது. 
கிராமிய நகராட்சி மன்றத்திற்கு ஒரு தலைவர் இருப்பர். 10 மார்ச் 2017ல் நேபாள அரசு 744 தலைவர்களை நியமித்தது.

கிராமிய நகராட்சி மன்றங்களின் ஆண்டு வருவாய், குறைந்தது 10 இலட்சம் நேபாள ரூபாய் கொண்டிருக்கும்.
கிராமிய நகராட்சி மன்றத்தின் தலைவர் மற்றும் உறுப்பினர்கள் மக்களால் தேர்ந்தெடுக்கப்படுவர். 

7 நேபாள மாநிலங்களில் உள்ள 481 கிராமிய நகராட்சிகளின் தலைவர், வார்டு தலைவர் மற்றும் வார்டு உறுப்பினர்களைத் தேர்ந்தெடுப்பதற்கு, 14 மே, 28 சூன், 18 செப்டம்பர் 2017 நாட்களில் மூன்று கட்டங்களாக உள்ளாட்சித் தேர்தல் நடைபெற்றது. 2015ல் நேபாளத்திற்கான புதிய அரசியல் அமைப்பு சட்டம் நடைமுறைக்கு வந்த பிறகு, இருபது ஆண்டுகளுக்குப் பின், நடைபெறும் முதல் உள்ளாட்சி தேர்தல் ஆகும். 



</doc>
<doc id="387702" url="https://ta.wikipedia.org/wiki?curid=387702" title="ந. கோபி நயினார்">
ந. கோபி நயினார்

ந. கோபி நயினார் ஒரு சமூகச் செயற்பாட்டாளர், எழுத்தாளர், திரைப்பட இயக்குநர். இவர் எடுத்து பெரும் வரவேற்பைப் பெற்ற அறம் திரைப்படத்திற்காக இவர் பரவலாக அறியப்படுகிறார். இவர் இடதுசாரி கருத்தியல் கொண்டவர்.

இவர் மும்பையில் பிறந்து சிறு வயதில் கட்டூருக்கு (Kattur) இடம்பெயர்ந்தார்.



</doc>
<doc id="387724" url="https://ta.wikipedia.org/wiki?curid=387724" title="ஹபாங் டா யு தூபி">
ஹபாங் டா யு தூபி

ஹபாங் டா யு தூபி ஒரு புத்த மதக்கோவிலாகும். இந்தத் தூபி மியான்மரில் உள்ள இன்லே ஏரியின் அருகில் ஷான் மாநிலத்தில் அமைந்துள்ளது. 

தூபியை சுற்றியுள்ள, அடித்தளத்தில் ஷான் மற்றும் பர்மிய வணிகப் பொருட்கள் விற்பனை செய்யும் கடை இருக்கின்றன.

தூபியில் புத்தரின் ஐந்து சிறிய உருவங்கள் உள்ளன. அவை தங்க இலைகளால் மூடப்பட்டிருக்கின்றன, அவற்றின் அசல் வடிவங்கள் காணப்பட முடியாத நிலையில் இருக்கிறது. இத்தகைய அதிகப்படியான தங்க இலை பயன்பாடு ஒப்பீட்டளவில் சமீபத்தில் அமைக்கப்பட்டதாய் உள்ளது. மடாலய சுவர்களில் தொங்கும் பழைய புகைப்படங்கள் சில சிறப்பம்சமாக உருவங்களைக் காட்டுகின்றன. அதன் எடையை குறைப்பதற்கு சில தங்கம் அகற்றப்பட்டுவிட்டது என்று கூறப்படுகிறது. வழிபடுவதற்காக எப்போதும் கோவில் திறந்துவைக்கப்பட்டாளும், தங்க இலை வைத்து பூஜை செய்ய ஆண்கள் மட்டுமே அனுமதிக்கப்படுகிறார்கள். யாத்ரீகர்களின் சடங்கின் மற்றொரு பகுதி, படங்களைச் சுற்றியுள்ள ஒரு சிறிய மேலங்கியை அல்லது உருவத்தில் வைத்து, அங்கியை மீண்டும் தங்கள் வீடுகளுக்கு எடுத்துச்சென்று, புத்தர் மற்றும் அவரது போதனைகளை மதிக்கும் ஒரு அடையாளமாக தங்கள் வீடுகளில் வைத்து வழிபடுவர்.

இந்த உருவங்கள் ஒன்பது முதல் பதினெட்டு அங்குல உயரத்திற்கு இடையே வெவ்வேறு அளவுகளில் உள்ளன. அடிப்படையில் இந்த 
உருவங்கள் தங்கத்தால் இருப்பதால், மிக அதிகமான எடையில் இருக்கின்றன. இந்தப் புத்தரின் படங்கள் அரசர் அலாங்சிதுவால் இன்லே ஏரிக்கு எடுத்துவரப்பட்டதாக நம்பப்படுகிறது. 
புத்தரின் உருவங்கள் அனைத்தும் மன்னர் அலங்சித்துவால் கொண்டுவரப்பட்டதாக நம்பப்படுகிறது. இந்த உருவங்கள் 800 ஆண்டுகள் பழமையானது என்று கூறப்படுகிறது. இவர் பாகன் வம்சாவழியை சேர்ந்தவர் என்றும் பாகன் வம்சத்தில் நீண்ட காலம் கி.மு 1112 முதல்-1167 வரை ஆட்சிப் புரிந்தவர் என்றும் நம்பப்படுகிறது. இவர் சிறந்த கொடையாளராகவும் மற்றும் சிறந்த கட்டுமானராகவும் இருந்திருக்கிறார். மேலும் இவர் நீர் வழிப் பயணத்தில் அதீத ஈடுபாடுள்ளவராக இருந்திருக்கிறார். அதனால் தனது ஓய்வு நேரங்களை உள்நாடு மற்றும் வெளி நாடுகளை சுற்றிப்பார்ப்பதற்கு செலவிட்டுள்ளார். அப்படி ஒரு நாள் படகில் பயணம் செய்து இன்லே ஏரிக்கு வந்த போது அவரது படகு ஒரு இடத்தில் தானாக சென்ரு நின்றுள்ளது. அந்த இடம் தான் தற்போது உள்ள ஹபாங் டா யு கோவில் இருக்கும் இடமாக தேர்வு செய்யப்பட்டு பின் மன்னரால் கோவில் எழுப்பட்டது.

ஆண்டுதோறும் செப்டம்பர் முதல் அக்டோபர் வரையிலான பர்மிய மாதமான தாடிங்கியுட் மாதத்தில் 18 நாள்களுக்கு தூபித் திருவிழா 
விமர்ச்சையாக நடைபெறுகிறது. இந்த சமயத்தில் அங்குள்ள ஐந்தில் நான்கு புத்தர் படங்கள் அல்லது உருவங்களை ஒரு ஹிந்தா பறவைப் போல வடிவமைக்கப்பட்ட படகில் வைத்து இன்லே ஏரி முழுவதும் ஊர்வலமாக படகு சுற்றி வரும். ஒரு புத்தர் உருவம் மட்டும் எப்போதும் கோவிலில் உள்ளது. மற்ற நான்கும் அல்ங்கரிக்கப்பட்ட படகில் ஏற்றி மற்ற படகுகள் இந்தப் படகோடு இணைக்கப்பட்டு, அனைத்து படகோட்டிகளும் ஒரு சேர துடுப்பை செழுத்தி புத்தரின் உருவங்களை ஏரிகரை ஓரம் உள்ள கிராமங்களுக்கு எடுத்து சென்று அங்குள்ள கோவிலில் வைக்கப்பட்டு வழிபடப்படுகிறது. இந்தப் பதினெட்டு நாட்களும் பெரும் திருவிழாவாக கொண்டாடப்படுகிறது. ஒவ்வொரு நாளிலும் ஒவ்வொரு கிராமத்திற்கு புத்தரின் திரு உருவச் சிலைகள் எடுத்துச் செல்லப்படும்.



</doc>
<doc id="387725" url="https://ta.wikipedia.org/wiki?curid=387725" title="வியட்நாமில் போக்குவரத்து">
வியட்நாமில் போக்குவரத்து

வியட்நாமில் போக்குவரத்து "(Transportation in Vietnam)" வளர்ச்சி அளவியலாகவும் தரநிலையிலும் வேகமாகப் பெருகியவண்ணம் உள்ளது.

வியட்நாமிய தொடர்வண்டி வலையமைப்பின் நீளம் 2600 கி.மீ ஆகும். இதில்வடக்கு-தெற்கு விரைவுத் தொடர்வண்டித் தடம் மட்டுமே 1726 கி.மீ நீளம் கொண்டதாகும். இது கனாய் நகரத்தையும் ஓ சி முன் நகரத்தையும் இணைக்கிறது. தேசியத் தொடர்வண்டி வலையமைப்பு முதன்மையாக, 1000மிமீ தண்டவாள அகலத்தைப் பெற்றுள்ளது. என்றாலும், நாட்டின் வடபகுதியில் சில 1435மிமீ தண்டவாள அகலத்தையும் சில கலந்த தண்டவாள அகலங்களையும் பெற்றுள்ளன. வியட்நாம் தொடர்வண்டி வலையமைப்பில், 2005 ஆம் ஆண்டளவில், 278 நிலையங்கள் அமைந்துள்ளன. இவற்றில் பெரும்பாலானவை வடக்கு-தெற்கு விரைவுத் தடத்திலேயே அமைந்துள்ளன. இந்த வலையமைப்பு வியட்நாம் அரசின் தொடர்வண்டித் துறையால் இயக்கப்படுகிறது. இந்நிறுவனத்தின் கீழ் பல இணை/துணை நிறுவனங்கள் கட்டுமானம், தொலைத்தொடர்பு, பயிற்சி தொடர்வண்டி பேணுதலைச் சார்ந்த பிறபணிகளை மேற்கொள்கின்றன.

வியட்நாமின் தொடர்வண்டி அகக்கட்டமைப்பின் ஒட்டுமொத்த நிலவரம் கீழான தரத்தில் இருந்து ஓரளவு சரியான நிலை வரை உள்ளது; பெரும்பாலான வலையமைப்புப் பகுதிகள் சீரமைப்பு வேண்டிய நிலையிலும் தரமுயர்ந்த்தாப்பட வேண்டிய நிலையிலும் உள்ளன. இவை பல பத்தாண்டு வியட்நாம் போரில் சிதந்த நிலையில் இருந்து ஓரளவு பழுதுபார்ப்புக்கு உட்பட்டதைத் தவிர, இன்னமும் முழுமையாக மீட்கப்படவேயில்லை. ஒரு யப்பானிய-வியட்நாமியக் கூட்டாய்வுக் குழு தொடர்வண்டி ஏதங்கள் நேர்வதற்கு இந்த்த் தொடர்வண்டி அகக்கட்டமைப்பின் சீர்கேடான நிலைமையே அடிப்படையான காரணம் என அறிவித்துள்ளது. வழக்கம்மக வியட்நாமில் ஊர்திகளோடோ தனியரோடோ தொடர்வண்டிகள் அடிக்கடி மோதுகின்றன. பெரும்பாலௌம் இவை முறையற்ற தடக் குறுக்கு நுழைவாலேயே நிகழ்கின்றன. மேலும், இவை வேகத்தைக் குறைக்க முடியாமையால் தொடர்வண்டித் தொடர்கள் தடம்புரள்வதாலும் நிகழ்கின்றன.


மக்கள் சீனக் குடியரசுடன் வியட்நாமை இருதொடவண்டித் தடங்கள் இணைக்கின்றன. அவை, கைப்போங்கில் இருந்து கன்மிங் வரை செல்லும் மேற்கு யுன்னான்-வியட்நாம் தொடர்வண்டித் தடம், கனாயில் இருந்து நான்னிங் வரை செல்லும் கிழக்கு தொடர்வண்டித் தடம் என்பனவாகும். யுன்னான்-வியட்நாம் தொடர்வண்டித் தடம் குறுகிய தண்டவாளத் தொடராகும். இது மட்டுமே சீனாவின் உட்பகுதிக்குச் செல்கிறது; இதைச் செந்தர அகல வண்டித்தொடராக மாற்றவியலும். இப்போது சினப்பகுதை ஓட்டம் நிறுத்தப்பட்டுள்ளது. 2002 வரை எல்லைக்கடப்பு சேவை நிலவியது. பின்னர் வெள்ளத்தாலும் நிலச்சரிவாலும் அடிக்கடி ஏற்பட்ட காலத் தாழ்த்தத்தால் இச்சேவை தேங்கியுள்ளது. caused serious damage to the tracks on the Chinese side. நான்னிங் வரையிலான தொடர்வண்டி இயக்கம் எல்லையோரத் தோங் தாங் எனுமிடத்தில் இலாங்சோன் மாகாணத்தின் ஊடாக நடக்கிறது. வழக்கமான சேவை எல்லையில் நிறுத்தப்படும்; அங்கு வியட்நாமின் குறுந்தடத் தொடர்வண்டியில் இருந்து சீனாவின் செந்தரத் தடத் தொடர்வண்டிக்கு மாறியதும் சீனத் தொடர்வண்டி நான்னிங் வரை செல்லும்.

இந்த யுன்னான்-வியட்நாம் தொடர்வண்டித் தடம், சிங்கப்பூர்-கன்மிங் இணைப்புத் தொடரின் ஒரு பகுதியாகும். பின்னது 2015 இல் முடிவடையும் என எதிர்பார்க்கப்படுகிறது.


வியட்நாமில் இருந்து இப்போது கம்போடியாவையோ இலாவோசையோ இணைக்கும் தொடர்வண்டித் தடம் ஏதும் இல்லை. என்றாலும், ஆசியன் அமைப்புத் (ASEAN) திட்ட்த்தின்படி, இரண்டு புதிய தொடர்வண்டித் தடங்கள் உருவாக்கத்தில் உள்ளன.இவற்றில் ஒன்று ஓ சி மின் நகரத்தைக் கம்போடியாவில் உள்ள பினோம் பின் நகரையும் மற்றொன்று, இலவோசில் அமைந்த தெக்கேக் நகரை வடக்குத் தெற்கு தொடர்வண்டித் தடத்துடன் இணைத்திடும். வியட்நாம்-பினோம் பின் தொடரின் வியட்நாமியப் பகுதி வடக்குத் தெற்குத் தொடரின் தியான் நிலையத்தில் தொடங்கி, கம்போடிய எல்லைக்கருகில் உள்ள பின் புவோசு மாகாணத்தில் உலோசு நின் நகரில் முடிவடையும். இது இதையொத்த கம்போடியாவின் திட்ட்த் தொடர்வண்டித் தட்த்தில் இணையும். ஆசியன் திட்டப்படி, இந்தப் பகுதி 2020 இல் முடிவடையும்; இது சிங்கப்பூர்-கன்மிங் தொடர்வண்டித் தட இணைப்புத் திட்டத்தின் பகுதியாக அமையும். இத்திட்டம் ஆசியன்-மேகாங் கழிமுகப் படுகைவளர்ச்சிக் கூட்டுறவு நிறுவனத்தால்(AMBDC) நிறைவேற்றப்படுகிறது.

இப்போது கனாய் நகரத்தில் இருந்து ஓ சி மின் நகரத்துக்குச் செல்ல 30 மணி நேரம் ஆகிறது. எனவே வியட்ந்ந்மின் தேசியத் தொடர்வண்டிக் குழுமம் ஆகிய வியட்நாம் தொடர்வண்டிகள் நிறுவனம் இந்த இருநகரங்களூக்கு இடையில் மணிக்கு 300 கிமீ வேகத்தில் செல்லும் விரைவுத் தொடர்வண்டித் தொடரை யப்பனியச் சிங்கான்சென் தொழில்நுட்பத்தைப் பயன்படுத்தி அமைக்க திட்டமிட்டுள்ளது. இப்பணி முடிவுற்றால், ஆறு மணி நேரத்திலேயே கனாயில் இருந்து ஓ சி மின் நகரத்துக்குச் செல்லமுடியும்.வியட்நாமின் முதன்மை அமைச்சராகிய நிகுயேன் தான் தூங், முதலில் 2013 அளவில் 1630 கிமீ தொடரை முடிக்கும் கனவு இலக்கை அடைய ஒப்புதல் அளித்தார். இதற்கான 70% நிதி (33 பில்லியன் அமெரிக்க டாலர்கள்) யாப்பானிய ODA நிதியில் இருந்து பெறவும் கருதியுள்ளார். மீதி 30% நிதியைக் கடன்வாயிலாகப் பெறவும் நினைத்துள்ளார். பின்னர் இத்திட்ட மதிப்பீடு 53 பில்லியன் அமெரிக்க டாலரை எட்டியதும், (இது வியட்நாமின் 2009 ஆம் ஆண்டின் தொகு தேசிய வி;ளைபொருளில் 60% ஆகும்) முடிவடையும் இலக்கு 2030 ஆம் ஆண்டுக்கு தள்ளிப் போடப்பட்டது. 2010 ஜூன் 19 இல் ஒருமாத ஆய்வுக்குப் பின்னர், வியட்நாம் தேசியச் சட்டமன்றம் உயர்செலவின உயர்வேகத் தொடர்வண்டித் தடத் திட்டத்தையே தள்ளிவிட்டு, அத்திட்டத்தை மீளாய்வு செய்யும்படி கூறிவிட்டது.

தேசிய நெடுஞ்சாலைகள்:

விரைவூர்தித் தடங்களின் பட்டியல்:

"வடக்கு-தெற்கு விரைவூர்தித் தடம் (வியட்நாம்)"

வியட்நாம் 17,702 கி.மீ நீள நீர்வழிதடங்களைக் கொண்டுள்ளது, இவற்ரில் 1.8 மீ ஆழம் வரையிலான கலங்களை ஓட்டலாம்.

மொத்தம்: 579 கப்பல்கள் (1,000 GRT or over)
வகை வாரியான கப்பல்கள்: barge 1, bulk 142, சரக்குக்கலம் 335, வேதிமப் பொருட் தகரி 23, கொள்கலக் கப்பல் 19, நீர்ம வளிமக் கப்பல் 7,பயணியர்/சரக்குக் கலம் 1, பாறையெண்ணெய்க் கப்பல் 48, குளிர்பதனச் சரக்குக் கலம் 1,உருள்தகவுக் கப்பல் 1, சிறப்புக் கொள்கலக் கப்பல் 1

அயல்நாட்டுப் பதிவுள்ள கலங்கள்: 86 (கம்போடியா 1, கிரிபாதி 2, மஙோலியா 33, பனாமா 43, தைவான் 1, துவளு 6) (2010)

மக்கள் சேவை விமான நிலையங்கள்


சுருளிமெத்தை விமான நிலையங்கள்

வியட்நாமில் பரவலான பயன்பாட்டில் தென்கொரியச் சீருந்துகள் அமைகின்றன. என்றாலும், சில அமெரிக்க போர்டு சீருந்துகளுல் யப்பானியச் சீருந்துகளும் இங்கு ஓடுகின்றன.
இசைவில்லா இறக்குமதிகள் வியட்நாமில் தடைசெய்யப் பட்டுள்ளன. வியட்நாமில் இயங்கும் பிரெஞ்சு சீருந்து பியூகியோத் ஆகும்; செருமனி நாட்டுப் பிரீமியம் குழுமத்தின் (ஆடி, BMW, மெர்சிடெசு-பெஞ்சு போன்ற) சீருந்துகளும் இங்கு ஓடுகின்றன.





</doc>
<doc id="387731" url="https://ta.wikipedia.org/wiki?curid=387731" title="வியட்நாமில் விளையாட்டுகள்">
வியட்நாமில் விளையாட்டுகள்

வியட்நாமில் விளையாட்டுகள் "(Sports in Vietnam)" குழுவிளையாட்டாகவும் தனியர் விளையாட்டாகவும் வேகமாக வளர்ந்து வருகிறது. வியட்நாமியர் தொடர்ந்து ஒலிம்பிக் விளையாட்டுப் போட்டிகளிலும் கலந்துகொண்டு வாகை சூடிவருகின்றனர்.

முதன்மைக்கட்டுரை:வியட்நாமில் காற்பந்து
மேலும் காண்க, ஆசியாவில் ஆத்திரேலிய விதிக் காற்பந்து

முதன்மைக்கட்டுரை:வியட்நாமில் துடுப்பாட்டம்

முதன்மைக்கட்டுரை: இரகுபீ ஒன்றியம்

மேலும் காண்க, வியட்நாமில் திறந்தவெளி இறகுப்பந்தாட்டம்

மேலும் காண்க, வியட்நாம் டேவிசுக் கோப்பைக் குழு
மேலும் காண்க, வியட்நாம் கூட்டமைப்புக் கோப்பைக் குழு
மேலும் காண்க வியட்நாம் குதித்து ஓடல் விளையாட்டு

வியட்நாம் பன்னாட்டளவில் போட்டியில் கலந்துகொள்ளும் சதுரங்க வல்லுனர் பலர் வாழும் நாடாகும். செசர் பவுதெவில்லி, கோவான் தான் திராங், இலேகுவாங் இலியேம், நிகுயேன் நிகோசு துருவாங்சோன், பவுல் துருவோங் ஆகியோர் பெயர்பெற்ற சதுரங்க வல்லுனராவர்.

காண்க, வியட்நாமிய மற்போர்க் கலைகள்

எழுபது ஆண்டுகளுக்குப் பின்னர், பெரும்பாலான வியட்நாமிய மற்போர்ப் பள்ளிகள் வோ கோ திரூயன் உருவாக்கிய வோ துவாட் நடைமுறையைப் பின்பற்றுகின்றனர் :

வியட்நாமில் பலர் கீழ்வரும் வகை நடைமுறைகளைபயும் பயன்படுத்துகின்றனர்:

சீன-வியட்நாமிய வகையினங்களும் உள்ளன, இவை வியட்நாமில் வாழ்ந்த சீனரால் பயன்படுத்தப்பட்டன, எடுத்துகாட்டுகளாவன:

மற்ற வகைகளாவன:

வோவினம் (Vovinam), நாத்நாம் ஆகியவை வியட்நாமின் முதன்மை மற்போர்க் கலைகளாகும்.



</doc>
<doc id="387733" url="https://ta.wikipedia.org/wiki?curid=387733" title="பாகிஸ்தான் உச்ச நீதிமன்றம்">
பாகிஸ்தான் உச்ச நீதிமன்றம்

பாகிஸ்தான் உச்ச நீதிமன்றம் இஸ்லாமபாத் ல் உள்ளது.

 1861 ல் ஆங்கிலேய அரசு ஒன்றினைந்த இந்தியாவில் பல்வேறு உயர்நீதிமன்றங்களை உருவாக்கியது.சென்னை, லாகூர், கல்கத்தா பம்பாய் போன்ற மாகாணங்களில் உருவாக்கியது. 
1935 ஆம் ஆண்டில் இந்திய அரசின் சட்டம் அமல்படுத்தப்படும் வரை, பெடரல் நீதிமன்றம் உருவாக்கப்பட்டது, இந்த புதிய உயர் நீதிமன்றங்கள் அனைத்து வழக்குகளுக்கும் மிக உயர்ந்த நீதிமன்றங்கள் விசாரிக்க அனுமதி வழங்கியது. 

இந்த நீதிமன்றம் இந்திய அரசியலமைப்பு சட்டத்தின் படி 1947ல் உருவாக்கப்பட்டு பின் 1956ல் மறு கட்டமைக்கப்பட்டது. பின் 1973 ல் பாகிச்தான் அரசியலமைப்பு படி மீண்டும் வடிவமைக்கப்பட்டது. பகுதி 8 ன் படி தற்போது பாகிச்தான் மக்களுக்குக்காக செயல்படுகிறது. 
உச்சநீதிமன்றத்தின் அமைப்பு, விதிகள், மற்றும் பொறுப்புகள் போன்றவற்றை அரசியலமைப்பு பகுதி 7 ன் படி கட்டுரைகள் இருந்து வரம்புகள் 176 மூலம் 191 அதிகாரங்கள் கையாள்கிறது

 பாகிஸ்தானின் அரசியலமைப்பின் பாகம்7 உச்ச நீதிமன்றம் மற்றும் உயர் நீதிமன்றங்கள் ஆகியவற்றின் அமைப்பை மறுசீரமைத்தது, ஆனால் உச்சநீதிமன்றத்தில் பணியாற்ற நீதிபதிகள் எண்ணிக்கை பற்றி குறிப்பிடப்படவில்லை. 

 உச்சநீதிமன்றக் கட்டிடம் அரசியலமைப்பு அவென்யூவில் அமைந்துள்ளது. பிரதமரின் தலைமை அலுவலகம் தெற்கு புறமும் மற்றும் குடியரசுத்தலைவரின் இல்லம் மற்றும் பாராளுமன்றம் வடக்கு புறமும் அமைந்திருக்கிறது.

தற்போது தலைமை நீதிபதி திரு.சாஹிப் நிஸார் பொறுப்பேற்றுள்ளார்.

 உயர் நீதிமன்றத்தில் நீதிபதிகள் நியமனம் நீதிபதிகள் தகுதி பெற்ற தகுதிகள், தனிப்பட்ட அறிவுப்புலமை மற்றும் உயர் நீதிமன்றங்களில் நீதிபதிகள் போன்ற அனுபவங்களை அடிப்படையாகக் கொண்டு பிரதமரின் நிறைவேற்று தேர்வுகளில் இருந்து நீதிபதி தேர்ந்தெடுக்கப்பட்டு பரிந்துரைப்பார். பின்னர் ஜனாதிபதி நியமனத்தை உறுதிப்படுத்தி இறுதியில் உச்சநீதிமன்றத்தில் தலைமை நீதிபதியையும் நீதிபதியையும் நியமிப்பார். 

 ஐந்தாண்டுகளுக்கு மேல் ஒரு உயர் நீதி மன்றத்தில் ஒரு நீதிபதியாக பண்யாற்றிய அனுபவம் அல்லது


</doc>
<doc id="387747" url="https://ta.wikipedia.org/wiki?curid=387747" title="சிவப்பு மான்">
சிவப்பு மான்

சிவப்பு மான் ("Cervus elaphus") எனப்படுவது ஒரு பெரிய மான் வகையாகும். இது ஐரோப்பா, காக்கசஸ் மலைப்பகுதிகள், ஆசிய மைனர், ஈரான் ஆகிய பகுதிகள் முழுவதும், மேற்கு ஆசியா மற்றும் மத்திய ஆசியா ஆகியவற்றின் சில பகுதிகளிலும் காணப்படுகிறது. மேலும் இவை வடமேற்கு ஆப்பிரிக்காவில் மொராக்கோவிற்கும், துனீசியாவிற்கும் இடைப்பட்ட அட்லஸ் மலைப் பகுதிகளில் காணப்படுகின்றன. ஆப்பிரிக்காவில் காணப்படும் ஒரே மான் வகை இவையே ஆகும். இவை ஆத்திரேலியா, நியூசிலாந்து, அமெரிக்க ஐக்கிய நாடு, கனடா, பெரு, உருகுவே, சிலி மற்றும் அர்ஜென்டினா ஆகிய நாடுகளுக்கும் அறிமுகம் செய்யப்பட்டுள்ளன. உலகின் பல பகுதிகளில் இவற்றின் இறைச்சி உணவாகப் பயன்படுத்தப்படுகிறது.

சிவப்பு மான்கள் அசைபோடும் விலங்குகள் ஆகும். இவற்றின் வயிறு நான்கு அறைகளைக் கொண்டுள்ளது. மரபணு ஆராய்ச்சியின் படி சிவப்பு மானானது ஒரு இனமாக அல்லாமல் இனக்குழுவாக வகைப்படுத்தப்படுகிறது. இருந்தும் எத்தனை இனங்கள் இந்தக் குழுவில் உள்ளன என்பதில் கருத்து வேறுபாடுகள் உள்ளன. வட அமெரிக்கா மற்றும் ஆசியாவில் கிழக்குப் பகுதிகளை பூர்வீகமாக உடைய இதனுடன் நெருங்கிய தொடர்புடைய மற்றும் சற்றே பெரிய அமெரிக்க எல்க் அல்லது வபிட்டியானது சிவப்பு மானின் ஒரு துணையினமாகக் கருதப்பட்டது. ஆனால் தற்போது அது தனி இனமாக கருதப்படுகிறது. வபிட்டி உட்பட அனைத்து சிவப்பு மான்களின் மூதாதையர் ஆனது மத்திய ஆசியாவில் தோன்றி இருக்க வாய்ப்பு அதிகமாக உள்ளது. அது சிகா மானை ஒத்து இருந்திருக்க வேண்டும்.

ஒரு நேரத்தில் சிவப்பு மானானது ஐரோப்பிய பகுதிகளில் அரிதாக இருந்த போதிலும் அவை அழியும் தருவாயில் இருந்தது இல்லை. ஐக்கிய இராச்சியம் மற்றும் போர்ச்சுகல் ஆகிய நாடுகளில் மீண்டும் அறிமுகப்படுத்தப்படுதல் மற்றும் பாதுகாக்கும் முயற்சிகள் ஆகியவற்றால் சிவப்பு மான்களின் எண்ணிக்கை அதிகமாகியுள்ளது. அதே நேரத்தில் வட ஆப்பிரிக்கா போன்ற மற்ற பகுதிகளில் இவற்றின் எண்ணிக்கை தொடர்ந்து குறைந்து வருகிறது.

சிவப்பு மானானது நான்காவது பெரிய மானினம் ஆகும். மூஸ், எல்க் மற்றும் சாம்பார் மான் ஆகியவை முறையே முதல் மூன்று பெரிய மான் இனங்கள் ஆகும். இது ஒரு அசைபோடும் விலங்கு ஆகும். இது தனது உணவை இரண்டு நிலைகளில் உட்கொள்கிறது. ஒட்டகங்கள் ஆடுகள் மற்றும் மாடுகள் போல இது ஒரு இரட்டைப்படைக் குளம்பி. ஐரோப்பிய சிவப்பு மானுக்கு ஆசிய மற்றும் வட அமெரிக்க இனங்களுடன் ஒப்பிடும்போது நீளமான வால் உள்ளது. சிவப்பு மானின் பல்வேறு துணை இனங்களுக்கு இடையில் அவற்றின் உருவத்தில் நுட்பமான வேறுபாடுகள் குறிப்பிடப்பட்டுள்ளன. குறிப்பாக உருவ அளவு மற்றும் கொம்புகளில் வேறுபாடுகள் குறிப்பிடப்பட்டுள்ளன. கோர்சிகா மற்றும் சார்டினியா தீவுகளில் காணப்படும் சிவப்பு மான் தான் இருப்பதிலேயே சிறிய இனம் ஆகும். இருப்பதிலேயே பெரிய இனம் காஸ்பிய சிவப்பு மான் (அல்லது மரல்) ஆகும். இது காஸ்பியன் கடலுக்கு மேற்கில் ஆசியா மைனர் மற்றும் ககாசஸ் பகுதிகளில் காணப்படுகிறது. மத்திய மற்றும் மேற்கு ஐரோப்பாவின் சிவப்பு மான்கள் உருவ அளவில் பெரிதும் வேறுபடுகின்றன. இவற்றில் பெரிய மான்கள் மத்திய ஐரோப்பாவின் கர்பாதியன் மலைகளில் காணப்படுகின்றன. மேற்கு ஐரோப்பிய சிவப்பு மான் ஆனது வரலாற்று ரீதியாக உருவத்தில் பெரிய அளவுக்கு வளர்ந்துள்ளது. இதற்கு காரணம் உணவு (வேளாண் பயிர்கள்) நன்றாக கிடைப்பதே ஆகும். நியூசிலாந்து மற்றும் அர்ஜென்டினாவில் வாழும் அறிமுகப்படுத்தப்பட்ட மான்களின் வழித்தோன்றல்கள் உருவ அளவு மற்றும் கொம்பு அளவு இரண்டிலுமே பெரிதாக காணப்படுகின்றன. காஸ்பிய அல்லது கர்பாதியன் மலைகளில் காணப்படும் ஆண் சிவப்பு மான்கள் உருவ அளவில் வாபிட்டியுடன் போட்டி போடும் அளவிற்கு வளருகின்றன. பெண் சிவப்பு மான்கள் உருவ அளவில் ஆண்களை விட மிகச் சிறியதாக உள்ளன.



</doc>
<doc id="387748" url="https://ta.wikipedia.org/wiki?curid=387748" title="துருவ மான்">
துருவ மான்

துருவ மான் அல்லது பனி மான் (Reindeer / "Rangifer tarandus") எனப்படுவது ஒரு மான் இனமாகும். இவை வட அமெரிக்காவில் கரீபு என்றும் அழைக்கப்படுகின்றன. இவை துருவப் பகுதிகளில் காணப்படுகின்றன. இவை கூட்டமாக வாழக்கூடியவை ஆகும். இவை வாழும் பகுதிகளைப் பொறுத்து இவற்றின் கூட்டத்திலுள்ள மான்களின் எண்ணிக்கை வேறுபடுகிறது. உருசியாவின் தூந்திரப் பகுதியில் காணப்படும் தைமிர் எனப்படும் தூந்திர துருவ மான்களின் (R.t. sibiricus) கூட்டமே உலகின் மிகப்பெரிய காட்டு துருவ மான் கூட்டமாகும். இதில் உள்ள மான்களின் எண்ணிக்கை 4,00,000-10,00,000 ஆகும். மனிதர்கள் மத்திய பிளாய்டோசீன் காலம் முதல் துருவ மான்களைச் சார்ந்து வாழ்ந்து வந்திருக்கின்றனர். இவை இறைச்சி, தோல், கொம்புகள், பால் மற்றும் போக்குவரத்து ஆகியவற்றிற்காகப் பயன்படுகின்றன. ஆண், பெண் இரண்டிற்குமே கொம்புகள் வளர்கின்றன. பொதுவாக ஆண் துருவ மான்களின் கொம்புகள் பெரியவையாக உள்ளன. பிரபலமான கிறித்துமசு தாத்தாவின் வண்டியை இழுக்க இவை பயன்படுவதாக நம்பிக்கை நிலவுகிறது.





</doc>
<doc id="387749" url="https://ta.wikipedia.org/wiki?curid=387749" title="வளர்ப்பு யாக்">
வளர்ப்பு யாக்

வளர்ப்பு யாக் ("Bos grunniens") என்பது நீண்ட முடிகளையுடைய போவிடே குடும்பத்தைச் சேர்ந்த ஒரு விலங்கு ஆகும். இது இந்தியத் துணைக் கண்டத்தின் இமயமலைப் பகுதி, திபெத்தியப் பீடபூமி மற்றும் வடக்கில் மங்கோலியா மற்றும் உருசியா வரை காணப்படுகிறது. இது காட்டு யாக்கிலிருந்து ("Bos mutus") உருவானதாகும்.


</doc>
<doc id="387766" url="https://ta.wikipedia.org/wiki?curid=387766" title="தாரீம் ஆறு">
தாரீம் ஆறு

தாரீம் ஆறு (மாண்டரின் மொழியில் Tǎlǐmù Hé, 塔里木河; உய்குர் மொழி: تارىم دەرياسى, Тарим дәряси), சமஸ்கிருதத்தில் சீதா என அழைக்கப்படும் ஆறானது சீனாவில் சிஞ்சியாங்கில் பாயும் ஆறு ஆகும். இந்த ஆறு தாரீம் வடிநிலத்தின் முதன்மையான ஆறு ஆகும். மத்திய ஆசியாவின் தக்கிலமாக்கான் பாலைவனம் பகுதியில் தியான் சான் மற்றும் குன்லுன் மலைத்தொடர்களுக்கு இடைப்பட்ட பகுதியில் இந்த ஆற்றின் வடிநிலப்பகுதி அமைந்துள்ளது.வரலாற்றுப்பூர்வமாக இந்த ஆறு லாப் நுர் என்ற இடத்தில் முடிவடைகிறது. ஆனால், தற்போது உலர்ந்து போவதற்கு முன் டாய்டேமா ஏரியை அடைவதைத் தாண்டி வேறு பகுதிகளுக்குப் பாய்வதில்லை.

இந்த ஆறே சீனாவின் மிகப்பெரிய உள்நாட்டு ஆறு ஆகும். ஆண்டொன்றுக்கு இந்த ஆற்றில் 4 முதல் 6 பில்லியன் கன மீட்டர்கள் (3,200,000 முதல் 4,900,000 ஏக்கர்-அடி) அல்லது நொடிக்கு 158.5 கன மீட்டர்கள் (5,600 கன அடி/நொடி) என்ற அளவிலான நீரின் அளவு காணப்படுகிறது. இந்த வடிநிலமானது 10 மில்லியன் உய்குர் இன சிறுபான்மை இனக்குழு மக்களின் வாழ்வாதரமாகவும், வசிப்பிடமாகவும் உள்ளது. 

தாரீம் என்ற வார்த்தையானது ஒரு ஏரியில் சென்று கலக்கக்கூடிய ஆற்றின் கரையைக் குறிக்கப் பயன்படும் வார்த்தையாகும். மற்றொரு விதத்தில் பாலைவனத்தின் மணற்துகள்களிலிருந்து வேறுபடுத்தி அறிய முடியாத துகள்களைக் கொண்ட நிலப்பரப்பு என்ற பொருளும் கொள்ளப்படலாம். இது தக்கிலமாக்கான் பாலைவனத்தின் மணற்பரப்பைக் கடந்து செல்லும் பல ஆறுகள் மற்றும் நீர்பரப்புகளுக்குரிய சிறப்புப் பண்பாகும். தாரீம் வடிநிலத்தில் பாயும் தாரீம் ஆறு உட்பட பல ஆறுகளில் மற்றுமொரு குறிப்பிடத்தக்க பண்பு செயல்மிகு நகர்வு ஆகும். அதாவது இந்த ஆறுகள் தமது படுகைகளையும், கரைகளையும் தமது போக்கின் போது மாற்றிக்கொண்டே இருக்கும் இயல்புடையவை.

யார்கண்ட்-தாரீம் ஆறுகளின் அமைப்பின் மொத்த நீளமானது 2030 கிலோமீட்டர் அல்லது 1260 மைல்கள் ஆகும். தாரீம் ஆறானது தனது வழியை அடிக்கடி மாற்றிக்கொண்டே இருப்பதால் ஆற்றின் நீளமானது பல ஆண்டுகளாக மாற்றமடைந்து கொண்டே உள்ளது. இந்த ஆறானது ஆழமில்லாத வழித்தடத்தைக் கொண்டிருப்பதால் நீர்வழிப்போக்குவரத்திற்கு உகந்ததல்ல. இதன் கனமான வண்டல் படிவின் பளுவால் ஆற்றின் முகத்துவாரப் பகுதியில் பின்னப்பட்ட நீரோடையைப் போன்ற தோற்றத்தை உருவாக்குகிறது. இந்த ஆற்றின் வடிநிலப்பகுதியானது ஏறத்தாழ 557,000 சதுர கிலோமீட்டர்கள் (215,000 சதுர மைல்கள்) அளவினையுடையதாகும். இந்த ஆற்றின் போக்கு வழித்தடத்தின் குறிப்பிட்ட பகுதியானது, வடிவமைக்கப்படாததாகவும், தெளிவாக வரையறுக்கப்படாத ஆற்றுப்படுகையைக் கொண்டதாகவும் உள்ளது. இந்த ஆற்றின் கீழ்வடிநிலப்பகுதியில் நீரின் கொள்ளளவானது அதிகப்படியான ஆவியாதலின் காரணமாகவும், கிளை-பிரிதலின் காரணமாகவும் குறைந்து விடுகிறது.

அக்டோபர் முதல் ஏப்ரல் வரை குறைவான நீர் வரத்தைக் கொண்ட காலமாகவும், இளவேனிற் காலம் மற்றும் கோடைக்காலமானவை, மே முதல் செப்டம்பர் வரை அதிக நீர் வரத்தைக் கொண்ட காலமாகவும் உள்ளது. இந்தக் காலகட்டத்தில் தொலைதுார தியான் சான் மற்றும் குன்லுன் மலைத்தொடர்களில் உள்ள பனி உருகுவதே இத்தகைய அதிக நீர் வரத்திற்குக் காரணமாகும்.

தாரீம் வடிநிலப்பகுதியின் கீழ்பகுதியானது ஏரிப்படிவுகளும், வண்டல் படிவுகளும் கலந்த கலவையால் நிறைந்த தரிசு நிலமாக காணப்படுகிறது. இந்த நிலப்பகுதி பெரிய மலைத்தொடர்களால் சூழப்பட்ட இடமாகவும் அமைகிறது. இந்த வடிநிலப்பகுதி தான் ஐரோவாசியாவின் மிகவும் வறட்சியான பகுதியாக உள்ளது.


</doc>
<doc id="387779" url="https://ta.wikipedia.org/wiki?curid=387779" title="ஈத்தைல் பென்டேனோயேட்டு">
ஈத்தைல் பென்டேனோயேட்டு

எத்தில் பென்டேனோயேட்டு "(Ethyl pentanoate)" என்பது CHO , என்ற மூலக்கூற்று வாய்ப்பாடு கொண்ட ஒரு எசுத்தர் ஆகும். இதை பொதுவாக எத்தில் வேலரேட்டு என்ற பெயரால் அழைப்பர். வாசனையூட்டும் கரிமச் சேர்மமாக எத்தில் பென்டேனோயேட்டு பயன்படுத்தப்படுகிறது. நிறமற்றிருக்கும் இச்சேர்மம் தண்ணீரில் சிறிதளவு கரைகிறது. கரிமக் கரைப்பான்களில் நன்றாக கலக்கிறது. 

மிகவும் எளிதாக ஆவியாகக்கூடிய இந்த எசுத்தரைப் பொறுத்தவரை ஒரு இனிமையான வாசனை மற்றும் சுவையாகக் கருதப்படுகிறது. . உணவுக் கூட்டுப்பொருளாக பயன்படும் எத்தில் பெண்டானோயேட்டு குறிப்பாக ஆப்பிள் பழத்தின் சுவையை அளிப்பதற்காகப் பயன்படுத்தப்படுகிறது. 


</doc>
<doc id="387814" url="https://ta.wikipedia.org/wiki?curid=387814" title="அணைக்கரை கிராமம்">
அணைக்கரை கிராமம்

அணைக்கரை என்ற கிராமம் தமிழ்நாட்டில், தஞ்சாவூர் மாவட்டத்தில், திருவிடைமருதூர் தாலுக்காவின் கீழ் உள்ள ஒரு கிராம பஞ்சாயத்தாகும். காவேரி ஆற்றின் கரையில் உள்ள ஒரு தீவாகிய இந்த கிராமத்தில் இருபுறமும் 1 கிலோமீட்டர் நீளம் கொண்ட இரண்டு முக்கிய பாலங்களால் இணைக்கப்பட்டுள்ளது.  

19 ஆம் நூற்றாண்டில் சர் ஆர்தர் கோட்டனால் காவேரியின் முக்கிய துணை நதியான கொள்ளிடத்திற்கு குறுக்கே கட்டப்பட்ட கீழணை (அணைக்கரை), கல்லனையை பிரதிபலிப்பதாகவும் கூறப்படுகிறது. 2000 க்கும் மேற்பட்ட குடும்பங்கள் அணைக்கரை பகுதியில் விவசாயம் மற்றும் மீன் பிடிப்பதை தொழிலாக கொண்டு வாழ்கின்றனர். இந்தப் பகுதி ஆற்று மீன்களுக்காக அறியப்படுகிறது.

ஸ்ரீவில்லியாண்டவர் சுவாமி (அய்யனார்) கோயில் அணைக்கரைக்கு மேற்கே அமைந்துள்ளது. இது சோழ பேரரசால் கட்டப்பட்டது.


</doc>
<doc id="387822" url="https://ta.wikipedia.org/wiki?curid=387822" title="ஆயுத கத்தி">
ஆயுத கத்தி

ஆயுத கத்தி ( ஆய்த கத்தி, Ayudha katti) கர்நாடகாவின் குடகு பகுதியைச் சார்ந்த கொடவா மக்களின் ஓர் உள்நாட்டு போர் ஆயுதம் மற்றும் கருவியாகும். இந்த ஆயுத கத்தியானது அடர்த்தியான புதர்காடுகளை அழிக்கும் கருவியிலிருந்து மேம்படுத்தப்பட்டு உருவாக்கப்பட்டதாகும். பெரும்பாலான கத்திகள் போலல்லாமல் ஆயுத கத்தி உறை இல்லாமல் அணியப்படுவதாகும்.

ஆயுத கத்தி கொடுவா மக்களின் பாரம்பரிய வாளாகும். கொடவா மக்கள் (கொடவா, கன்னடம்) இந்தியாவின் தென்மேற்கு பகுதியில், தற்போதைய கர்நாடகாவில் 2000 ஆண்டுகளாக வாழ்ந்து வந்தனர். ஆயுத கத்தி பெரும்பாலும் 17-ஆம் நூற்றாண்டு வாக்கில் கண்டுபிடிக்கப்பட்டிருக்கலாம். அது முதலில் அடர்ந்த புதர்காடுகளை வெட்டும் கருவியாக கண்டுபிடிக்கப்பட்டது. இக்கத்தியின் வடிவமானது துருக்கியர்களின் யாடகன் மற்றும் வட இந்தியாவின் சொசுன் பட்டா கத்திகளை ஒத்திருப்பது பண்டைய கிரேக்கத்தின் கோபிசு கத்தியை குறிப்பதாக உள்ளது. 

காலனித்துவ காலத்தில், ஆங்கிலேயர் குடகினை ஆங்கிலேய வழக்கில் 'கூர்க்' என குறிப்பிட்டனர். 'குடகு' என்னும் சொல் இப்பகுதியின் புவியியல் நிலையை குறிப்பிடும் விதமாக கன்னடத்தில் 'மலைப்பாங்கான, செங்குத்தான' எனும் பொருளில் உருவாகி வந்திருக்கலாம் என்று கூறப்படுகிறது.

கொடவாக்கள் மூர்க்கமான போர்வீரர்களாக அறியப்பட்டனர். அவர்கள் தங்கள் இறையாண்மையைக் காப்பாற்றுவதற்காக, தங்கள் அயலகத்தாருடன் போரிட்டனர். பின்னர் 1834 இல் பிரிட்டிஷ் ஆளுகைக்கெதிரான போராட்டத்திலும் ஈடுபட்டனர். 1884 ஆம் ஆண்டில் மலப்புரம் அருகே நடந்த கலவரத்திற்கு பதிலடியாக அப்பகுதியினை தண்டிக்கும் விதமாக பிரிட்டிஷ் அரசு அவர்களது ஆயுதங்களை மிகப்பெரிய அளவில் பறிமுதல் செய்தது. அதில் ஆயுத கத்தியும் அடக்கம். பதிவுகளின்படி அப்பகுதி பிரிட்டிஷ் நிர்வாகத்தினரால் கைப்பற்றப்பட்ட 17,295 ஆயுதங்களில் 7,503 துப்பாக்கிகளாகும். இவற்றில் பெரும்பாலானவை கடலில் கொட்டப்பட்டன. அதே நேரத்தில் சென்னையிலுள்ள அருங்காட்சியகத்தில் இதன் உயர் தரமான மாதிரிகள் பார்வைக்காக வைக்கப்பட்டுள்ளன.

ஆயுத கத்தியின் மொத்த நீளம் சுமார் 50 சென்டிமீட்டராகும் (20 in). ஆனால் நீளம் வெகுவாக மாறுபடும். ஆயுத கத்தியில் இரண்டு அறியப்பட்ட வடிவங்கள் உள்ளன. 'போர்' வடிவம் பெரும்பாலும் அடிதடி சண்டைகளுக்காகவும், 'பீடுணர்வு' வடிவம் அன்றாட பயன்பாட்டிற்காகவும் பயன்படுத்தப்படுகின்றது. 



</doc>
<doc id="387844" url="https://ta.wikipedia.org/wiki?curid=387844" title="காங்ரா">
காங்ரா

காங்ரா நகராட்சி, இந்திய மாநிலமான இமாச்சலப் பிரதேசத்தின் காங்ரா மாவட்டத்தில் உள்ளது. முற்காலத்தில் இவ்வூரை நாகர்கோட் என்று அழைத்தனர். இங்குள்ள தேவி "வஜ்ரேஸ்வர் கோயில்" புகழ்பெற்றதாகும்.

இங்கு தேயிலைத் தோட்டங்கள் உள்ளன. அரிசி, உருளைக்கிழங்கு, தேன் ஆகிய பொருட்கள் இங்கிருந்து ஏற்றுமதி செய்யப்படுகின்றன.

காங்ரா பள்ளத்தாக்கில் உள்ள தேயிலைத் தோட்டங்களைக் காணவும், மலைப்பாங்கான இயற்கை அழகை ரசிக்கவும் சுற்றுலாப் பயணிகள் வந்துசெல்கின்றனர்.

பாண்டவர் காலத்துக் கோயில்கள் பல இங்கிருக்கின்றன. அருகிலுள்ள கோபால்பூர் என்ற ஊரில் இயற்கைப் பூங்கா ஒன்று அமைக்கப்பட்டது. காங்ரா கோட்டையும் காணத்தக்க இடமாகும்

இவ்வூரில் விமான நிலையம் உள்ளது. இங்கு ரயில்நிலையமும் உள்ளது. 



</doc>
<doc id="387861" url="https://ta.wikipedia.org/wiki?curid=387861" title="தல்வீர் பண்டாரி">
தல்வீர் பண்டாரி

தல்வீர் பண்டாரி ("Dalveer Bhandari", பிறப்பு: அக்டோபர் 1, 1947) இந்திய உச்ச நீதிமன்றத்தின் முன்னாள் நீதியரசரும், அனைத்துலக நீதிமன்றத்தின் உறுப்பினரும் ஆவார்.

தல்வீர் பண்டாரி ராஜஸ்தான் மாநிலத்தை சேர்ந்த வழக்குரைஞர் தம்பதிகளின் புதல்வராவார். ஜோத்பூரில் இளங்கலை சட்டவியலில் பட்டம் பெற்று ராஜஸ்தான் உயர்நீதிமன்றத்தில் 1968 முத் 1970 வரை பயிற்சி பெற்றார். பின்னர்  சிகாகோவில் முதுகலை பட்டம் பெற்றார். 1973ல் தாய்லாந்து, மலேசியா, இந்தோனேசியா, சிங்கப்பூர் மற்றும் இலங்கை போன்ற நாடுகளுக்கு நீதி தொடர்பான கண்காணிப்பு ஆய்வுக்கு சென்றார். இவர் ஐக்கிய நாடுகள் அவையின் இந்தியா தொடர்பான திட்டத்திலும் பணியாற்றியுள்ளார்.

கர்நாடக மாநில தும்கூர் பல்கலைக்கழகம் இவருக்கு வழக்கியலில் டாக்டர் பட்டம் வழங்கி சிறப்பித்தது.

இந்தியா திரும்பிய தல்வீர் பண்டாரி 1973 முதல் 1976 வரை ராஜஸ்தான் நீதிமன்றத்திலும் பின்னர் உயர்வு பெற்று 1991 வரை டெல்லி உயர்நிதிமன்ற வழக்குரைஞராகவும் பணியாற்றினார்..

டெல்லி நீதிமன்றத்தின்  சட்ட சேவை மையத்தின் உறுப்பினராகவும் சர்வதேச வழக்குரைஞர்கள் அமைப்பிலும் பதவி வகித்துள்ளார். சூலை 2004 இல் பம்பாய் உயர்நீதிமன்றத்தின் தலைமை நீதியரசராக பொறுப்பேற்றுக்கொண்டார். பணியின் போது பல்வேறு வழக்குகளை திறம்பட கையாண்டுள்ளார். ஒரு  வருடத்திற்கு பின்னர் 28 அக்டோபர் 2005 இல் இந்திய உச்ச நீதிமன்றத்தின் நீதியரசராக பதவியேற்றார் 

2012 சூன் மாதம் 19 இல் அனைத்துலக நீதிமன்றத்தின் உறுப்பினரானார்.

நீதியரசர் தல்வீர் பண்டாரி இந்திய அரசின் சார்பாக 2012 சனவரியில் அவுன்கா சவுகத் அல்கசவ்னிஹ் (ஜோர்டான்) பதவி விலகியதை அடுத்து  நீதியரசர் தேர்விற்கு போட்டியிட்டார். ஏப்ரல் 27, 2012 இல் நடைபெற்ற தேர்தலில் 122 வாக்குகள் பெற்று எதிர் வேட்பாளரான பிலிப்பைன்சின் ப்லோரன்டினோ ஃபெலிசியானோவைத் தோற்கடித்தார் 

2017ம் ஆண்டு நவம்பர் 20 இல் நடைபெற்ற தேர்தலிலும் எதிர் வேட்பாளரான ஐக்கிய ராச்சியத்தை சேர்ந்த கிரிஸ்டோபர் கிரீன்வுட் வேட்புமனுவைத் திரும்பப்பெற்றதை அடுத்து தேர்வு செய்யப்பட்டார்.



</doc>
<doc id="387868" url="https://ta.wikipedia.org/wiki?curid=387868" title="வியட்நாமியர்">
வியட்நாமியர்

வியட்நாமியர்கள் "(Vietnamese people)" அல்லது கின் மக்கள் "(Kinh people)" ( அல்லது ) என்பவர்கள் இன்றைய வடக்கு வியட்நாமிலும் தென்சீனத்திலும் தோன்றிய தென்கிழக்காசிய இனக்குழு மக்கள் ஆவர். இவர்கள் 1999 கணக்கெடுப்பின்படி, வியட்நாமின் பெரும்பான்மை, அதாவது 86% அளவு மக்கள் ஆவர். அலுவல்முறையில் வியட்நாமில் வாழும் பிறரிடம் இருந்து வேறுபடுத்த இவர்கள் கின் மக்கள் எனப்படுகின்றனர். பண்டைய வியட்நாமியரின் மிகப் பழைய பதிவு இவர்களை இலாசு வியட் எனச் சுட்டுகிறது.

இவர்கள் புவிப்பரவல்படியும் மொழியியலாகவும் தென்கிழக்காசியர்கள் என வழங்கப்பட்டாலும் நெடுங்கால சீனக் குடியேற்ற ஆட்சியால் இவர்களின் பண்பாடு கிழக்காசிய மக்களை ஒத்தே அமைகிறது. அதாவது, மிகவும் குறிப்பாக அவர்களின் வடக்கண்மை மக்களாகிய தென்சீன மக்களையும் பிற தென்சீனாவில் வாழும் பிற இனக்குழு மக்களையும் ஒத்தே அமைகிறது. வியட் எனும் சொல் பாக் வியட் என்பதன் சுருக்கமே. நாம் எனும் சொல்லின் பொருள் தெற்கு என்பதாகும்.

வரலாற்றுப் பதிவுகளில் வியட்நாமியர் இலாசு அல்லது இலாசு வியட் எனப்படுகின்றனர். வியட்நாம் நாடு வான்லாங் எனப்பட்டது.

ஏழு தனித்தன்மை வாய்ந்த மரபுக் குறிப்பான்களைத் தவிர வியட்நாமியர்கள் மரபியலாக கிழக்காசிய மக்களோடு நெருக்கமான தொடர்பு கொண்டுள்ளனர். தேசிய புவிப்பரப்பியல் கழகத்தின் மரபுவரைவியலின் ஆய்வுப்படி வியட்நாமியர் கிழக்கு, தென்கிழக்கு ஆசிய மக்களுக்கு இடைப்பட்டவர்களாக அமைகின்றனர்.மற்றொரு அண்மக்கால 92015) ஆய்வுப்படி, வியட்நாமியர் சீனரை விட யப்பானியரோடு நெருக்கமான தொடர்பு கொண்டுள்ளது அறிவிக்கப்பட்டுள்ளது. இந்த ஆய்வில் க்ருதப்பட்ட ஆய்வுக்கான வியட்நாமியர்கள் கின் இனக்குழு மக்கள் ஆவர். இவர்களே வியட்நாமில் 80% அளவு மக்கள்தொகையினராக அமைகின்றனர்.

தொன்மவியல்படி, முதல் வியட்நாமியர் ஆவு சோ எனும் துறக்க உலகத் (வானுலகத்) தேவதைக்கும் இலாசுலோங் குவான எனும் தும்பிக் கடவுளுக்கும் பிறந்தவர் ஆவர். அவர்கள் திருமணம் செய்துகொண்டு 100 முட்டைகளையிட்டனர். இவற்றில் இருந்து முதல் நூறு குழந்தைகள் பிறந்தனர். இவர்களது மூத்தமகன் கூங் எனும் அரசனாக ஆட்சிபுரிந்தான்.

மிகப் பழைய வியட்நாமியர்கள் இந்தோனேசியத் தீவுக் கூட்ட்த்தில் இருது மலாய் தீவகம், தாய்லாந்து வழியாக தோங்கின் கழிமுகப்படுகையின் சிவப்பு ஆற்று விளிம்புகளில் குடியேறும்வரை மெதுவாகப் படிப்படியாக நகர்ந்து வந்துள்ளனர் என்று வரலாற்றாசிரியர்கள் நம்புகின்றனர். தொல்லியலாளர்கள் சாவகம், மலேசியா, தாய்லாந்து, பர்மாவின் வடக்குப் பகுதிவரை பிந்தைய பிளிசுடோசீன் காலக் கற்கருவிகளைப் பின்பற்றி ஆய்வு செய்கின்றனர். இவையே தென்கிழக்காசியாவில் பயன்பட்ட முதல் கற்கருவிகளகவும் கருதப்படுகின்றன. மேலும், இதே நேரத்தில் வடக்கு பர்மாவிலும் சீனாவிலும் நிலவிய இமையமலைத் தொடர்ச்சி ஒரு பனிநிலை அரணாக அமைந்து தென்கிழக்காசிய மக்களைத் தனிமைப்படுத்தியதாகவும் தொல்லியலாளர்கள் கருதுகின்றனர். கடந்த பெருமப் பனியூழிக் காலத்தில் (கி.மு 25,000-18,000), கடல்நீர் மட்டங்கள் கணிசமாகக் குறைந்துள்ளன. இதனால். தீவுகளிலும் தீவகக் கடலோரங்களிலும் மேலீடாக இருந்த நீர் மட்டம் குறைந்து, சுந்தா எனும் கண்டவிளிம்புத்தட்டை நீர்மட்ட்த்தில் இருந்து வெளிப்பட வைத்தது.

நீரில் இருந்து வெளிப்பட்ட சுந்தா கண்டவிளிம்புத் தட்டு மாபெரும் உப்பளச் சமவெளியாக அமைந்ததாகக் கருதப்படுகிறது, இதனால், முன்பு இப்பகுதியைப் பயன்படுத்திய் மக்கள் மற்ற கடலோரப் பகுதிகளுக்கும் தீவுப் பகுதிகளுக்கும் குடியேறப் நேர்ந்துள்ளது. பின்னர், பனியாறுகள் கரைந்ததும், சுந்தா கண்டவிளிம்புத் தட்டு மீண்டும் நீருள் மூழ்கியது. இவ்விடத்தில் மேலீடான நீர்மட்டமே அமைவதால், சிறுபடகுகளில் வணிகரும் பயணிகளும், உயரலைகளும் கொந்தளிப்புகளும் உள்ள ஆழ்கடல் ஏதங்கள் ஏதுமின்றி, பயணம் செய்ய முடிந்தது. இவ்வாறாக, இந்தப் பகுதியின் புவிப்பரப்பியலும் பண்பாடுகள் இங்கே எழுச்சிகாண பெரும்பங்காற்றியுள்ளது. நிலப்படத்தில் காட்டியுள்ளது போல, சுந்தா கண்டவிளிம்புத் தட்டுக்கு வெளியே கடல் ஆழமாக அமைகிறது. அச்சமூட்டும் ஆழமான இந்தக் கடற்பகுதியில், சீன சோங் அரசகுலப் (கி.பி 960-1279) போர்க்கலங்கள் கடக்கும் வரை (இவை பிந்தைய ஐரோப்பியப் படைப் போர்க்கலங்களின் முன்னோடி) எவருமே பயணம் செய்ததில்லை.

பனியாறுகள் உருகியதும் இந்தக் கடற்கரையோரங்களில் நீர்மட்டம் உயர்ந்தது; வணிகரும் மற்ற பயணியரும் தாம் விரும்பியபடி மீண்டும் சிறுபடகுகளில் பயணம் செய்து பிறபகுதிகளுக்குச் செல்லவோ அல்லது தம் சமயக் கருத்துகளை இப்பகுதிகளிலேயே பரப்பவோ முடிந்தது. அடுத்த 4000 ஆண்டுகளுக்கு, அதாவது கி.மு 8000 வரை மக்கள் தென்கிழக்காசிய நிலப்பகுதி வழியாக நகர்ந்து தோங்கின் கழிமுகப் படுகையை நோக்கிச் செல்லலாயினர்; சிலர் இடைப்பகுதிகளில் தங்கி வாழலாயினர். முடிவாக, புலம்பெயர்ந்து வந்த இம்மக்களின் கால்வழியினர் புதிய கற்கால வளர்ச்சியை கி.மு 8000 முதல் கி.மு 800 கால இடைவெளியில் அடைந்தனர். அந்நிலையில் எளிய கற்கருவிகளைப் பயன்படுத்தினர். இம்மக்களின் பண்பாட்டு எச்சங்களும் கோவாபிங்கியப் பண்பாடும் சிவப்பாற்றின் ஓரத்திலும் தோங்கின் கழிமுகப் படுகையில் அமைந்த கோவா பின் குகைகளில் இருந்தும் கண்டுபிடிக்கப்பட்டுள்ளன. இடைநிலைப் புதிய கற்காலக் கட்டத்தில் ( கி.மு2500 முதல் கி.மு 2000 வரையில்), இன்றைய வியட்நாம் பகுதியில் மேலும் பல்வேறு மக்களும் வந்து தோங்கின் கழிமுகப் படுகையில் நடுவில் உள்ள பாசு சோன் மாவட்டத்தில் குடியேறியுள்ளனர். இவர்கள் கோவாபிங்கிய நீக்கிரிட்டோக்களை விட உயரமானவர்களாகவும் மென்தோலினராகவும் உள்ளனர்; இவர்கள் கூடைமுடையும் கலையில் வல்லவர்களாக விளங்கினர்; மேலும், இவர்கள் மெருகேற்றிய இருவிளிம்புக் கற்கருவிகளைச் செய்து பயன்படுத்தினர்.



</doc>
<doc id="387870" url="https://ta.wikipedia.org/wiki?curid=387870" title="கடவுளைக் கண்டேன்">
கடவுளைக் கண்டேன்

கடவுளைக் கண்டேன் 1963 ஆம் ஆண்டு வெளியான ஒரு இந்திய, தமிழ்த் திரைப்படமாகும். ஏ. எஸ். ஏ. சாமி இயக்கிய இத்திரைப்படத்தில் எம். ஆர். ராதா, கல்யாண்குமார், சௌகார் ஜானகி, தேவிகா, ஆர். முத்துராமன், நாகேஷ், ஜே. பி. சந்திரபாபு, சுகுமாரி மற்றும் பலர் நடித்திருந்தனர்.

திரைப்படத்துக்கு இசையமைத்தவர் கே. வி. மகாதேவன். பாடல்களை யாத்தவர் கண்ணதாசன்.

"பொய் சொன்னாரே, பொய் சொன்னாரே" என்ற பாடல் இசைத்தட்டில் மட்டும் வெளிவந்தது.


</doc>
<doc id="387873" url="https://ta.wikipedia.org/wiki?curid=387873" title="ஆலந்தூர் மிசா ம. ஆபிரகாம்">
ஆலந்தூர் மிசா ம. ஆபிரகாம்

ஆலந்தூர் மிசா. ம. ஆபிரகாம் என்பவர் தமிழகத்தின் முன்னாள் ஆலந்தூர் திமுக சட்ட மன்ற உறுப்பினர் . இவர் ஆலந்தூரில் 18- 10- 1935 இல் பிறந்தவர். இவர் எஸ்.எஸ்.எல்.சி. வரை படித்துள்ளார். இவருக்கு ம. எலிசபெத் என்ற மனைவி உள்ளார். 

1984-ல் இவர் தமிழ்நாடு சட்டமன்றத்துக்கு உறுப்பினராகத் தேர்ந்தெடுக்கபட்டவராவார்.

இவர் தனது பள்ளிப் படிப்பைச் சென்னை சைதாபேட்டையில் உள்ள மாந்தோப்பு பள்ளியில் தொடங்கினார். பள்ளியில் படிக்கும் பருவத்திலிருந்தே தந்தை பெரியார் மீதுள்ள ஈர்ப்பின் காரணமாக அவரது கூட்டங்களில் கலந்துகொள்வர் 

இவர் 1984 ஆம் ஆண்டு சட்டசபை தேர்தலின் போதுபோட்டியிட்டு ஆலந்தூர் தொகுதியில் வெற்றிபெற்றார். திமுகவில் இவர் தொடர்ந்து 25 ஆண்டுகள் ஆலந்தூர் நகரச் செயலாளராக பணியாற்றியவர். 

தி.மு.க நடத்திய போரட்டகளில் முன்னின்று நடத்தி கைதாகி பலகாலம் சிறையில் இருந்தார். நெருக்கடி நிலைமை எனப்படும் மிசா (Maintenance of Internal Security Act) சட்டத்தில் கைதாகி ஓர் ஆண்டு சிறையில் இருந்தார்.

நவோதயா பள்ளிகள் தமிழ்நாட்டில் துவக்குவதை எதிர்த்து 1986 ஆம் ஆண்டு தமிழகத்தில் போராட்டம் தீவிரமடைந்தது. இந்தப் போராட்டத்தின் விளைவாக 10 திமுக சட்டமன்ற உறுப்பினர்களின் பதவிகளை சபாநாயகராக இருந்த பிஎச் பாண்டியன் ரத்து செய்தார். அதில் ஆலந்தூர் ஆபிரகாமும் ஒருவர். 

இலங்கை தமிழர்களுக்கு ஆதரவாக மேடையில் உரையாற்றிக்கொண்டிருந்தபோது மாரடைப்பு ஏற்பட்டு இறந்தார் 

கிண்டி - சைதாபேட்டையில் இடையே உள்ள ஆலந்தூர் சாலையில் உள்ள மேம் பாலத்திற்கு இவரது பெயர்சூட்டப்பட்டுள்ளது. சென்னை நங்கநல்லூரில் ஆபிரகாமின் மார்பளவு சிலை அமைக்கப்பட்டுள்ளது சென்னை காந்தி மண்டபத்தில் மொழிப்போர் தியாகிகளுக்கு வைக்கப்பட்டுள்ள புகைப்படத்தில் ஆலந்தூர் ஆபிரகாமின் நிழற்படமும் இடம்பெற்றுள்ளது.


</doc>
<doc id="387880" url="https://ta.wikipedia.org/wiki?curid=387880" title="நேபாள கிராமிய நகராட்சிகள்">
நேபாள கிராமிய நகராட்சிகள்

நேபாள கிராமிய நகராட்சி மன்றங்கள், நேபாள நாட்டின் 7 மாநிலங்களில் உள்ள 75 மாவட்டங்களுக்கான 481 கிராமிய நகராட்சிகளின் பட்டியலை நேபாளக் கூட்டமைப்பு விவகாரங்கள் மற்றும் உள்ளாட்சி அமைப்புகளுக்கான அமைச்சகம், 1 சூன் 2017 அன்று வெளியிட்டது. 
கிராமப் பஞ்சாயாத்துகளுக்குப் பின் 1990ம் ஆண்டு முதல் செயல்பட்ட கிராம வளர்ச்சிக் குழுக்களை, நேபாள அரசு 10 மார்ச் 2017ல் கலைத்து விட்டு, அதற்கு பதிலாக கூடுதல் அதிகாரங்களுடன், 1 சூன் 2017ல் 481 கிராமிய நகராட்சி மன்றங்களை துவக்கியது.

கிராமிய நகராட்சிகளுக்கு, 14 மே, 28 சூன், 18 செப்டம்பர் 2017 நாட்களில் மூன்று கட்டங்களாக தேர்தல் நடைபெற்றது. 2015ல் நேபாளத்திற்கான புதிய அரசியல் அமைப்பு சட்டம் நடைமுறைக்கு வந்த பிறகு நடைபெறும் முதல் உள்ளாட்சி தேர்தல் ஆகும். 

நேபாளத்தின் 7 மாநிலங்கள் வாரியான 481 கிராமிய நகராட்சி மன்றங்களின் பட்டியல்:

நேபாள மாநில எண் 4, 21,514 சதுர கிலோ மீட்டர் பரப்பளவும், 24,13,907 மக்கள் தொகையும், 11 மாவட்டங்களையும் கொண்டுள்ளது. இம்மாநிலத்தின் 11 மாவட்டங்களில் அமைந்துள்ள கிராமிய நகராட்சி மன்றங்கள் விவரம்.

நேபாள மாநில எண் 5, 22,288 சதுர கிலோ மீட்டர் பரப்பளவும், 48,91025 மக்கள் தொகையும், 12 மாவட்டங்களையும் கொண்டுள்ளது.

நேபாள மாநில எண் 6 27,984 சதுர கிலோ மீட்டர் பரப்பளவும், 11,68,515 மக்கள் தொகையும், 10 மாவட்டங்களும் கொண்டது. இந்த பத்து மாவட்டங்களில் அமைந்த கிராமிய நகராட்சி மன்றங்கள் பின்வருமாறு:

939 சதுர கிலோ மீட்டர் பரப்பளவும், 25,52,517 மக்கள் தொகையும், ஒன்பது மாவட்டங்களையும் கொண்டுள்ளது. இந்த மாவட்டங்களில் அமைந்த கிராமிய நகராட்சி மன்றங்கள் பின்வருமாறு:



</doc>
<doc id="387884" url="https://ta.wikipedia.org/wiki?curid=387884" title="சவேமாவதாவ் அடுக்குத் தூபி">
சவேமாவதாவ் அடுக்குத் தூபி

சவேமாவதாவ் அடுக்குத் தூபி (ஆங்கிலம்: "Shwemawdaw Pagoda"; ) மியான்மாரில் உள்ள பாகோ மாகாணத்தில் அமைந்துள்ளது. இது ஒரு பெளத்த மதக் கோவிலாகும். இது தேரவாத பௌத்தம் வழிபின்பற்றுபவர்களின் கோவிலாக உள்ளது. மக்களால் எப்போதும் தங்கக் கடவுளின் கோவில் என்றழைக்கப்படுகிறது. இந்தத் தூபியின் உயரம் 114 மீட்டர் (374 அடி) ஆகும். இதுவே மியான்மாரில் உள்ள எல்லா தூபிகளின் உயரத்தை விட மிக உயர்ந்த தூபி என்ற சாதனைக்குரியது. ஆனால் பொதுவாக மியான்மாரின் உயர்ந்த தூபி என்றால் அனைவரும் சவேடகன் அடுக்குத் தூபி (இதன் உயரம் 98 மீட்டர் (322 அடி)) என்று தான் தவறாகக் கூறுவார்கள். உண்மையில் சவேமாவதாவ் அடுக்குத் தூபிதான் மிக உயர்ந்த தூபியாகும். மேலும் சவேடகன், கியாகடியோ தூபிகளுடன் சவேமாவதாவ் தூபியும் சேர்ந்து மோன் இனத்தவர் உருவாக்கிய மிகவும் புகழ்பெற்ற தூபிகளாகும். சவேமாவதாவ் தூபித் திருவிழா ஒவ்வொரு பர்மிய ஆண்டின் டாகு மாதத்தில் 10 நாட்களுக்கு மிகவும் விமர்ச்சையாக கொண்டாடப்படுகிறது. 

சவேமாவதாவ் தூபி அல்லது பாயா 10 ஆம் நூற்றாண்டில் கட்டப்பட்டது. பூகம்பங்களின் காரணமாக இந்த தூபி பல முறை இடிந்து அழிந்து போனது, பூகம்பங்களில் ஒன்று 1917 ஆம் ஆண்டும் மற்றொன்று 1930 ஆண்டில் ஒன்று ஏற்பட்டது. 1917 ஆண்டிற்கு முந்தைய 
தூபியின் இடிந்தபோன பகுதிகள் இன்றும் உள்ளன. தூபி மோன் இனத்தவரால் கட்டப்பட்ட போது ஆரம்பகால உண்மையான உயரம் 21 மீட்டர் (69 அடி) உயரமாக மட்டுமே இருந்தது மேலும் அதில் புத்தர் கொடுத்த இரண்டு முடிகளும் வைக்கப்பட்டிருந்தது. இந்த முடிகள் இரண்டும் மஹாசலா மற்றும் குல்லசலா என்ற பர்மிய வியாபரிகள் இந்தியாவிற்கு சுற்றுப்பயணம் செய்தபோது புத்தரை சந்தித்து அவரிடமிருந்து பெற்றதாக கூறப்படுகிறது. 982 மற்றும் 1385 ஆம் ஆண்டுகளில் தூபியில் புத்தரின் பற்களும் சேர்க்கப்பட்டது. இதனோடு கூடுதலாக மன்னர் தம்மாசிதி ஒரு மணியும், அரசர் பாயிந்நாங் ஒரு கிரீடமும் மற்றும் மன்னர் போதாவபாயாவால் சுருள் குடையும் வழங்கப்பட்டு கோவில் மேலும் சிறப்புப்பெற்றது. தற்போதைய தூபி, அதன் மிக அண்மைய மீளமைப்பின் மூலம், 374 அடி உயரத்தில், மியான்மரின் மிக உயரமான தூபியாக உள்ளது.

இந்தத் தூபி மோன் வம்சாவழியினரால் கட்டப்பட்ட ஒரு அழகிய தூபியாகும். பர்மாவில் உள்ள மற்ற தூபிகளை போன்று ஒத்த அமைப்பாக உள்ளது. தூபியின் நுழைவு வாயில் இரண்டு புறமும் இரண்டு மிகப்பெரிய சின்தி (சிங்கம்) என்ற காவல் விலங்குகள் வாயிலை காக்கின்றன். 114 மீட்டர் உயரமான தூபியை சுற்றிலும் எண்ணற்ற சிறிய தூபிகள் உள்ளது. தூபியின் மேல் பகுதியில் வைரத்தால் அலங்கரிக்கப்பட்ட ஹதி என்றழைக்கப்படும் வைக்கப்பட்டுள்ளது. 

இந்த தூபியை சுற்றியுள்ள மொட்டை மாடியில் நாட் ஆவிகள் மற்றும் புத்த பிட்சுகள் வழிபடும் புத்தர் சிலைகள் கொண்ட எட்டு ஆலயங்கள் உள்ளன. வாரத்தின் ஒவ்வொரு நாளும் ஒரு கோவில் விதமாக புதன் கிழமையில் இரண்டு கோவில்களிலும் வழிபாடு நடைபெரும். ஒவ்வொரு கோவிலின் சன்னதியும் கிழக்கு ஆசிய மக்களின் நம்பிக்கையின் அடிப்படையில் ஒரு கோள் அல்லது கிரகத்துடன் தொடர்புபடுத்தப்பட்டு வழிபாடு செய்யப்படுகிறது. பர்மிய மக்கள் தங்களது பிறந்தநாளுக்குச் சொந்தமான கோவிலின் சன்னதிக்கு சென்று வழிபாடு செய்கின்றனர். 



</doc>
<doc id="387916" url="https://ta.wikipedia.org/wiki?curid=387916" title="உப்பதசாந்தி பகோடா">
உப்பதசாந்தி பகோடா

உப்பதசாந்தி பகோடா அல்லது அமைதி கோயில் (Uppatasanti Pagoda) மியான்மர் 
நாட்டின் புதிய தலைநகரமான நைப்பியிதோவில் உலக அமைதிக்காக அமைக்கப்பட்ட பௌத்தக் கோயிலாகும். இக்கோயில் பகோடா கட்டிட வடிவில் கட்டப்பட்டதாகும். சீனாவிலிருந்து கொண்டு வரப்பட்ட புத்தரின் புனிதப் பல் ஒன்று இக்கோயில் பீடத்தில் வைத்து வழிபடுகின்றனர். உப்பதசாந்தி பகோடா 99 மீட்டர் உயரம் கொண்டது.

உப்பதசாந்தி பகோடாவின் சிறப்பம்சங்கள்:



</doc>
<doc id="387918" url="https://ta.wikipedia.org/wiki?curid=387918" title="மத்திய ஜாவா">
மத்திய ஜாவா

மத்திய ஜாவா (சாவகம்: ꦗꦮꦠꦼꦔꦃ; இந்தோனேசியம்:ஜாவா தெங்கா (Jawa Tengah), சுருக்கம்: ஜாடெங் ) இந்தோனேசியாவின் மாகாணங்களில் ஒன்றாகும். இந்த மாகாணம் ஜாவா தீவின் மத்தியில் அமைந்துள்ளது. செமராங் இதன் நிர்வாகத் தலைநகரமாக உள்ளது.

இந்த மாகாணமானது 32,800.69 கி.மீ. பரப்பளவில் உள்ளது, இது ஜாவாவின் மொத்த நிலப்பரப்பில் தோராயமாக கால் பகுதி ஆகும். 2015 மக்கள் தொகை கணக்கெடுப்பின்படி அதன் மக்கள் தொகை 33,753,023 ஆகும்; இது மேற்கு ஜாவா மற்றும் கிழக்கு ஜாவாவிற்குப் பிறகு, ஜாவா மற்றும் இந்தோனேசியா இரண்டிலும் மூன்றாவது அதிக மக்கள் தொகை கொண்ட மாகாணமாகும்.

கலாச்சாரரீதியில் மத்திய ஜாவா என்பது யோகியாகார நகரம், சிறப்பு பகுதி மற்றும் மத்திய ஜாவா மாகாணம் ஆகியவை அடங்கியதாகும். இருப்பினும் இந்தோனேசிய சுதந்திரத்திலிருந்து நிர்வாக ரீதியாக, அந்நகரமும் அதனைச் சுற்றியுள்ள கட்டுப்பாட்டுப் பகுதிகளும் தனித்துவமான சிறப்புப் பகுதியை (மாகாணத்திற்கு சமமானவை) உருவாக்கி தனித்தனியாக நிர்வகிக்கப்படுகின்றன.
ஜாவா தீவின் நடுவில் அமைந்துள்ள, மத்திய ஜாவா மாகாணத்தின் எல்லைகளாக மேற்கு ஜாவா மற்றும் கிழக்கு ஜாவா மாகாணங்கள் உள்ளன. இதன் தென்கிழக்கு பிராந்தியத்தின் ஒரு சிறிய பகுதியான யோகியாகார்தா சிறப்பு பிராந்தியம் மாகாணமானது நிலப்பகுதியில் மத்திய ஜாவா மாகாணத்தினால் முழுமையாக சூழப்பட்டுள்ளது. வடக்கிலும் தெற்கிலும் மத்திய ஜாவா மாகாணமானது ஜாவா கடலையும் இந்தியப் பெருங்கடலையும் எல்லைகளாகக் கொண்டுள்ளது. மத்திய ஜாவா வடக்கில் கரிமுன் ஜவா தீவுகள் மற்றும் தென்மேற்கில் உள்ள நசுகம்பன்கன் போன்ற கடல் தீவுகளை உள்ளடக்கியுள்ளது. வரலாற்று மற்றும் பண்பாட்டு ரீதியாக மத்திய ஜாவாவின் ஒரு பகுதியாக யோகியாகர்த்தா உள்ளது, அது இப்போது ஒரு தனித்துவமான நிர்வாக நகரம் ஆகும்.

மத்திய ஜாவாவின் சராசரி வெப்பநிலை 18 முதல் 28 டிகிரி செல்சியஸ் வரை இருக்கும் மற்றும் ஈரப்பதம் 73 முதல் 94 க்கு இடையேயான சதவிகிதங்களில் மாறுபடும். இந்த மாகாணத்தின் மிகத் தாழ்வான பகுதிகளில் ஈரப்பதம் அதிக அளவில் இருப்பினும், அது மேல் மலைகளில் கணிசமாக குறைகிறது.195 மழை நாள் கொண்ட 3,990 மிமீ சராசரி மழைப்பொழிவு சலாடிகாவில் பதிவு செய்யப்பட்டது.

2010 மக்கள் தொகை கணக்கெடுப்பின்படி, மத்திய ஜாவா மக்கள் தொகை 32,380,687 ஆக இருந்தது. 1990 ஆம் ஆண்டின் கணக்கெடுப்பின் படி, மக்கள் தொகை 28,516,786 ஆக இருந்தது. எனவே 20 ஆண்டுகளில் மக்கள் தொகையில் 13.5% அதிகரித்துள்ளது.

இஸ்லாமியம் 95.7%, சீர்த்திருத்தர் 1.7%, கத்தோலிக்கம் 3.2%, இந்து மதம் 0.08%, புத்தர் 0.64%, டான் கஜவெனன் 0.33%

மத்திய ஜாவா செபராங்கில் டிபோனிகோரோ பல்கலைக்கழகம், செமாராங் மாநிலப் பல்கலைக்கழகம் மற்றும் வாலிஸாங்கோ இஸ்லாமிய பல்கலைக்கழகம் (Universitas Islam Negeri Walisongo) போன்ற பிரபலமான பல்கலைக் கழகங்களைக் கொண்டுள்ளது;

செபலாஸ் மாரேட் பல்கலைக்கழகம்; மற்றும் புருவோக்கெட்டோவின் ஜெனரல் சோடிர்மன் பல்கலைக்கழகம் ஆகியவை புர்வோகெர்தோவில் உள்ளன. 

இராணுவ அகாடமி (அகாடமி Militer) மெகலாங் பகுதியில் அமைந்துள்ள காவலர் கழகம் (அகாடமி Kepolisian) ஆகியவை செமாராங்கில் அமைந்துள்ளது. மேலும், இந்தோனேசியாவின் சுரகர்த்தா இந்தோனேசிய கலை நிறுவனம் (ISI Surakarta) இவை தவிர, மத்திய ஜாவாவில் நூற்றுக்கணக்கான மத நிறுவனங்கள் உட்பட பல தனியார் தனியார் கல்வி நிறுவனங்கள் உள்ளது.

வெளிநாட்டு மாணவர்கள் மொழி பயிற்சிக்காக பாடசாலை மாணவர்களுக்கும் சாலடிகாவில் ஒரு பயிற்சியிடம் உள்ளது.



</doc>
<doc id="387923" url="https://ta.wikipedia.org/wiki?curid=387923" title="வியட்நாம் பொருளாதாரம்">
வியட்நாம் பொருளாதாரம்

வியட்நாமின் பொருளாதாரம் வளர்ந்து வரும் திட்டமிடப்பட்ட, சந்தைப் பொருளாதாரம் ஆகும். 1980களின் நடுவிலிருந்து "டொய் மொய்" (மறுமலர்ச்சி) புரட்சி காலத்தினூடாக பெரிதும் மையப்படுத்திய திட்டமிட்டப் பொருளாதாரத்திலிருந்து சோசலிசம் சார்ந்த சந்தைப் பொருளாதாரத்திற்கு வியட்நாம் மாறியது. வழிகாட்டும் மற்றும் பரிந்துரைக்கும் ஐந்தாண்டுத் திட்டமிடலை வியட்நாம் கடைபிடிக்கின்றது. இந்தக் காலத்தில் பொருளாதாரம் மிக விரைவான வளர்ச்சியைக் கண்டது. தற்காலத்தில் வியட்நாம் உலகளாவிய பொருளாதாரத்தில் இணையும் முயற்சியில் உள்ளது. வியட்நாமின் அனைத்துத் தொழிற்சாலைகளுமே சிறு அல்லது குறு நிறுவனங்களாகும். வியட்நாம் முதனிலை வேளாண்மை ஏற்றுமதியாளராகவும் தென்கிழக்காசியாவில் அயல்நாட்டு முதலீடு செய்வதற்கு ஈர்ப்புமிக்க இடமாகவும் உள்ளது. பனிப்போருக்குப் பின்னர் மற்ற பொதுவுடைமை நாடுகளைப் போலவே திட்டமிட்ட பொருளியல் ஆக்கத்திறன் வேகத்திலும் நீடிப்புதிற வளர்ச்சியிலும் தொய்வு கண்டது. அண்மைக் காலத்தில் வியட்நாமியப் பொருளியல், தன் இடையறாத தொடர்ந்த பொருளியல் வளர்ச்சிக்கு அயல்நாட்டு முதலீட்டையே சார்ந்துள்ளது.

வியட்நாமின் உள்நாட்டுப் பொருளாக்கம் (உற்பத்தி) 2013 இல் 170.565 பில்லியன் அமெரிக்க டாலராகும்; தொகு உள்நாட்டுப் பொருளாக்கத் தனிநபர் வீதம் 1,902 அமெரிக்க டாலர் ஆகும்.

கோல்டுமேன் சாக்சின் 2005 முன்கணிப்பின்படி, வியட்நாமியப் பொருளாதாரம் 2020 இல் உலகின் 35 ஆம் தரவரிசையில் இருக்கும். அப்போது வியட்நாமின் தொகு உள்நாட்டுப் பொருளாக்கம் 436 பில்லியன் அமெரிக்க டாலராகும். தொகு உள்நாட்டுப் பொருளாக்கத் தனிநபர் வீதம் 4,357 அமெரிக்க டாலராக அமையும்.

கூப்பரின் விலைநீர்மையக 2008 ஆம் ஆண்டின் முன்கணிப்பின்படி, 2020 இல் வியட்நாமியப் பொருளியல் உலகிலேயே மிக வேகமாக வளரும் பொருளாதாரங்களில் ஒன்றாக அமையும். வாய்ப்புள்ள 10% ஆண்டு வலர்ச்சி வீத்த்தின்படி, வியட்நாமின் பொருளாதார அளவு ஐக்கிய இராசியத்தின் பொருளாதாரத்தைப் போல 70% அளவுக்கு 2040 அளவில் வளரும்.

வியட்நாம் பொருளியல் வளர்ச்சியில் தோய் மோய் சீர்திருத்தத்துக்குப் பிறகு, 11 ஆவது இடத்தைப் பிடித்தாலும், பல ஆய்வாளர்களைக் கவலைகொள்ளச் செய்யும் சிக்கல்கள் உள்ளமையை இந்நாட்டின் அண்மைய ஆண்டுகளில் ஏற்பட்டுள்ள பொருளியல் வேகக் குறைவு சுட்டிக் காட்டுகிறது.

வியட்நாமின் நாகரிகம் வேளாண்மையால் உருவாகியதாகும். நிலவுடைமை அரசகுலங்கள் வேளாண்மையை முதன்மை வாய்ந்த பொருளாதார அடிப்படையாகக் கருதினர்; அவர்களது பொருளியல் சிந்தனை இயல்நெறியைச் சார்ந்ததாகும். நிலவுடைமைகள் முறையாக ஒழுங்குபடுத்தப்பட்டன. அணையொத்த பெரிய நீர்த்தேக்கங்கள் சிவப்பாற்றுக் கழிமுகப் படுகையில் நஞ்சை நெல்விளைச்சலுக்காக கட்டியமைக்கப்பட்டன. அமைதிக் காலங்களில் வீரர்கள் பண்ணைத்தொழில் மேற்கொள்ள அனுப்பப்பட்டனர். மேலும் அரசவை நீர் எருமைகளையும் கால்நடைகளையும் கொல்வதைத் தடுத்ததோடு, பல வேளாண்விழாக்களையும் கொண்டாடச் செய்தது. கைவினைத் தொழில்களுக்கும் கலைக்கும் உயர்மதிப்பினைத் தந்தது. ஆனால், வணிகம் அவ்வளவாகப் போற்றப்படவில்லை. வணிகர்கள் மிக இழிவாகக் கருதப்பட்டனர். தேசியப் பொருளாதாரம் தன்னிறைவோடு விளங்கியது.

வியட்நாமிய தோங் வியட்நாம் நாட்டின் நாணயமாகும்.

அமெரிக்க டாலருக்கும் வியட்நாமிய தோங்கிற்குமான செலாவணி வீதம் மிகவும் முதன்ம வாய்ந்த்தாகும். ஏனெனில், தோங்கை கட்டற்ர முறையில் மாற்ற முடியாதெனினும், தளர்வாக இது அமெரிக்க டாலருடன் "ஊரும் முளை" எனும் ஏற்பாட்டின்வழி கட்டிப் பிணைக்கப்பட்டுள்ளது . இது அமெரிக்க டாலர்-வியட்நாமிய தோங் செலாவணி வீதம் மாறும் சந்தை நிலைமைகளுக்கு ஏற்ப படிப்படியாகச் சரிகட்டிக் கொள்கிறது. 2013 ஜூன் 28 இல், 1 அமெரிக்க டாலர் 21.36 வியட்நாமிய தோங்குகளுக்குச் சமமாகும்.

ஓரளவுக்குத் தங்கமே புறநிலை நாணயமாக இன்னமும் நிலவுகிறது; என்றாலும், அண்மைய ஆண்டுகளில் தங்கத்தின் பொருளியல் பாத்திரம் குறைந்து வருகிறது.

வியட்நாமின் அண்மைய அயல்செலாவணி வீதங்களை இங்கு காணலாம்.

"(Source: IMF)"


வியட்நாமின் பேரியல் பொருளியல் பகுதிகளாக ஓ சி மின் நகரமும் கனாய் நகரமும் அமைகின்றன.



</doc>
<doc id="387925" url="https://ta.wikipedia.org/wiki?curid=387925" title="அர்குன் ஆறு (ஆசியா)">
அர்குன் ஆறு (ஆசியா)

அர்குன் ஆறு ("Argun or Ergune River"); இது, 1,621 கிலோமீட்டர் (1,007 மைல்) நீளம் கொண்டது. இந்த ஆறும் அமுர் ஆறும் சேர்ந்து கிழக்கு சீனா - இரசியா எல்லையின் பகுதியாக அமைந்துள்ளன. இந்த ஆற்றின் மேல் பகுதி, சீனாவில் ஹைலர் ஆறு (ஆங்கிலம்: Hailar River; எளிய சீனம்: 海拉尔 河; பின்யின்: ஹெயிலர் ஹெ (Hăilā'ěr Hé) என அழைக்கப்பபடுகின்றது. அமுர் ஆற்றினை அடையும்வரையிலான அர்குன் ஆற்றின் பகுதியானது, இரசியாவிற்கும் சீனாவிற்கும் இடையிலுள்ள 944 கிலோமீட்டர் (587 மைல்) நீள எல்லையாக (1689 ஆம் ஆண்டில் நெர்சின்ஸ்க் ("Treaty of Nerchinsk") ஒப்பந்தத்தால் நிறுவப்பட்டது) அமைந்துள்ளது.

அர்குன் எனும் இந்த ஆற்றின் பெயரானது, புரியாத்திய மொழியிலிருந்து பெறப்பட்டுள்ளது. அம்மொழியில் "உர்கெங்கோல்" எனும் சொல்லுக்கு ("Urgengol 'wide river' ") அகன்ற ஆறு என்பது பின்வருமாறு பிறக்கிறது. ( உர்கென் 'பரந்த' + கோல் 'ஆறு' ("urgen 'wide' + gol 'river' "). மேலும் மொங்கோலிய மொழியின் சொற்படி "ergün" (பாரம்பரிய மங்கோலியன்) அல்லது "örgön" (நவீன மங்கோலியன்) "பரந்த" என்று பொருள். 

இந்த ஆறு சீனாவின் உள் மங்கோலியாவில் உள்ள "மகா கிங்கன் மலைத்தொடர்" (" Greater Khingan Range") இன் மேற்கத்திய சாய்விலிருந்து பாய்ந்து செல்கிறது. மேலும் சீனத்தின் அமுர் (ஹெயிலோங்) ஆற்றை உருவாக்கக்கூடிய இருபிரிவுகளில் ஒன்றாக இது உருவாக்குகிறது. மேலும் இது இரசியாப் பகுதியில் உள்ள உஸ்ட் ஸ்ட்ரெல்காவில் உள்ள சில்கா ஆற்றுடன் ("Shilka River") சங்கமித்து அமுர் ஆற்றை உருவாக்குகிறது.

பொதுவாக அதீதமான மழை பெய்யும் ஆண்டுகளில், வடக்கு சீனாவின் உள் மங்கோலியாவில் உள்ள ஒரு பெரிய ஏரியான ஹுலுன் ("Hulun Lake") எனும் ஏரி நிரம்பி வழியும் உபரி நீர் அதன் வடக்கு கரையில் வெளியேறி, சுமார் 30 கிலோமீட்டர் (19 மைல்) நீளத்திற்கு பிறகு நீர்த்தேக்கமாக "எர்குன்" (அர்குன்) "Ergune" ஆற்றை அடைகிறது. கெர்லென் - எர்குன் - அமுர் அமைப்பின் மொத்த நீளம் 5,052 கிலோமீட்டர் (3,139 மைல்) ஆகும்.

1227 இல் மங்கோலிய அரச குடும்பத்திற்க்காக மங்கோலிய மொழியில், பழமையான இலக்கிய வேலைப்பாடுடன் எழுதப்பட்ட "மங்கோலியர்களின் இரகசிய வரலாறு" ("The Secret History of the Mongols") எனும் நூலில் "எர்குனே குன்" ("Ergüne hun") என்ற மங்கோலிய மூதாதையர் தொடர்பான ஒரு புராணமேயாகும். இது, மங்கோலியப் பேரரசைத் தோற்றுவித்த மன்னரான செங்கிஸ் கான் மரணத்திற்கு பிறகு எழுதப்பட்டதாகும். அந்த புராணத்தில், மங்கோலியர்கள் மற்ற பழங்குடியினரைக் கைப்பற்றியதோடு, அத்தகைய படுகொலைகளை நடத்தினர், முடிவில் இரண்டு ஆண்களும், இரண்டு பெண்களும் எஞ்சி வாழ்ந்தனர்.பின்னர், இந்த இரண்டு குடும்பங்களும், எதிரிக்கு பயந்து, பயமுறுத்தாத நிலப்பகுதிக்கு ஓடின, அவை சாலைகள் அல்லாத மலைகளும் காடுகளும் மட்டுமே இருந்தன.


</doc>
<doc id="387931" url="https://ta.wikipedia.org/wiki?curid=387931" title="மங்கோலியாவின் வரலாறு">
மங்கோலியாவின் வரலாறு

இன்றைய மங்கோலியாவின் பகுதி சியோங்னு, சியான்பே அரசு, ரூரன் ககானேடு, துருக்கிக் ககானேடு மற்றும் பிறர் உட்பட பல்வேறு நாடோடி சாம்ராச்சியங்களால் ஆளப்பட்டது. மத்திய ஆசியாவில் லியாவோ வம்சம் (907-1125) என்று அழைக்கப்படும் ஒரு அரசை கிதான் மக்கள் அமைத்தனர். இவர்கள் மங்கோலியா மற்றும் தூரக் கிழக்கு உருசியா, வட கொரியா, மற்றும் வட சீனாவின் பகுதிகள் ஆகியவற்றை ஆட்சி செய்தனர். 

1206 ஆம் ஆண்டில், செங்கிஸ் கானால் மங்கோலியர்களை ஒன்றிணைக்க முடிந்தது. அவர்களை ஒரு யுத்த சக்தியாக உருவாக்கினார். அந்த சக்தி உலக வரலாற்றில் மிகப்பெரிய தொடர்ச்சியான நிலப் பேரரசான மங்கோலியப் பேரரசை அமைத்தது. மங்கோலியாவில் பௌத்த மதம், யுவான் பேரரசர்கள் திபெத்திய பௌத்த மதத்திற்கு மாறியதிலிருந்து தொடங்கியது.

1368 இல் மங்கோலியர்கள் தலைமையிலான யுவான் வம்சத்தின் வீழ்ச்சிக்குப் பின்னர், மங்கோலியர்கள் முந்தைய வடிவங்களான உள்நாட்டு மோதல்களுக்குத் திரும்பினர். மங்கோலியர்கள் தங்கள் சாம்ராச்சியத்தின் சரிவைத் தொடர்ந்து தங்கள் பழைய சாமனிச வழிகளுக்கு திரும்பினர். பௌத்த மதம் மறுபடியும் மீண்டும் வளர்ச்சியடைந்த 16 மற்றும் 17 ஆம் நூற்றாண்டு வரை இது தொடர்ந்தது.

17 ஆம் நூற்றாண்டின் இறுதியில், தற்போதைய மங்கோலியா மஞ்சூ தலைமையிலான சிங் வம்சத்தின் ஆட்சியின் கீழ் பகுதியாக இணைக்கப்பட்டிருந்தது. 1911 இல் சிங் சரிவின் போது, மங்கோலியா சுதந்திரத்தை அறிவித்தது. ஆனால் உண்மையான சுதந்திரத்தை உறுதிப்படுத்த 1921 வரையும்,  சர்வதேச அங்கீகாரம் பெற 1945 வரையும் போராட வேண்டியிருந்தது. இதன் விளைவாக, இது வலுவான சோவியத்தின் செல்வாக்கின் கீழ் வந்தது: 1924 இல், மங்கோலிய மக்கள் குடியரசு அறிவிக்கப்பட்டது. மங்கோலிய அரசியலானது அக்கால சோவியத் அரசியல் வடிவங்களைப் பின்பற்ற ஆரம்பித்தது. 1989ன் உலகப் புரட்சிகளுக்குப் பின்னர், 1990ம் ஆண்டின் மங்கோலிய புரட்சி பல கட்சி அமைப்புக்கு வழிவகுத்தது. 1992ல் ஒரு புதிய அரசியலமைப்பு, மற்றும் சந்தை பொருளாதாரத்திற்கு மங்கோலியா மாறியது.



</doc>
<doc id="387934" url="https://ta.wikipedia.org/wiki?curid=387934" title="கிருதுமால் ஆறு">
கிருதுமால் ஆறு

கிருதுமால் ஆறு, மதுரை வைகை ஆற்றின் கிளையாறாகும்.
கிருதுமால் ஆறு, நாகமலை அடிவாரத்தில் அமைந்த துவரிமான் கண்மாயில் உற்பத்தியாகி, மதுரை மாநகர் பகுதிகளான விராட்டிபத்து, பொன்மேனி, எல்லீஸ்நகர், தெற்குவாசல், கீரைத்துறை, சிந்தாமணி வழியாக 15 கிலோ மீட்டர் பாய்ந்து, பின்னர் சிவகங்கை மாவட்டத்தின் கொந்தகை கண்மாயை அடைகிறது. பின் இராமநாதபுரம் மாவட்டத்தின் கீழவலசை எனுமிடத்தில் குண்டாற்றில் கலக்கிறது. 

கிருதுமால் ஆறு, மதுரை, சிவகங்கை, ராமநாதபுரம் ஆகிய மூன்று மாவட்டங்களில் 54 கிலோ மீட்டர் தொலைவிற்கு பாய்கிறது. முன்னர் கிருதுமால் ஆற்றுப் பாசானத்தால் 18,500 ஏக்கர் விளைநிலம் பயன்பெற்றது. 25 ஆண்டுகளுக்கு முன் நிலத்தடி நீருக்கும், பாசனத்துக்கும் பயன்பெற்ற கிருதுமால் ஆறு, சென்னையின் கூவம் ஆறு போன்று சாக்கடை நீர் பாய்கிறது. 
25 ஆண்டுகளுக்கு முன்னர் மதுரை மாநகரில், 120 அடி அகலத்தில் பாய்ந்து கொண்டிருந்த கிருதுமால் ஆறு, ஆக்கிரமிப்புகளால், தற்போது 10 அடி அகல சாக்கடை நீர் வடிகாலாக சுருங்கி விட்டது. 

மாநகராட்சி நிர்வாகம், விராட்டிபத்தில் உள்ள கொக்குளப்பியில் பாதாளச் சாக்கடை கழிவுகளை கிருதுமால் ஆற்றில் திறந்துவிட்டுள்ளது. 

கி.பி. 690-ம் ஆண்டு பாண்டிய மன்னன் அரிகேசரியால் வைகை ஆற்றில், சோழவந்தான் அருகே கால்வாய் வெட்டபட்டு, நாகமலையில் உற்பத்தியாகி ஓடும் காட்டாறான கிருதுமாலுடன் இணைத்தார். மதுரை கூடலழகர் பெருமாள் கோயில் அருகே ஓடிய கிருதுமாலின் தண்ணீரில்தான் கூடலழகருக்கு நாள்தோறும் அபிசேகம் செய்யப்பட்டது என கூடற்புராணம், கிருதுமாலை கூடலழகர் அணிந்த மாலை என்று போற்றுகிறது.

- என்கிறது அந்தப் பாடல். அதாவது வேகமாக பாய்வதால் வேகவதி என்றும், திருமாலின் ஒரு திருவடி சத்தியலோகம் சென்று அங்கிருந்து நீர் வையத்தில் விழுந்ததால் வையை என்றும், அதன் ஒரு பிரிவு கூடலழகருக்கு மாலையாக அணிவிக்கப்பட்டது. 
மதுரையில தைப்பூசத்துக்கு முதல் நாள் அறுப்புத் திருவிழாவின் போது மதுரை மீனாட்சி அம்மனுடன், சுந்தரேஸ்வரரும், கோயிலில் இருந்து புறப்பட்டு சிந்தாமணிப் பகுதியில் பாயும் கிருதுமால் ஆற்றங்கரைக்கு எழுந்தருளுவார்கள். கிருதுமால் ஆற்றின் கரை பக்கத்து வேளாண் நிலங்களில் மீனாட்சி அம்மனே நேராக வந்து நெல் அறுவடை செய்கிறாள் என்பதை உணர்த்தும் சடங்காகும்.



</doc>
<doc id="387943" url="https://ta.wikipedia.org/wiki?curid=387943" title="ருக்மா பாய்">
ருக்மா பாய்

ருக்மா பாய் ("Rukhmabai or Rakhmabai ( 1864 - 1955"); இவர் காலனித்துவ இந்தியாவின் முதல் பயிற்சி பெற்ற பெண் டாக்டர்களில் ஒருவராக வந்த இந்திய பெண் என்ற பெருமைக்குரியவர் ஆவார். அவர் ஒரு விவாக சட்ட வழக்கிற்கு உள்ளானபோது, அச்சட்டத்தின் பாலுறவுச் சம்மத வயது (1891 ஆம் ஆண்டின் ஒப்புதல் காலம்) எனும் சட்டத்தின் அமுலாக்கத்திற்கு வழிவகுத்தது. 11 ஆவது ஆகவையில், 19 அகவையான 
ததாஜி பிகாஜி இரவுத் ("Dadaji Bhikaji Raut") என்பவருடன் பால்ய விவாகம் செய்யப்பட்டவர்.



</doc>
<doc id="387945" url="https://ta.wikipedia.org/wiki?curid=387945" title="ருக்மாபாய்">
ருக்மாபாய்

ருக்மாபாய் (அல்லது ரக்மாபாய்) (நவம்பர் 22, 1864 - செப்டம்பர் 25, 1955) என்பவர் பிரித்தானிய இந்தியாவில் பயிற்சி பெற்ற முதல் பெண் மருத்துவர்களில் ஒருவர் ஆவார். 1891 ஆம் ஆண்டின் வயது இசைவு சட்டம் உருவாக வழிவகுத்த ஒரு மைல்கல் சட்ட வழக்கின் முக்கிய நபராக இவர் இருந்தார். 

ருக்மாபாய், ஜனார்தனன் - ஜெயந்திபாய் தம்பதியரின் ஒரே மகளாக 22 நவம்பர் 1864 அன்று மும்பையில் பிறந்தார். தனது எட்டாம் அகவையில் தந்தையை பறிகொடுத்தார். தனது 11ம் அகவையில், 19 வயதான தாதாஜி பிகாஜி என்பவரை மணந்தார். பின்பு இவரது விதவைத் தாயார் ஜெயந்திபாய், மருத்துவரான சகாராம் அருச்சுனன் என்பவரை மறுமணம் செய்து கொண்டார். 

தாதாஜி பிகாஜி மற்றும் அவரது குடும்பத்தினர், ருக்மபாயை தாதாஜியின் வீட்டில் வாழும்படிக் கேட்டபோது, இவர் மறுத்துவிட்டார். இவரது விருப்பம் இவரது தத்து-தந்தையாலும் ஆதரிக்கப்பட்டது. 

இது 1884 ஆம் ஆண்டின் ஒரு நீண்ட தொடர் நீதிமன்ற வழக்குகளுக்கு வழிவகுத்தது. குழந்தைத் திருமணம் மற்றும் பெண்களின் உரிமைகள் மீது ஒரு பெரிய பொது விவாதம் நடைபெற்றது. 

ருக்மபாய் "ஒரு இந்துப் பெண்" என்ற புனைப் பெயரில் செய்தித்தாள்களில் பல கடிதங்களை எழுதினார். இது பலரது ஆதரவை வென்றது. இவர் மருத்துவம் படிப்பதற்கு விருப்பம் தெரிவித்தபோது, இவரது பயணத்தை ஆதரிக்க மற்றும் இங்கிலாந்தில் உள்ள லண்டன் ஸ்கூல் ஆப் மெடிசினில் படிக்க ஒரு நிதி உருவாக்கப்பட்டது. பின்னர் இவர் இங்கிலாந்திற்குச் சென்று தகுதி வாய்ந்த மருத்துவராக இந்தியா திரும்பினார். ராஜ்கோட்டில் ஒரு மகளிர் மருத்துவமனையில் பல ஆண்டுகளாக பணிபுரிந்தார்.

ருக்மாபாயின் 153வது பிறந்த நாளை முன்னிட்டு, கூகுள் நிறுவனத்தின் தமிழ் பதிப்பில், 22 நவம்பர் 2017 அன்று கூகுள் டூடுல் வெளியிட்டு, ருக்மாபாயின் பெருமையை வெளிப்படுத்தியுள்ளது.


</doc>
<doc id="387967" url="https://ta.wikipedia.org/wiki?curid=387967" title="எஸ். ஆர். பாலசுப்ரமணியன்">
எஸ். ஆர். பாலசுப்ரமணியன்

எஸ்.ஆர்.பாலசுப்ரமணியன் தமிழக அரசியல்வாதி ஆவார். தற்போது மாநிலங்களவை உறுப்பினராக அஇஅதிமுகவின் சார்பாக உள்ளார். இந்திய காங்கிரஸ் கட்சியில் இருந்து, ஜி.கே.வாசனுடன் தமிழ் மாநில காங்கிரஸ் கட்சியில் சேர்ந்தார். பின்னர் ஏப்ரல் 23 2016ல் ஜெ. ஜெயலலிதா முன்னிலையில் அதிமுகவில் சேர்ந்தார்.

பச்சையப்பா கல்லூரியில் இளங்கலையும், சென்னை பல்கலைக்கழகத்தில் முதுகலையும் பெற்றார். சென்னை சட்டக்கல்லூரியில் பி.எல். பட்டமும் பெற்றுள்ளார்.

1992ல் தியாக தீபம் இராஜிவ் காந்தி, 2002ல் சட்ட மன்றத்தில் நமது குரல், நவசக்தி தமிழ்வார இதழ் ஆசிரியர்


</doc>
<doc id="387970" url="https://ta.wikipedia.org/wiki?curid=387970" title="ஆரிஜின் (புதினம்)">
ஆரிஜின் (புதினம்)

ஆரிஜின் (Origin) என்பது 2017 ஆண்டய அறிவியல் புனைவு மர்மப் புனைவு ஆகும். இதை எழுதியவர் அமெரிக்க எழுத்தாளரான டான் பிரவுன் ஆவார். இது ராபர்ட் லாங்டன் தொடர் வரிசை புதினங்களில் ஐந்தாவது ஆகும்.  இந்த வரிசையில் இதற்கு முன் வெளிவந்தவை "ஏஞ்செல்ஸ் அண்ட் டெமான்ஸ்", "த டா வின்சி கோட்", "தி லாஸ்ட் சிம்பல்", "இன்பெனோ" புதினங்கள் ஆகும். இந்த புத்தகம் 2017 அக்டோபர் 3 அன்று வெளியானது.
கதையின் நாயகர் ‘குறியியல்’ துறைப் பேராசிரியர் ராபர்ட் லாங்டன் ஆவார். இவரின் முன்னாள் மாணவரான எட்மண்ட் கிர்ஷ் தன் 40 வயதிலேயே ஸ்டீவ் ஜாப்ஸ் போல சாதனைகளுக்கும் புகழுக்கும் சொந்தக்காரராக ஆகிவிட்டவர். 

எட்மண்ட் கிர்ஷ், உலகத்தையே புரட்டிப்போடவிருக்கும், குறிப்பாக சமயங்களின் இடத்தைத் தகர்க்கும் தனது அறிவியல் கண்டுபிடிப்பு குறித்த அறிவிப்பை வெளியிடும் நிகழ்ச்சி தொடங்கும் முன் படுகொலை செய்யப்படுகிறார். தன் முன்னாள் மாணவரின் கண்டுபிடிப்பை எப்படியாவது உலகத்தின் முன் வெளிப்படுத்த வேண்டும் என்ற முனைப்பில் ராபர்ட் லாங்டன், ஸ்பெயினின் வருங்காலப் பட்டத்து ராணியான ஆம்ரா பீடலின் உதவியுடனும், "வின்ஸ்டன்" என்ற செயற்கை நுண்ணறிவுத் தொழில்நுட்பத்தின் உதவியுடனும் ஸ்பெயினின் புகழ்பெற்ற கட்டிடங்களில் தேடுதல் வேட்டையில் ஈடுபடுகிறார். எட்மண்டின் பல்ஊடக விளக்கக் கோப்பை திறக்கும் 47 எழுத்துக் கடவுச்சொல்லை (அது ஒரு கவிதை வரி) கண்டுபிடிப்பதற்கான தேடல் வேட்டையில் ஈடுபடுகிறார். இதற்கிடையில், சில கொலைகள் நிகழ்கின்றன. கொலைகளுக்குக் காரணம் யார் என்று இறுதியில் தெரியவரும்போது செயற்கை நுண்ணறிவுத் தொழில்நுட்பத்தின்மீது வாசகர்களுக்கு பெரும் அச்சம் தோன்றுகிறது.


</doc>
<doc id="387972" url="https://ta.wikipedia.org/wiki?curid=387972" title="வியட்நாம் வரலாறு">
வியட்நாம் வரலாறு

வியட்நாம் வரலாறு "(history of Vietnam)" 4000 ஆண்டுகளுக்கு முந்தைய பழைமை வாய்ந்ததாகும். வியட்நாமில் தொடர்ந்து தொல்லியல் ஆய்வுகள் நடக்கின்றன; 1965 க்குப் பின்னரான தொல்லியல் கண்டுபிடிப்புகள் சினாந்திரப்பசு வகை நிமிர்நிலை மாந்த இனத்தினைச் சார்ந்த இரு தொல்மாந்தரின் எச்சங்கள் கிடைத்துள்ளதைக் காட்டுகின்றன. இவை இடைநிலைப் பிளிசுட்டோசீன் காலத்தைச் சேர்ந்தவை; அதாவது, அரை மில்லியன் ஆண்டுகளுக்கு முந்தியவை. எனவே, பண்டைய வியட்நாமுலகின் சில தொடக்கநிலை நாகரிகங்களில் ஒன்றாக அமைந்து, முதலில் வேளாண்மையை உருவாக்கிய மக்கள் வாழ்ந்த இடங்களில் ஒன்றாகக் கருதப்படுகிறது. சிவப்பாற்றுப் பள்ளத்தாக்கு அல்லது கணவாய் இயற்கையான புவிப்பரப்பியல், பொருளியல் அலகாக அமைந்த்தாகும். இதன் வடக்கிலும் மேற்கிலும் மலைகளும் காடுகளும் அரணாக உள்ளன; கிழ்க்கில் கடலும் தெற்கில் சிவப்பாற்றுக் கழிமுகப் படுகையும் உள்ளன. எனவே, சிவப்பாற்றின் வெள்ளப் பெருக்கைக் கட்டுபடுத்தவும் நீரியல் கட்டுமானங்களைக் கட்டியமைக்கவும் தொழில்வணிகப் பரிமாற்றத்தை ஆளவும் முற்றுகைகளைத் தடுக்கவும் ஓர் ஒருங்கிணைந்த தேவை நிலவியது. இந்நிலைமை, முதல் வியட்நாமிய விடுதலையான அரசும் ஆட்சியும் தோரயமாக கி.மு 2879 இலேயே உருவாக வழிவகுத்துள்ளது. வியட்நாம் வரலாற்றில் அடுத்த பெருந்தாக்கம் விளைவித்த பகுதியான பிந்தைய வெண்கலக் காலத்தின், தோங் சோன் பண்பாடுசெழித்த நாகரிகத்தைப் பெற்றெடுத்தது.வியட்நாமின் தனித்தன்மை வாய்ந்த புவியியல் அயலவர் முற்றுகையிட அரியதாக அமைந்தது. இதனால் தான் கூங் அரசகுலத்தின் கீழமைந்த வியட்நாம் நெடுங்காலமாக தற்சார்புள்ள விடுதலையான தன்னிறைவான நாடாக விளங்கியது. மிகத் தொடக்கத்தில் வியட்நாமை முற்றுகையிட்டவர்களாக சிக்தய்களும் குவின் அரசகுலமும் விளங்கின. ஆனால், பண்டைய வியட்நாமியர்கள் முற்றுகைகள் முடிந்தவடைந்த உடனே தம் தாய்நாட்டை மீட்டெடுத்துள்ளனர்.

ஒருமுறை சீன ஆட்சிக்கு உட்பட்டதும் வியட்நாமால் தன்னாட்சிக்கு மீள இயலவில்லை; மேலும், அது அயலாட்சியில் இருந்து 1100 ஆண்டுகளுக்குத் தப்பவும் முடியவில்லை; அதுவரை வியட்நாமைப் பல சீன அரசகுலங்கள் ஆண்டனஅவையாவன: ஏன் அரசகுலம், கீழை வூ அரசகுலம், யின் அரசகுலம் (265–420), இலியூ சோங் அரசகுலம், தென்குவி அரசகுலம், இலியாங் அரசகுலம், சூயி அரசகுலம், தாங் அரசகுலம், தென் ஏன் அரசகுலம்; இதனால், வியட்நாமிய மொழியும் பண்பாடும் தேசிய அடையாளமும் இழக்கப்பட்டது. இந்த 1100 ஆண்டுகளில் சில காலங்களில் பின்வரும் அரசகுலங்களின் தன்னாட்சிகளும் ஏற்பட்டாலும் மிகக் குறுகிய ஆயுளையே அவை பெற்றிருந்தன;அவையாவன: திரியேயு அரசகுலம், திரங் உடன்பிறப்புகள் (மகலிர்), தொடக்கநிலை இலய் அரசகுலம், கூசு கணம், துவோங்தின் நிகே அரசகுலம்.

வடக்கு வியட்நாமில் சீன ஆட்சி நிலவியபோது, இன்றைய நடுவண், தென் வியட்நாம் பகுதிகளில் பல நாகரிகங்கள் செழித்திருந்தன. குறிப்பாக புனானிய, சம்பா அரசுகள் நிலவின. இந்த ஆட்சியின் நிறுவனர்களும் ஆட்சியாளர்களும் வியட்நாம் நாட்டைச் சேர்ந்தவர்கள் அல்ல.என்றாலும், 10 ஆம் நூற்றாண்டு முதல், சிவப்பாற்றுக் கழிமுகப் படுகையில் எழுச்சி பெற்ற வியட்நாமியர் இந்த நாகரிகங்களை வென்றனர்.

முதன்மைக்கட்டுரை:வரலாற்றுக்கு முந்தைய வியட்நாம்

முதன்மைக்கட்டுரை:வியட்நாமின் பண்டைய, வரலாற்றுக்கு முந்தைய பண்பாடுகள்

முத்ன்மைக்க்ட்டுரை:தொடக்கநிலை அரசகுல ஊழி

முதன்மைக்கட்டுரை:கோங் பாங் அரசகுலம்

முதன்மைக்கட்டுரை:ஆன் துவோங் வுவோங்|சோலாவோ கோட்டை

முதன்மைக்கட்டுரை:திரியேயு அரசகுலம்

முதன்மைக்கட்டுரை: வியட்நாமில் சீன ஆட்சி

முதன்மைக்கட்டுரை:வியட்நாமில் முதல் சீன ஆட்சி

முதன்மைக்கட்டுரை:திரங் உடன்பிறப்புகள் (மகளிர்)

முதன்மைக்கட்டுரை:வியட்நாமில் இரண்டாம் சீன ஆட்சி

முத்ன்மைக்கட்டுரை:வியட்நாமில் மூன்றாம் சீன ஆட்சி

முதன்மைக்கட்டுரை:கூசு கணம், துவோங்தின் நிகே, கியேயுகோங் தியேன்

முதன்மைக்கட்டுரைகள்: நிகோ அரசகுலம், தின் அரசகுலம், தொடக்கநிலை இலே அரசகுலம்

முதன்மைக்கட்டுரைகள்: இலய் அரசகுலம், திரான் அரசகுலம், கோ அரசகுலம்

முதன்மைக்கட்டுரைகள்: நான்காம் சீன ஆட்சி, பிந்தைய திரான் அரசகுலம், பிந்தைய இலே அரசகுலம்

முதன்மைக்கட்டுரைகள்: இலே அரசகுலம், மசு அரசகுலம், வியட்நாம் தெற்கு, வடக்கு அரசகுலங்கள்

முதன்மைக்கட்டுரைகள்:திரின் நிலக்கிழார்கள், நிகுயேன் நிலக்கிழார்கள், திரின்–நிகுயேன் போர்.

மேலும் காண்க,நிகுயேன் நிலக்கிழார்களின் தரைப்படைகள்

முதன்மைக்கட்டுரைகள்:வியட்நாமில் கிறித்தவம்,நாம் தியேன்.

முதன்மைக் கட்டுரைகள்:தாய்சோன் அரசகுலம்,நிகுயேன் அரசகுலம்.

கீழே காலந்தோறும் வியட்நாமின் பெயர்மாற்றங்கள் தரப்படுகின்றன:

கோங்பாங் தாய்சோன் அரசகுலங்களைத் தவிர, அனைத்து வியட்நாம் அரச குலங்களும் அரசனின் குடும்பப் பெயரால் அழைக்கப்படுகின்றன’ ஆனால், சீன அரசகுலங்கள் அரசகுலத்தை நிறுவியவர் பெடரால் அழைக்கப்படுகின்றன. பெரும்பாலும் இவை நாட்டின் பெயராலேயே அழைக்கப்படுகின்றன.நிகுயேன் குயேவின் "தாய்சோன் அரசகுலம்" வரலாற்றாசிரியர்கள் இட்ட பெயராகும். இது நிகுயேன் ஆனின் நிகுயேன் அரசகுலத்துடன் குழப்பிக்கொள்ளாமல் இருக்க இட்ட பெயராகும்.

முதன்மைக் கட்டுரை: வரலாறெழுதியலும் தேசியமும்







</doc>
<doc id="387976" url="https://ta.wikipedia.org/wiki?curid=387976" title="உபகுப்தர்">
உபகுப்தர்

உபகுப்தர் (Upagupta) கிமு மூன்றாம் நூற்றாண்டில் வாழ்ந்த பௌத்த பிக்கு ஆவார். சமசுகிருத மொழியில் எழுதப்பட்ட அசோகவதனம் எனும் வரலாற்று நூலிருந்து, உபகுப்தர், மௌரியப் பேரரசர் அசோகரின் ஆன்மீக குருவாக இருந்தார் என அறியப்படுகிறது. 

உபகுப்தரின் குருவான சனவாசி, புத்தரின் முதன்மைச் சீடராக விளங்கியவர்களில் ஒருவரான ஆனந்தரின் மாணவர் ஆவார். 

உபகுப்தர் துவக்க கால பௌத்தப் பிரிவுகளில் ஒன்றான நாகசேனர் நிறுவிய சர்வாஸ்திவாதப் பிரிவைச் சேர்ந்தவர்.

உபகுப்தர், வங்காளதேசம் மற்றும் தென்கிழக்கு ஆசியாவில் மிக உயர்ந்த நிலையில் அறியப்பட்டுள்ளார். மியான்மரில் உபகுப்தரை, சின் உபகுப்தர் என்று அழைக்கின்றனர். 



</doc>
<doc id="387983" url="https://ta.wikipedia.org/wiki?curid=387983" title="அசோகவதனம்">
அசோகவதனம்

அசோகவதனம் (Ashokavadana) (; (Narrative of Ashoka") இந்திய மொழியான சமசுகிருதத்தில் எழுதப்பட்ட இந்நூல், அசோகரின் அருமை, பெருமைகளை விவரிக்கும் நூலாகும். அசோகர் பௌத்த சமயத்தை ஆதரித்து, வளர்த்து, பரத கண்டத்திலும், பரத கண்டத்தின் வெளியே கிழக்கு, மேற்கு, வடக்கு, தெற்கிலும் பௌத்தத்தை பரப்பிய வரலாறும், பௌத்த பிக்குகள், இல்லற உபாசகர்கள் கடைபிடிக்க வேண்டிய பௌத்த நெறிகளையும் குறித்து பாறைக் கல்வெட்டுகளிலும், குகைகளிலும், தூபிகளிலும் அரசாணையாக வெளியிட்டதைக் குறித்து விவரிக்கிறது.

அசோகவதனம் எனும் நூல் மதுரா பகுதியில் இருந்த பௌத்த பிக்குகளால் சமசுகிருத மொழியில் எழுதப்பட்டதாகும். பேரரசர் அசோகர் பௌத்த சமயத்தை பரப்பிய வரலாற்றையும், மதுராவையும், மதுரா பகுதியின் பௌத்த விகாரைகளையும், பிக்குகளின் பெருமைகளையும் இந்நூல் விளக்குகிறது. அசோகவர்தனன் என்றும் அழைக்கப்படும் இந்நூலை சீன பௌத்த அறிஞராக பாசியான் என்பவர் கிமு 300ல் சீன மொழியில் மொழிபெயர்த்துள்ளார். கிபி 500ல் ஆ-வு-வாங் எனும் பெயரில் சீன மொழியில் இந்நூலின் மறுபதிப்பு வெளியிடப்பட்டது. . 1923ல் ஜீன் பிர்சிலுஸ்கி என்பவரால் பிரான்சு மொழியிலும், 1983ல் ஜான் எஸ். ஸ்டிராங் என்பவரால் ஆங்கிலத்திலும் இந்நூல் மொழிபெயர்க்கப்பட்டது.

அசோகவதனம் நூலிற்கு, இராஜேந்திர லாலா மித்திரர் (1822–91) என்பவர் சமசுகிருத மொழியில் விளக்க உரை எழுதியுள்ளார். 

கிபி ஐந்தாம் நூற்றாண்டு முதல் 16ம் நூற்றாண்டு முடிய அசோகவதனம் நூல் பல பதிப்பாசிரியர்களால் வெளியிடப்பட்டுள்ளது. 
சைமன் கோல்மேன் மற்றும் ஜான் எல்சனர் போன்ற வரலாற்று ஆசிரியர்களின் கூற்றுபடி, கிமு 2ம் நூற்றாண்டிற்கு முன் வாய்மொழியாக பரப்பப்பட்ட அசோகவதனம் நூல், கிபி இரண்டாம் நூற்றாண்டில் ஏட்டுச் சுவடிகளில் பதிக்கப்பட்டது என அறியப்படுகிறது.

அசோகரின் ஆன்மீக குருவான உபகுப்தரின் முந்தைய பிறவிகள், தற்போதைய பிறப்பு, உபகுப்தர் இளமையில் மதுராவில் கழித்த பொழுதுகள் குறித்தான விவரங்களுடன் அசோகவதனம் நூல் துவங்கிறது. 
சித்தார்த்தர் போதிசத்துவ நிலையை அடைவதற்கு முன்னர், உருவேலா வனத்தில் மாறனுடன் நடைபெற்ற உரையாடலும், முடிவில் புத்தர் மாறனை வென்ற நிகழ்வும் இந்நூலில் சிறப்பாக வர்ணிக்கப்பட்டுள்ளது.

இளமையில் உடல் தோற்றப் பொலிவு குறைந்த அசோகரை, மகத மன்னரான அவரது தந்தை விரும்பவில்லை என்பதையும், அசோகர் தனது சிற்றன்னையின் மகனைக் கொன்றதையும், மகத நாட்டின் ஐநூறு அமைச்சர்களைக் கொன்றதையும், பின்னர் தானே மகத நாட்டு மன்னர் என அறிவித்துக் கொண்டதையும் விளக்குகிறது. அந்தப்புரப் பெண்களில் சிலர், அசோகரின் உடல் தோற்றத்தை அவமரியாதை செய்ததால், அவர்களை தீயில் தள்ளி எரித்துள்ளார். மேலும் தன்னை அவமரியாதை செய்பவர்களையும், எதிர்ப்பவர்களையும் சித்திரவதை செய்ய, அரண்மனை வளாகத்தில் அசோகரின் நரகம் என அழைக்கப்பட்டப் பெரிய சித்திரவதை கூடத்தை நிறுவினார்.

ஒரு முறை சாதுவான ஒரு பௌத்த பிக்குவைச் சந்தித்த பின்னரே, அசோகர் அன்பு மற்றும் சமாதானத்தின் பெருமையை உணர்ந்து பௌத்த சமயத்தை பின்பற்றத் துவங்கி, தனது பேரரசில் 84,000 பௌத்த தூபிகளை நிறுவினார். .

அசோகவதனம் நூல், பௌத்த சமயத்தை மௌரியப் பேரரசு முழுவதும் பரப்பிய நிகழ்வுகளை எடுத்துரைக்கிறது. அசோகர் முதலில் தனது உடன்பிறந்தவரான விதாசோகரை பௌத்த சமயத்திற்கு மாற்றினார். பௌத்த பிக்குகள் மற்றும் பிக்குணிகள், பேரரசில் மரியாதையுடன் நடத்தப்பட வேண்டும் என தனது அமைச்சர்களுக்கு அசோகர் ஆணையிட்டார். பின்னர் உபகுப்தருடன் அசோகர், புத்தர் தங்கியிருந்த இடங்களுக்குப் புனித யாத்திரை மேற்கொண்டார். 

புத்தரின் முதன்மைச் சீடரான ஆனந்தரின் அறிவுரைப்படி, அந்தணரான பிந்தோல பரத்துவாஜர் என்பவர் பௌத்த சமயத்தில் சேர்ந்த நிகழ்வை பிக்குகள் கொண்டாடும் விதமாக, ஐந்தாண்டு பெருந்திருவிழாவிற்கு அசோகர் ஏற்பாடு செய்தார். 

இந்நூலில் அசோகரின் இளையராணி திஸ்யாரக்சிதாவின் தூண்டுதலில் பேரில், அசோகரின் மகனான குணாளனின் கண்கள் பிடுங்கப்பட்டதையும், பின் குணாளன் பௌத்த பிக்குவாக மாறி போதி ஞானத்தை அடைந்ததையும், இறுதியில் குணாளன் தந்தையான அசோகரிடம் மீண்ட கதையும் கூறப்பட்டுள்ளது. இலங்கையில் பௌத்த சமயம் பரப்பியவராக மகாவம்சம் மற்றும் தீப வம்ச நூல்களில் அறியப்படும் அசோகரின் மகனான மகிந்தனைக் குறித்து இந்நூலில் ஏதும் குறிப்பிடப்படவில்லை. 

அசோகர் பௌத்த சமயத்திற்கு மாறிய பின்னரும் இரண்டு கொடுஞ்செயல்களைச் செய்ததைக் குறித்து அசோகவதனம் நூல் விளக்குகிறது. ஒரு நிகழ்வில், கௌதம புத்தர், மகாவீரர் காலடியில் அமர்ந்திருப்பது போன்ற ஒரு ஓவியத்தை வரைந்த சமணத் துறவியைக் கைது செய்து கொல்ல ஆணையிட்டதாகக் குறிப்பிடுகிறது. மற்றொரு நிகழ்வில் மௌரியப் பேரரசில் வாழ்ந்த 18,000 ஆசீவகத் துறவிகளை கொல்ல அசோகர் ஆணையிட்டதாக கூறுகிறது. 

சில ஆண்டுகளுக்குப் பின்னர் ஒரு ஆசீவகர், புத்தரை இழிவு படுத்தி ஓவியம் வரைந்தமைக்கு, அசோகர் ஆசீவகரையும், அவரது குடும்ப உறுப்பினர்களையும் வீட்டில் வைத்து உயிருடன் எரித்ததாகக் கூறுகிறது. 

சமணத் துறவிகளின் தலையைக் கொய்து கொண்டு வருபவர்களுக்கு ஒரு வெள்ளி நாணயம் பரிசளிக்கப்படும் என அசோகர் அறிவித்ததையும் இந்நூலில் விளக்கப்படுகிறது. அசோகரின் இந்த ஆணைப்படி, ஒரு இடையர் அசோகரது தம்பியும், பௌத்த துறவியுமான விதாசோகரை, சமணத் துறவி எனத் தவறாக நினைத்து, விதாசோகரின் தலையைத் துண்டித்தான். பின்னர் சமணத் துறவிகளின் தலையைத் துண்டிக்கும் ஆணையை, அமைச்சர்களின் ஆலோசனையின் படி, அசோகர் ரத்து செய்தார். 

அசோகவதனம் நூலின் படி, இறுதியில் அசோகர், மௌரியப் பேரரசைத் துறந்து, பிக்குவாக மாறி பௌத்த சங்கத்தில் இணைந்து கொண்டார். 

மௌரியப் பேரரசை கைப்பற்றிய புஷ்யமித்திர சுங்கன் (கிமு 185–151) குறித்தான தகவல்களுடன் அசோகவதனம் நூல் நிறைவடைகிறது. இந்நூலில் புஷ்யமித்திர சுங்கன் மௌரியக் குடும்பத்தினராக தவறாக குறித்துள்ளது. 



</doc>
<doc id="387993" url="https://ta.wikipedia.org/wiki?curid=387993" title="தஞ்சாவூர் கேசவதுதீசுவரர் கோயில்">
தஞ்சாவூர் கேசவதுதீசுவரர் கோயில்

தஞ்சாவூர் கேசவதுதீசுவரர் கோயில், தமிழ்நாடு, தஞ்சை மாவட்டம், தஞ்சாவூரில் வடக்கு வாசல் பகுதியில் உள்ள சிரேஸ் சத்திரம் சாலையில் அமைந்துள்ளது. 

இக்கோயிலின் மூலவராக கேசவதீசுவரர் கிழக்கு நோக்கிய நிலையில் உள்ளார். தெற்கு நோக்கிய நிலையில் ஞானாம்பிகை உள்ளார். மூலவராக கேசவதீஸ்வரர் இருந்தபோதிலும் இக்கோயிலை வடபத்திர காளி கோயில் என்றே அழைக்கின்றனர்.

இக்கோயில் ஐந்து நிலை கொண்ட ராஜகோபுரம், மண்டபம், கருவறையுடன் கூடிய விமானத்துடன் அமைந்துள்ளது. மண்டப நுழைவாயிலின் வலது புறம் மகா கணபதி சன்னதியும், இடது புறம் குபேர சாஸ்தா சன்னதியும் உள்ளன. மண்டபத்தில் மூலவர் சன்னதிக்கு முன்பாகவும், அம்மன் சன்னதிக்கு முன்பாகவும் நந்தியும், பலிபீடமும் உள்ளன. மூலவர் சன்னதிக்குப் பின்புறம் விநாயகர், வள்ளி தெய்வானையுடன் முருகன், கஜலட்ஜமி ஆகியோர் உள்ளனர். திருச்சுற்றில் மண்டபம் உள்ளது. மண்டபத்தின் முதல் சன்னதியாக நாகர் சன்னதி உள்ளது. திருச்சுற்றில் சண்டிகேஸ்வரர் சன்னதி உள்ளது. மூலவர் கருவறை கோஷ்டத்தில் தட்சிணாமூர்த்தி, அடிமுடி காணா அண்ணல் துர்க்கை ஆகியோர் உள்ளனர். திருச்சுற்றில் முருகன், நவக்கிரக சன்னதிகள் உள்ளன. அருகே பைரவர் உள்ளார். 

திருச்சுற்றில் வடக்கு நோக்கிய சன்னதியில் வடபத்திர காளி காணப்படுகிறார். நின்ற நிலையில் எட்டு கரங்களுடன் அம்மன் காணப்படுகிறார். காளியை மகிசாசுரமர்த்தினி என்றும், வீரபத்திர காளி என்றும் அழைக்கின்றனர்.

ஏவிளம்பி வருடம் ஐப்பசி மாதம் 10ஆம் நாள் 27 அக்டோபர் 2017 வெள்ளிக்கிழமை அன்று இக்கோயிலின் குடமுழுக்கு நடைபெற்றது. 


</doc>
<doc id="388009" url="https://ta.wikipedia.org/wiki?curid=388009" title="கத்தூரி எருது">
கத்தூரி எருது

கத்தூரி எருது ("Ovibos moschatus") என்பது ஆர்க்டிக் பகுதியில் காணப்படும் ஒரு பாலூட்டியாகும். இது இதன் தடிமனான தோலுக்காக அறியப்படுகிறது. இது இனுக்ரிருற் மொழியில் "உமிங்மக்" என்று அழைக்கப்படுகிறது. இதன் பொருள் "தாடியுள்ள ஒன்று" என்பதாகும். இவை கிரீன்லாந்து, கனடாவின் வடமேற்கு நிலப் பகுதிகளின் மற்றும் நூனவுட்டின் ஆர்க்டிக் பகுதிகள் ஆகியவற்றில் காணப்படுகிறது. இவை சிறிய எண்ணிக்கையில் அலாஸ்கா, கனடாவின் யூக்கான், ஸ்காண்டிநேவியா மற்றும் சைபீரியாவில் அறிமுகப்படுத்தப்பட்டுள்ளன. 



</doc>
<doc id="388011" url="https://ta.wikipedia.org/wiki?curid=388011" title="வாசவதத்தை, பௌத்தம்">
வாசவதத்தை, பௌத்தம்

வாசவதத்தை (Vasavadatta) (, இந்தியாவின் சமசுகிருத மொழி காதல் கவிதை இலக்கியம் ஆகும். இந்நூல் கிபி ஏழாம் நூற்றாண்டில் கவிஞர் சுபந்து எனும் பௌத்த அறிஞரால் இயற்றப்பட்ட பௌத்த இலக்கியம் ஆகும். கவிஞர் சுபந்து, (கிபி 385 - 465) குப்தப் பேரரசின் அவையில் இருந்ததாக வரலாற்று ஆய்வாளர் மான் சிங் கருதுகிறார். 
வளர்ந்த, விரிவான, அலங்காரமான மற்றும் பகட்டான அமைப்பு கொண்ட இந்நூலின் தாக்கத்தால், பிந்தயை எழுத்தாளர்களின் காதல் வர்ணனையை மாற்றி அமைத்ததில் பெரும் பங்கு வகித்ததாக மான்சிங் கூறுகிறார். 

வாசவதத்தையின் விமர்சன நூலாக, கிபி பதினெட்டாம் நூற்றாண்டின் சிவராம திரிபாதி எழுதிய "காஞ்சனதர்பணம்" மற்றும் ஜெகத்தாரர் எழுதிய "தத்துவதீபினி" எனும் நூல்கள் வெளியாயின. 

வாசவதத்தை நூலை 1913ல் லூயிஸ் "ஹார்பெர்ட் கிரே" என்பவர் சமசுகிருத மொழியிலிருந்து ஆங்கில மொழியில் மொழிபெயர்த்தார். இதனை "ஏ. வி. வில்லியம் ஜாக்சன்" திருத்தி வெளியிட்டார். 

வட இந்தியாவின் மதுரா நகரத்தில் உபகுப்தர் பௌத்த சமயப் பிரச்சாரம் செய்து வந்தார். அவ்வூரின் விலைமகளான பேரழகி வாசவதத்தையின் பணிப் பெண், உபகுப்தரின் கட்டழகைக் கண்டு வியந்து, வாசவதத்தையிடம உபகுப்தரின் உடல் அழகை வருணித்துச் சொன்னாள். அது முதல் வாசவதத்தையின் மனம் உபகுப்தரை அடைய அலைபாய்ந்தது.
எனவே வாசவத்தை, உபகுப்தரை நேரில் தன் வீட்டிற்கு வருமாறு, தனது பணிப் பெண் மூலம் கடிதம் அனுப்பினாள். அதற்கு உபகுப்தர், நானே ஒரு நாள் உன்னைப் பார்க்க வேண்டிய நிலை வரும் என்று பதில் கடிதம் அனுப்பினார்.

ஒரு நாள் வாசவதத்தையின் வாடிக்கையாளர்களில் ஒரு பெரும் தனவாணிகன், வாசவத்தையின் வீட்டில் குருதி வெளியேறியவாறு இறந்து கிடந்தான். இச்செய்தி அறிந்த மதுரா மன்னரின் அரண்மனை வீரர்கள், நடைபெற்ற நிகழ்வை விசாரணை செய்யாது, வாசவதத்தையை கைது செய்தனர். வாசவதத்தை விலைமகள் என்பதால் பொருளுக்கு ஆசைப்பட்டு காதலனைக் கொன்றுவிட்டதாக மன்னரிடம் கூறினர். 

பெண்களுக்கு மரண தண்டனை விதிக்கும் வழக்கம் இல்லை என்பதால், வாசவதத்தையின் முகம், மூக்கு, காது பகுதிகளை சிதைத்து, கூந்தலை மழித்து மொட்டையடித்து, உடலை சிதைத்து அலங்கோலப்படுத்தி, ஊரை விட்டு வெளியே விரட்டி விட மன்னர் ஆணையிட்டார். எனவே உடற்பாகங்கள் சிதைந்த நிலையில், அலங்கோலமான வாசவதத்தை, ஊருக்கு வெளியே உள்ள சுடுகாட்டில், தனக்கு நம்பிக்கையான பணிப்பெண்னுடன் வாழ்ந்து வந்தாள். 

இந்தச் செய்தி அறிந்த உபகுப்தர் வாசவதத்தை வசித்து வரும் சுடுகாட்டை அடைந்தார். வாசவதத்தையின் பணிப்பெண், உபகுப்தரை அடயாளம் கண்டு கொண்டு, வாசவதத்தைக்கு உபகுப்தரை அறிமுகம் செய்துவைத்தாள். உடலெல்லாம் உருக்குலைந்த நிலையில் உபகுப்தரைச் சந்திக்கும் படியாக நேரிட்டதால் மனம் கலங்கி கண்ணீர் வடித்தாள் வாசவதத்தை.

உபகுப்தர் சிறிதும் தயக்கமின்றி, வாசவதத்தை அருகில் அமர்ந்தார். அப்போது வாசவதத்தை இவ்வுடல் நன்னிலையில் இருக்கும் போது என்னை பாராது, வெறுக்கத்தக்க நிலையில் இருக்கையில் வந்தது குறித்து கண்ணீர் விட்டாள். அதற்கு உபகுப்தர், வாசவத்தைத் நோக்கி, இதுவே உன்னைப் பார்க்க வேண்டிய நேரம் என்று கூறினார். மானிடர் அனுபவிக்கும் இம்மைச் சுகங்களெல்லாம் அழியக்கூடியது என்பதை அறிந்து கொள் என வாசவதத்தைக்கு உபகுப்தர் உபதேசம் செய்தார். 

வாசவதத்தை துக்கம் நீங்கி, ஆறுதல் அடைந்து, பௌத்த சங்கத்தில் இணைந்து பிக்குணியாகி, சாந்தி பெற்று உயிர் நீத்தாள். 



</doc>
<doc id="388015" url="https://ta.wikipedia.org/wiki?curid=388015" title="குணாளன்">
குணாளன்

குணாளன் (Kunala) (IAST: ) (கிமு 263 - ?) பேரரசர் அசோகர் - பேரரசி பத்மாவாதிக்கும் பிறந்த, மௌரியப் பட்டத்து இளவரசன் ஆவார். அசோகரின் முதல் மகன் மகிந்தன் பௌத்த சமயத்தை இலங்கையில் பரப்பச் சென்றதால், குணாளன் மௌரியப் பேரரசின் பட்டத்து இளவரசர் பதவிக்கு தேர்ந்தெடுக்கப்படுவார் என்பதால், குணாளனின் கண்கள், அவனது மாற்றாந்தாய் திஸ்சியரக்சாவால் குருடாக்கப்பட்டது. எனவே குணாளனின் மகன் சம்பிரதி மௌரியப் பேரரசின் பட்டத்து இளவரசன் ஆக்கப்பட்டார். 

பேரரசர் அசோகர் ஆட்சியின் போது குணாளன், கிமு 235ல் தக்சசீலா பிரதேசத்தின் ஆளுநராக இருந்தார். 


</doc>
<doc id="388023" url="https://ta.wikipedia.org/wiki?curid=388023" title="ஆதித்திய வர்மன் அருங்காட்சியகம்">
ஆதித்திய வர்மன் அருங்காட்சியகம்

ஆதித்திய வர்மன் அருங்காட்சியகம் ("Adityawarman Museum") இந்தோனேசியாவின் படாங்கில் அமைந்துள்ள ஒரு மாநில அருங்காட்சியகமாகும். ஆதித்தியவர்மன் அருங்காட்சியகம், மேற்கு சுமத்ராவின் மாநில அருங்காட்சியகம் (அருங்காட்சியகம் நேகரி சுமேடாரா பாரத்) என அலுவல்பூர்வமாக அழைக்கப்படுகிறது. இந்த அருங்காட்சியகத்தில் மேற்கு சுமத்திரா மாகாணத்தின், குறிப்பாக மின்குங்க்பூ மற்றும் மெண்டவாய் கலாச்சாரம் தொடர்பான இன வரைவியல் பொருட்களின் சேகரிப்புகள் பார்வைக்கு வைக்கப்பட்டுள்ளன.

அருங்காட்சியத்திற்கான ஆலோசனை முதலில் மேற்கு சுமத்ரா மாகாணத்தின் கலாச்சார கல்வித் துறையின் தலைவர் அமீர் அலியால் முன்மொழியப்பட்டது. அதன் அசல் முன்மொழிவு ஒரு 'மின்காக்பாவு கலாச்சாரம் கூடம்' உருவாக்கமாக இருந்தது. அந்த ஆலோசனையை மேற்கு சுமத்ரா ஆளுநருக்கு முன்மொழிந்தவர் ஹருன் அல் ராசித் ஜைன் என்பவராவர். அதே நேரத்தில் இந்த ஆலோசனைக்கு தேசிய அதிகாரிகள் சாதகமாக பதிலளித்தனர். எனவே மேற்கு சுமத்ரா மாகாணத்திற்கான அரச அருங்காட்சியகம் கட்டப்பட்டது.

அருங்காட்சியத்துக்கான கட்டுமானம் 1974 ஆம் ஆண்டு 2.6 ஹெக்டர் (6.4 ஏக்கர்) நிலப்பரப்பில் துவங்கியது. கட்டுமானம் முடிய சுமார் 3 ஆண்டுகள் ஆனது. அருங்காட்சியகம் இந்தோனேசியாவின் கல்வி மற்றும் கலாச்சார அமைச்சின் சியர்பிப் தயேப் அவர்களால் 1977 ஆம் ஆண்டு மார்ச் 16 ஆம் தேதி தொடங்கி வைக்கப்பட்டது . 1979 ம் ஆண்டு மே மாதம் 28 ஆம் நாள், இங்கு 'மேற்கு சுமத்திராவின் மாநில அருங்காட்சியகம்' (இந்தோனேசிய அருங்காட்சியகம் நேகரி சுமேடாரா பாரத்) என்ற பெயரில் மாநில அருங்காட்சியம் ஒன்று அமைக்கப்பட்டு ஆதித்திய வர்மன் பெயர் சூட்டப்பட்டது. இப்பெயர் 14 ஆம் நூற்றாண்டு மினங்கபுௗ ஹைலேண்ட்சிலுள்ள (Minangkabau Highlands) மலயபுராவின் நிறுவனராகவும் மற்றும் ஆட்சியாளராகவும் இருந்த ஆதித்தர்மர்மன் என்பவரின் பெயராகும்.

படாங் நில நடுக்கத்தின் காரணமாக இந்த அருங்காட்சியகம் பாதிப்படைந்தது. இங்கிருந்த 80 விழுக்காடு பொருட்கள் சேதமடைந்தன.



</doc>
<doc id="388030" url="https://ta.wikipedia.org/wiki?curid=388030" title="பகாங் ஆறு">
பகாங் ஆறு

பகாங் ஆறு () மலேசியாவின் பகாங் மாநிலத்தின் வழியாகப் பாயும் ஆறு ஆகும். 459 கிலோ மீட்டர் நீளமுடைய இந்த ஆறு மலாய் தீபகற்பத்தின் மிக நீளமான ஆறு ஆகும். இந்த ஆறானது, தித்திவாங்சா மலைத்தொடரில் உள்ள ஜிலாய் மற்றும் டெம்பெலிங் ஆறுகளின் சந்தியில் உற்பத்தியாகி தென்சீனக் கடலில் கலக்கிறது.இந்த ஆற்றின் வடிநிலப்பகுதியின் பரப்பளவானது 29,300 சதுர கிலோமீட்டர்களாகும். இந்தப் பரப்பில் 27,000 சதுர கிலோமீட்டர் அளவிற்கு பகாங் மாகாணத்திலேயே அமைந்துள்ளது.   

தித்திவாங்சா மலைத்தொடரின் மேல் சரிவுகளில் உள்ள  கேமரன் மலையிலிருந்து   ஜிலாய் நதி தென்கிழக்கு திசை நோக்கி பாய்கிறது. இந்த ஆறானது, டெம்பெலிங் ஆற்றில் சேர்வதற்கு முன்பாக டெங்கு மற்றும் கோலா லிப்பிஸ் ஆகியவை வழியாக பாய்கிறது. டெம்பெலிங் ஆறானது பகாங் மற்றும் திராங்கானு மாநில எல்லையில் உள்ள  உலு டெம்பெலிங்கில் தொடங்கி தென்கிழக்கு திசையில் நகர்ந்து கோலா தாகான் வழியாகக் கடந்து செல்கிறது. பகாங் ஆறானது, தெற்கு திசையில் கடந்து ஜெராண்டுட் பெரி, கோலா க்ராவ், கெராடு மற்றும் தெமர்லோ  ஆகிய பகுதிகளைக் கடந்து செல்கிறது. மெங்காராக் ஆற்றில் இந்த ஆறானது வடகிழக்கு நோக்கி திரும்பி செனார் வழியாகப் பாய்ந்து பின்னர் லுபுக்கி பாகு மற்றும் லெபார் என்ற இடத்தில் கிழக்கு திசை நோக்கி திரும்புகிறது. அதன் பின் வெள்ளப்பெருக்குச் சமவெளியான பாலோன் இனாய், பெக்கான் மாவட்டம் மற்றும் கோலா பகாங் ஆகிய நிலப்பரப்புகளைக் கடந்து தென்சீனக் கடலில் கலக்கிறது.  

இந்த ஆறு உற்பத்தியாகும் இடத்திலிருந்து கேமரன் பீடபூமி, லிபிஸ், ஜெரான்டட், டெமெர்லோ, பெரா, மரன் மற்றும் பெக்கான் ஆகிய பகுதிகளை உள்ளடக்கிய பகாங் மாகாணத்தின் அனைத்து மாவட்டங்களையும் கடந்து செல்கிறது. ஜெலாய் ஆற்றின் கிளை நதியான லிபிஸ் ஆறுானது, பகாங் மற்றும் பெராக் மாகண எல்லையில் உள்ள ராவ்ப் மாவட்டத்தில் உலு சங்கையில் உற்பத்தியாகிறது. இந்த ஆறு ஜெலாய் ஆறு முடிவடையயும் இடத்தில் கோலா லிபிஸ் எனுமிடத்தில் தனது பயணத்தை நிறைவு செய்கிறது. பகாங் ஆற்றின் கிளை நதியான செமாண்டன் ஆறு பென்டாங் மாவட்டத்தில் தனது நகர்வைத் தொடங்கி பகாங் ஆறு மற்றும் செமாண்டன் ஆறு சங்கமிக்கும் இடமான கோலா செமாண்டனில் முடிவடைகிறது. பகாங் மாநிலத்தில் பகாங் ஆறு பாய்ந்து வளப்படுத்தாத ஒரே ஒரு மாவட்டம் ரோம்பின் ஆகும்.

பகாங் ஆற்றின் கரையோரங்களில் 1400 ஆம் ஆண்டளவிலேயே போர்வீரர்களும், கடலோடிகளும் கடல்சார் தென்கிழக்காசியா, அச்சே, ரியாவு, பலெம்பாங் மற்றும் சுலாவெசி போன்ற இடங்களில் குடியேறத் தொடங்கினர்.பகாங் நதி மற்றும் நதியோரமாகக் குடியிருந்த உள்ளூர்வாசிகள் பற்றிய தொடக்க கால வரலாற்றுப்பதிவுகள் மலாய் அன்னல்சு மற்றும் இக்காயத் முன்சி அப்துல்லா ஆகியவற்றில் காணப்பட்டன.

பகாங் ஆறு மற்றும் மியுவார் ஆறு ஆகியவை செர்டிங் ஆறானது பகாங் ஆற்றின் கிளை ஆறான பெரா ஆற்றுக்குள் ஊடுருவிக் கலப்பது போல நெகிரி செம்பிலானில் உள்ள ஜெம்பால் எனுமிடத்திற்கருகில் கிட்டத்தட்ட இணைகின்றன. ஜெம்பால் ஆறும் மியுவார் ஆற்றுக்குள் பாய்ந்து கலக்கிறது. பெக்கானில் உள்ள கோலா பகாங் அல்லது கோலா லிப்பிஸ் வரை வணிகப் படகுகளல் மியுவார் ஆற்றில் தங்கள் பயணத்தைத் தொடர முடிகிறது.

ஜெலாய் மற்றும் டெம்ப்ளிங் ஆறுகள் சங்கமிக்கும் இடத்திலிருந்து 15 கிலோமீட்டர் தொலைவில் ஜெரான்டுட் அமைந்துள்ளது. டெமெர்லோவானது செமன்டான் ஆறு மற்றும் பகாங் ஆறு சங்கமிக்கும் இடத்திற்கருகிறல் உள்ளது. பகாங்கின் சிறப்பு வாய்ந்த நகரான பெக்கானானது ஆற்றின் சமவெளியில் ஆற்றின் தொடக்க இடத்திற்கருகில் தெற்கு கரையோரமாக அமைந்துள்ளது. 

பகாங் ஆற்றின் மீது 7 பாலங்கள் குறுக்காக கட்டப்பட்டுள்ளன. அவை பெக்கானில் உள்ள அபுபக்கர் பாலம்,பாலோ இனாயில் டுன் ரசாக் நெடுஞ்சாலையில் உள்ள பாலோ இனாய் பாலம், செனாரில் உள்ள செனார் பாலம், டெமெர்லோவில் உள்ள டெமெர்லோ பாலம்,சாங்காங்கில் உள்ள கிழக்கு கடற்கரை விரைவுச்சாலையில் செமன்டான் பாலம், கோலா கிராவில் உள்ள சுல்தான் அகமது சா பாலம் மற்றும் ஜெனார்டுட் பெரியில் உள்ள சுல்தான் அப்துல்லா பாலம் ஆகியவையாகும்.

பகாங் ஆற்றங்கரையில் உள்ள பெரா மாவட்டம் மட்டுமே ஆற்றின் குறுக்காக எந்த ஒரு பாலத்தையும் கொண்டிராத மாவட்டம் ஆகும்.


</doc>
<doc id="388036" url="https://ta.wikipedia.org/wiki?curid=388036" title="ஜி. என். அன்புச்செழியன்">
ஜி. என். அன்புச்செழியன்

ஜி. என். அன்புச் செழியன் (G. N. Anbu Chezhiyan) என்பவர் தமிழ் திரைப்படத் துறையைச் சேர்ந்த ஒரு நிதியாளர் மற்றும் திரைப்பட தயாரிப்பாளர். இவரது தயாரிப்பு நிறுவனம் கோபுரம் ஃபிலிம்ஸ் ஆகும். 2003 ஆம் ஆண்டு திரைப்பட தயாரிப்பாளர் ஜி. வெங்கடேஸ்வரனின் தற்கொலைக்கு காரணமானார் என்று கூறப்படுகிறது.  சுந்தரா டாராவல்ஸ் படத்தைத் தயாரித்த திரைப்பட தயாரிப்பாளர் எஸ். வி. தங்கராஜ் அளித்த புகாரின் அடிப்படையில்  பணம் கேட்டு மிரட்டியதாக முரளி மற்றும் ராமகிருஷ்ணன் ஆகியோருடன் 2011 ஆம் ஆண்டு கைது செய்யப்பட்டார். 2017 நவம்பர் மாதம் சுப்பரமணியபுரம் படத்தின் இணைத்தயாரிப்பாளரும், நடிகர் சசிகுமாரின் உறவினருமான அசோக் குமார் இவரால் தற்கொலை செய்து கொள்வதாக கடிதம் எழுதிவைத்துவிட்டு தற்கொலை செய்துகொண்டார்.
அன்புச்செழியனின் சொந்த ஊர் இராமநாதபுரம் மாவட்டம், கமுதி அருகே உள்ள பம்மனேந்தல் கிராமம் ஆகும். இவரின் தந்தை ஒரு தலைமை ஆசிரியர் ஆவார். இவரின் தந்தை ஓய்வுபெற்றபோது கிடைத்த பணப்பலன்களை முதலீடாக கொண்டு தொழில், மதுரை கீரைத்துரை பகுதிக்கு வந்தார். துவக்கத்தில் சிறுவணிகர்களுக்கு கடன் கொடுத்தவர், படிப்படியாக உயர்ந்து, கோபுரம் பிலிம்ஸ் என்ற பெயரில் திரைப்பட விநியோக நிறுவனத்தை தொடங்கினார். அடுத்த கட்டமாக சினிமாத் துறையினருக்கு கடன் கொடுப்பவராக வளர்ந்து, முதன்முதலாக வானத்தைப் போல படம்த்துக்கு கடனுதவி அளித்தார். அதன்பிறகு பல படங்களுக்கு கடனுதவி அளிப்பவராக மாறினார்.



</doc>
<doc id="388050" url="https://ta.wikipedia.org/wiki?curid=388050" title="சிதி-தாங் கோவில்">
சிதி-தாங் கோவில்

சிதி-தாங் கோவில் பர்மாவில் (மியான்மர்) உள்ள மராக் யு நகரத்தில், ராகினி மாநிலத்தில் உள்ளது. இந்தக் கோவிலை "வெற்றியின் கோவில்" என்றும் "80,000 புத்தர் உருவங்கள் கொண்ட கோவில்" என்றும் அழைக்கப்படுகிறது. சிதத்தாங் என்றும் அழைக்கப்படுகிறது. 

வங்காளத்தை வென்றதன் நினைவாக மன்னர் மின் பார்ரால் 1535-1536 ஆண்டுகளில் இந்தக் கோவிலை கட்டினார். மேலும் இந்தக் கோவில் மன்னரின் அரண்மனைக்கு வடக்கே போகோங் மலையில் மேற்கு முகப்பகுதியில் மற்றும் அன்டா-தின் கோயிலுக்கு அருகில் உள்ளது.

பர்மாவில் காணப்படும் பல பௌத்த கோயில்களில் இது ஒரு தனிச்சிறப்பு வாய்ந்தது: ஒரு மத்திய மணி வடிவ தூபி, நான்கு மூலைகளிலும் சிறிய தூபிகள், அவற்றைச் சுற்றிளும் பல சிறிய தூபிகளாலும் நிறைந்துள்ளது.கோவிலின் கிழக்கே, அண்மையில் (சுமார் 75 ஆண்டு பழமையானது) தொடர்ச்சியான மாடிப் படிகளும், தசாங்ளும் கூடுதலாக 
சேர்க்கப் பட்டுள்ளது.

கோயிலின் மையத்தில் ஒரு மைய மண்டபம் உள்ளது, இது எளிதில் செல்லும் வகையில் உள்ளது. நூற்றுக்கணக்கான புத்தர் சிலைகள் முக்கிய மண்டபத்தில் உள்ளன, அவற்றில் சில அசல் நிலைகளிலும், மற்றவைகள் அருகிலுள்ள அகழ்வாராய்ச்சி களங்களில் இருந்து கொண்டுவரப்பட்டவை. இருப்பினும், சிதி-தாங்கின் மிக முக்கியமான அம்சம் மைய மண்டபம் அல்ல, மாறாக பிரதான மண்டபத்தை சுற்றிலும் வளைவாக உள்ள மூன்று அடுக்குகள் போன்ற தாழ்வாரங்கள் தான் முக்கிய அம்சமாகும். ஏனென்றால் ஒவ்வொரு வளையங்களிலும் எண்ணிலடங்கா புத்தர் சிலைகளும், போதிசாதுக்கள், ஆன்மீக தலத்தின் மன்னர்கள், காவல் காக்கும் வீரர்கள், 550 ஜாதகாஸ், அரக்கனீஸ் கலாச்சாரம் மற்றும் உண்மையான மற்றும் கற்பனை விலங்குகள் போன்ற அறிய தொண்மையான தொகுப்புகளை பார்க்க முடியும்.

சிதி-தாங் கோவில் மராக் யு நகரின் முக்கிய இடமாகவும் மற்றும் சுற்றுலா பயணிகளை ஈர்க்கும் இடமாக உள்ளது. மேலும் இந்தக் கோவிலின் அருகில் புகழ்பெற்ற ஹடுக்கன்தீன் கோவில் உள்ளது.

இந்தக் கோவில் ஒரு மலையின் மீது அமைந்துள்ளது. இதன் கட்டிட அமைப்பை பார்க்கும் போது ஒரு பெரிய பதுங்கு குழி போன்ற தோற்றும் கொண்டதாக உள்ளது, அது போரின் போது ஒரு புகலிடமாகவும் மற்ற நேரங்களில் வழிபாட்டுத் தலமாகவும் பயன்படுத்தப்பட்டது என தொல்லியல் வல்லுநர்கள் நம்புவதற்கு வழிவகுத்தனர். அதன் கட்டிடக்கலை, குறிப்பாக தூபி போன்ற அதன் கோபுரம் 16 ஆம் நூற்றாண்டு வங்காளம் (இன்றைய பங்களாதேசம் மற்றும் இந்தியாவின் மேற்கு வங்காள மாநிலம்) பாணியை ஒத்திருக்கிறது. 
மராக் யு நகரம் கடற்கரை அருகில் வெப்பமண்டல பருவ மழைப் பகுதியில் இருப்பதன் காரணமாக, அதன் கோயில்களில் பெரும்பாலானவை பருவ மழையினால் சேதமடைந்துள்ளன. 2003 ஆம் ஆண்டில் மத்திய தூபிப் பகுதியில் மழை நீர் கசிவு தொடங்கியது, இரண்டு அறைகளில் இருந்த தொன்மையான சில சிலைகளை கரைத்துவிட்டது. மேலும் பாதிப்பை தடுக்க, உள்ளூர் தொல்பொருள் துறை அவசரமாக தூபிகளின் மீது கான்கிரீட் கலவையை ஊற்றினர். இந்த வழிமுறையால் மற்ற சிலைகள் அழிக்கப்படுவது தடுக்கப்பட்டது, ஆனால் இது கோவிலின் வெளிப்புற தோற்றத்தையும் மாற்றிவிட்டது, தூபியின் பெரும்பகுதி வடக்கு அரக்கானியை மையமாகக் கொண்டதாக மாறியது.



</doc>
<doc id="388061" url="https://ta.wikipedia.org/wiki?curid=388061" title="சார்லஸ் மேன்சன்">
சார்லஸ் மேன்சன்

சராலஸ் மேன்சன் (Charles Milles Manson (பிறப்பு Charles Milles Maddox) 12, நவம்பர் 1934 –  19, நவம்பர் 2017) என்பவர் ஒரு அமேரிக்க முற்றவாளி மற்றும் வழிபடு தலைவார். 1960 களின் பிற்பகுதியில் கலிஃபோர்னியாவில் மேன்சன் ஃபேமிலி எனும் பெயரில் அறியப்பட்ட அவரது குழுவினர் அவரின் ஆணைக்குட்பட்டு நடந்து வந்தனர்.  மேன்சனின் சீடர்கள் 1969 சூலை மற்றும் ஆகஸ்டில்  நான்கு இடங்களில் ஒன்பது கொலைகள் செய்தனர். 1971 ஆம் ஆண்டில் நடிகர் ஷரோன் டேட் உட்பட ஏழு பேரைக் கொன்றதற்காக  முதல் குற்றவாளி மற்றும் சதித்திட்டம் தீட்டிய குற்றவாளி எனக் கண்டறியப்பட்டார். இவை அனைத்தும் இவரது குழு உறுப்பினர்களால் நடத்தப்பட்டவை. இதில் இரண்டு கொலைகளை மேன்சனும் முதன்மையாக உடனிருந்து செய்தார்.

குடும்பம் உருவாகத் தொடங்கிய சமயத்தில், மேன்சன் வேலையில்லாத முன்னாள் குற்றவாளியாக இருந்தார், சிறுவயதிலேயே சின்னச் சின்னக் குற்றங்களைச் செய்து சிறுவர் சீர்திருத்தப் பள்ளிகளில் அடைக்கப்பட்டவர். படுகொலைகளைச் செய்வதற்கு முன்னர், அவர் லாஸ் ஏஞ்சல்சில் இசைத் தொழிலில் ஈடுபட்டு பாடகர்-பாடலாசிரியராக இருந்தார். அவர் புகழ்பெற துவங்கியதிலிருந்தே வன்முறை, போதை மருந்து, கட்டற்ற பாலியல் உறவு என்று அவரும் அவரது குழுவினரும் ஹிப்பி கலாச்சாரத்தில் திளைத்தனர். மேன்சன். பீட்டில்ஸ்சின் ‘ஹெல்ட்டர் ஸ்கெல்ட்டர்’ பாடலின் மூலம் அவர் வெள்ளை இனத்தவர்களுக்கும் கறுப்பினத்தவர்களுக்கும் இடையில் ஒரு இனப் போர் உருவாகும் என்று தனக்கு திருவெளிப்பாடு கிடைத்ததாக கற்பிதம் செய்துகொண்டார். வெள்ளை இனத்தவர்களைக் கொலை செய்து பழியைக் கறுப்பின மக்கள் மீது போட முடிவெடுத்தார். அதையே தன் குழுவினருக்கும் மூளைச்சலவை செய்தார். குற்றவாளி என்று மேன்சன் குற்றம் சாட்டப்பட்ட பின்னர், அவர் எழுதிய மற்றும் நிகழ்த்திய பாடல்களின் பதிவுகள் வணிக ரீதியாக வெளியிடப்பட்டன. 

மேன்சனுக்கு முதலில் மரண தண்டனை விதிக்கப்பட்டிருந்தாலும் பின்னர் 1972 இல் ஆயுள் தண்டனையாகக் குறைக்கப்பட்டது. இந்நிலையில், அவர் தனது 83-வது வயதில் 2017 நவம்பர் 19 இல் கலிபோர்னியா சிறையிலேயே இயற்கையான முறையில் மரணமடைந்தார்.


</doc>
<doc id="388065" url="https://ta.wikipedia.org/wiki?curid=388065" title="மராக் யு">
மராக் யு

மராக் யு என்பது மிகத் தொன்மையான ஒரு நகரம், இந்த நகரம் மியான்மரில் உள்ள வடக்கு ராகினி மாநிலத்தில் அமைந்துள்ள ஒரு முக்கியமான பழமையான நகரம். இதற்கு முன்னால் மயோஹங் என்றழைக்கப்பட்டுள்ளது. இது மராக் யு டவுன்ஷிப்பின் தலைநகரமாகும். மேலும் 1430 ஆண்டு முதல் 1785 ஆண்டு வரை, இது மிக முக்கியமான மற்றும் சக்திவாய்ந்த ராகினி (அராக்கனீஸ்) இராச்சியம் என்ற மராக் யு இராச்சியத்தின் தலைநகரமாகவும் இருந்தது.

மராக் யு நகரம் கலாடன் ஆற்றில் இருந்து கிட்டதட்ட 11 கிமீ கிழக்காக அதன் சிறு கிளை நதி அமைந்திருக்கும் பகுதியில் உள்ளது. இந்த நகரம், கலாடனின் தரை மண்டலத்தின் கிழக்குப் பகுதியிலுள்ள ராகினி யோமாவின் சிறிய பகுதி மீது அமைந்துள்ளது. இதனால், சுற்றியுள்ள கிராமப்புறங்களில் மலைப்பாங்கான நிலப்பரப்பு, சதுப்பு நிலங்கள், ஏரிகள் மற்றும் ஏராளமான ஏரிகள் உள்ளன.

மராக் யு நகரம் மற்றப் ராகினி மாநிலத்தில் உள்ள பகுதிகள் போல கடற்கரை ஒட்டி இருப்பதால் இதன் வெப்பநிலை ஒரு கடற்கரை வெப்பமண்டல பருவ மழைக்காடு பகுதியில் உள்ளது. இந்த நகரம் தென்மேற்கு பருவமழை மூலம் ஒரு வருடத்தில் பெரும் மழையின் அளவு சுமார் 1200 மில்லிமீட்டர் (47 அங்குலம்) பெறுகிறது, இதனால் இந்தப் பகுதி மியான்மரில் மிக ஈரப்பதமான பகுதிகளில் ஒன்றாகும். மழைக்காலம் பொதுவாக மே மாதத்தில் தொடங்கி அக்டோபர் மத்தியில் முடிவடைகிறது. 

மராக் யு வெப்பமண்டலப் பகுதியில் அமைந்துள்ள போதிலும், வடகிழக்கு பருவ மழையால் குறைந்த வெப்பநிலையை அடைகிறது. குளிர்கால பருவத்தில் அக்டோபரிலிருந்து மார்ச் வரை, வெப்பநிலை வரை குறையும். இந்தப் பருவம் மியான்மரின் சுற்றுலா பருவத்தோடு ஒத்துள்ளது.

சில ராகினி அறிஞர்கள் மராக் யு என்பதன் பொருள் தொன்மையான அரக்கனீஸ் மொழியில் "முதல் சாதனை" என்று கூறுகிறார்கள். இது அரக்கனீஸ் கதையை அடிப்படையாகக் கொண்டது, 10 ஆம் நூற்றாண்டின் முற்பகுதியில் பியுவால் படையெடுப்பு ஒன்றை மரோ இளவரசன், பாய் பரு மூலம் அரக்கனீசால் அழிக்க முடிந்தது. பியு படையெடுப்பாளர்கள் அழிக்கப்பட்ட பகுதிக்கு அருகில் இந்த நகரம் அமைந்துள்ளது. இதுமட்டுமில்லாமல் இளவரசர் தனது தந்தையை சூழ்ச்சியால் கொன்று ஆட்சியை கைப்பற்றிய தனது மாமாவை வெண்று மகுடம் சூட்டிக்கொண்டார். இது அவரின் முதல் சாதனையாக கருதப்பட்டதால் இந்நகரத்திற்கு இப்பெயர் ஏற்ப்பட்டது. 
பர்மிய புராணக்கதைகளில் மராக் யு பெயர்காரணம் வேறு விதமாக கூறப்பட்டுள்ளது, ஒரு தனிமையில் வாழ்ந்த பெண் குரங்கு ஒரு மயிலை சந்தித்து அதனோடு வாழத் தொடங்கியது. அதன் மூலம் ஒரு முட்டையை ஈன்றது. அந்த முட்டையில் இருந்து ஒரு மகன் தோன்றினார். அவன் ஒரு வலிமைமிக்க இளவரசன் ஆக வளர்ந்தார். அவர் அங்குள்ள காட்டை அழித்து மராக் யு நகரத்தை உருவாக்கினார். இதன் படி மராக் யு என்றால் "குரங்கின் முட்டை" என்பது பொருள். 

1433 ஆம் ஆண்டில், மன்னர் மின் சாவ் மோன், மராக் யு வை நிறுவி, ஒன்றுபட்ட அராக்கனீஸ் இராச்சியத்தின் கடைசி தலைநகரமாக உருவாக்கினார். பதினேழாம் நூற்றாண்டின் ஆரம்பத்தில் இந்த நகரம் 160,000 மக்கள் வாழும் நகரமாக இருந்தது 1784 ஆண்டில் பர்மா கோன்பாங் வம்சத்தினர் ஆட்சியைக் கைப்பற்றும் வரை மராக் யு நகரம் மராக் யு இராச்சியத்தின் தலைநகரமாக இருந்தது. 

ஆங்கிலேயர் ஆட்சிக்காலத்தில் இந்நகரம் மயோஹங் என்றழக்கப்பட்டது.



</doc>
<doc id="388070" url="https://ta.wikipedia.org/wiki?curid=388070" title="வியட்நாமில் மகளிர்">
வியட்நாமில் மகளிர்

வியட்நாமில் மகளிர் "(women in Vietnam)" பாத்திரம் வியட்நாமின் வரலாற்றில் காலந்த்றும் மாறிக்கொண்ட்ந்ந் வந்துள்ளது. அவர்கள் சமூகத்தில் போராளிகளாக செவிலியராக தாயராக மனைவியராகப் பாத்திரங்களை வகித்து வந்துள்ளனர். வியட்நாம் மகளிர் உரிமைகளில் பல முன்னேற்றங்கள் ஏற்பட்டுள்ளன. அரசில் மகளிரின் பேராண்மை உயர்ந்துள்ளது.வியட்நாம் மகளிர் ஒன்றியம் 1930 இல் உருவாக்கப்பட்டுள்ளது.

சீனக் குடியேற்ற ஆட்சிக்கு முன்பு வியட்நாம் தாய்வழி சமூகமாகவே இருந்துள்ளது எனவும் சீன ஆட்சி வியட்நாமில் கன்பூசியத் தந்தைவழி முறைமையைத் திணித்தது எனவும் பல அறிஞர்கள் கருதுகின்றனர். பெரும்பாலான பகுதிகளில் கி.பி இரண்டாம் நூற்றாண்டளவில் சீன ஆட்சி முடிவுற்றாலும், பின்வந்த வியட்நாமிய அரசகுலங்கள் சீன விழுமியங்களையும் நிறுவனங்களையும் பின்பற்றலாயினர்.19 ஆம் நூற்றாண்டில் பிரெஞ்சு இந்தோசaஇன ஆட்சி ஏற்பட்டது. அப்போது பலவியட்நாமிய் மகளிர் ஐரோப்பியரை மணந்தனர். இது இருபாலாருக்கும் நலம்தருவதாகக் கருதிக்கொண்டனர்.

20 ஆம் நூற்றாண்டின் தொடக்கத்தில், தேசிய உணர்வு வியட்நாமில் எழுச்சியுற்றதால் 1954 இல் பிரெஞ்சு ஆட்சிக்கு முடிவுகட்டியது. வியட்நாம் இரு நாடுகளாகப் பிரிந்தது. தேசிய உணர்வு மகளிர் உரிமைகளை கூட்டியதோடு பிரெஞ்சு ஆட்சிக்கு எதிரான புரட்சியில் மகளிர் பெரும்பங்காற்றியுள்ளனர் என பல ஆய்வுகள் கூறுகின்றன..

20 ஆம் நூற்றாண்டு முழுவதும் போரிலும் வீட்டுக்கு வெளியிலும் வியட்நாம் மகளிரின் பஙளிப்பும் பாத்திரமும் விரிவடைந்தவண்ணமே இருந்தன, குறிப்பாக இந்நிலை இந்தோசீனப் போரில் திறம்பட வெளிப்பட்டது. வியட்நாம் போரின்போதும் பின்னரும், வியட்நாமின் பொதுவுடைமைக் கட்சி ஆட்சி மகளிரின் உரிமைகளையும் சமமையையும் அரசில் மகளிரின் பங்களிப்பையும் வென்றெடுத்தது. 1960 களில் அரசு வேலைகளில் பெண்களுக்கான ஒதுக்கீட்டை நடைமுறைப்படுத்தியது, இதன்படி, அனைத்து அரசு துறைகளிலும் குறிப்பிட்ட விழுக்காட்டில் மகளிருக்கு வேளை வழங்கப்பட்டது.. 

நிகழ்கால வியட்நாமிலும் பெண்களின் உரிமைகள் உயர்ந்தவண்ணமே உள்ளதோடு மகளிர் தலைமையுங்கூட வளர்ந்தவண்ணமே உள்ளது. அண்மையில், தாங் தி நிகோசு தின் 2016 ஏப்பிரலில் இருந்து வியட்நாமியக் குடியரசுத் துணைத்தலைவராக உள்ளார். கூடுதலாக, நிகுயேன் தி கிம் நிகான் 2016 மார்ச்சில் இருந்து வியட்நாம் தேசியச் சட்டமன்றத் தலைவியாகத் தேர்ந்தெடுக்கப்பட்டுள்ளார். இதுவே இம்மன்ற முதல் பெண் தலைமையாகும். என்றாலும் வியட்நாமில் வீட்டளவிலும் சமூகப் பொருளியல் மட்டத்திலும் இன்னமும் பழைய ஆண்பாலினப் பாத்திர, பண்பாட்டுத் தாக்கங்கள் இல்லாமல் இல்லை.

"வீட்டு வாசலில் பகைவன் வந்தால், பெண்களும் போருக்குக் கிளம்புவர்." இவ்வுரை வியட்நாம் மகளிர் தகுதிக்கான சான்றாகும் எனக் கூறப்படுகிறது. (Giac den nha dan ba phai danh) – என்பது வியட்நாமிய முதுமொழியாகும். "giac den nha, dan ba cung danh" எனும் வியட்நாமிய மேற்கோளின் பொருள் போர் மகளிருக்கு உகந்ததல்ல; என்றாலும் வீட்டு வாசலில் பகைவன் நின்றால் அப்போது பெண்களும் போரில் ஈடுபடுவர் எனபதாகும்.

முதன்மைக்கட்டுரை:திரங் உடன்பிறப்புகள் (மகளிர்) ஆட்சி

கி.பி 40 இல் திரங் திராசு, திரங் நிகி ஆகிய இரு திரங் உடன்பிறப்பு மகளிர், வியட்நாமை அப்போது ஆண்டுவந்த தோ தின் எனும் ஊழல்மலிந்த சீன ஆளுநரை எதிர்த்துக் கிளர்ச்சி செய்தனர். இவர்கள் கியாவோ சி (இன்றைய வடக்கு வியட்நாம்) பகுதியின் நிலக்கிழாரின் பெண்கள்; அலுவலர்களின்விதவைகள். இவர்கள் மீ இலின்னில் தம் ஆட்சியை வெற்றிபெற்று நிறுவினர். இங்கு திரான் திராசு அரசியாக அறிவிக்கப்பட்டாள். அங்கு அவளுக்காக ஒரு தலைநகரம் உருவாக்கப்பட்டது. மீ இலின்னில் ஆட்சி செய்தபோது தோ தின் ஆட்சியின் 
கொடுமை வாய்ந்த வரிகள் அனைத்தையும் நீக்கினார். இவ்விருவரும் கி.பி 43 இல் சீனப் போர்த்தளபதியான ஏன் அரசகுல மா யுவானால் தோற்கடிக்கப்பட்டனர். இவர்கள் இன்னமும் பெண்போர்மணிகளாகவும் நாட்டின் வீராங்கனைகளாகவும் போற்றப்படுகின்றனர்.




</doc>
<doc id="388089" url="https://ta.wikipedia.org/wiki?curid=388089" title="ஒதகன்தெங்கர்">
ஒதகன்தெங்கர்

ஓதகன்தெங்கர் (மொங்கோலியம்: Отгонтэнгэр, "பொருள். "இளைய வானம்"") என்பது மங்கோலியாவில் உள்ள கான்காய் மலைகளின் மிக உயரமான சிகரமாகும். இதன் உயரம் 4,008 மீ ஆகும். இது சவ்கான் மாகாணத்தில் அமைந்துள்ளது. கான்காய் மலைகளில் உள்ள மலைகளில் இதன் உச்சி மட்டுமே நிரந்தர பனிப்பாறையுடன் காணப்படுகிறது. இதன் தென் முகம் தான் மங்கோலியாவிலேயே மிகவும் விரிவான கிரானைட் சுவர் ஆகும். 

பௌத்த மதத்தை அறிமுகப்படுத்தியதிலிருந்து, மங்கோலியர்களின் புனித மலைகளில் பல கோபமான தெய்வங்கள் வசிப்பதாக மரபுவழி மங்கோலிய நம்பிக்கைகள் உள்ளன. வச்ரபானி குறிப்பாக ஓதகன் தெங்கருடன் தொடர்புடையவராகக் கருதப்படுகிறார்.



</doc>
<doc id="388100" url="https://ta.wikipedia.org/wiki?curid=388100" title="நீகாட்டா">
நீகாட்டா

நீகாட்டா ஜப்பான் நாட்டிலுள்ள ஒரு கடல் சார்ந்த மாநிலம் ஆகும். நீகாட்டாவின் தலைநகரம் நீகிட்டா ஆகும். இங்கு ஒரு துறைமுகம் உள்ளது. இந்நகரின் உள்ள மக்கள்தொகை 807450. மக்கள்தொகை அடர்த்தி 1110/ச.கி.மீ. இந்நகரின் மொத்த பரப்பளவு 726.45ச.கி.மீ. 

நீகாட்டா நகர அரசு 1889ல் உருவாக்கப்பட்டுள்ளது. பின் 2005ஆம் ஆண்டு பல நகரங்கள் நீகாட்டாவுடன் இணைக்கப்பட்டு தற்போது 810000 மக்கள் வாழ்கின்றனர். ஹொன்சுவின் ஜப்பான் கடல் கடற்கரை உருவாக்கப்பட்டது. 16 ஆம் நூற்றாண்டில், நிக்காடா எனும் துறைமுகம் ஷினனோ ஆற்றின் முகப்பில் நிறுவப்பட்டது, அதே நேரத்தில் அனோகோ ஆற்றின் முகப்பில் நெட்டரி என்ற பெயரில் ஒரு துறைமுக நகரம் உருவாக்கப்பட்டது. செங்குகோ காலத்தின் போது யூசுகி கென்ஷின் ஆட்சியின் கீழ் இந்த பகுதி பரந்திருந்தது. 17 ஆம் நூற்றாண்டில் நிக்காடாவின் பிரதான தீவில் ஒரு கால்வாயின் அமைப்பு கட்டப்பட்டது.

1858 ஆம் ஆண்டில், யப்பான்-அமெரிக்கா இன் அமிட்டி மற்றும் வர்த்தக ஒப்பந்தப்படி சர்வதேச வர்த்தகத்திற்காக திறக்கப்பட்ட ஐந்து துறைமுகங்களில் ஒன்றாக நீக்காடா நியமிக்கப்பட்டது. 1886 ஆம் ஆண்டில், முதல் பந்தாய் பாலம் ஷிநானோ ஆற்றின் குறுக்கே கிழக்கில் நிக்காடாவின் குடியிருப்புகளையும் மேற்கில் நட்டாரி யையும் இணைக்க கட்டப்பட்டது. 1914 இல் நிக்காடா நெட்டரி இணைக்கப்பட்டது. 

இரண்டாம் உலகப் போரின்போது டோக்கியோவின் தலைநகரங்களுக்கும் ஜப்பானின் கடலுக்கும் இடையில் நிக்காடாவின் மூலோபாய இடம் குடியேறியவர்களுக்கும் இராணுவத்தினருக்கும் ஆசிய கண்டத்தில் இடமாற்றம் செய்வதற்கான ஒரு முக்கிய அம்சமாக இருந்தது. 1945 ஆம் ஆண்டில், போர் முடிவுக்கு வந்தவுடன், ஹைகிஷீமா, கோகுரா, மற்றும் நாகசாகி ஆகிய நான்கு நாடுகளில் ஒன்றான நிக்காடா ஜப்பானில் சரணடைந்தால் அணுகுண்டுக்கு இலக்குகளை எடுத்தது.

1950 ஆம் ஆண்டில், நீகாட்டா நிலையம் கட்டுமான நிறைவு, பண்டாய் பாலம் இருந்து நகர பகுதியில் விரிவாக்கம் செய்யப்பட்டது. 1955 ல் பேரழிவுகரமான தீவு நகரத்தின் பெரும்பகுதி தீ விபத்தால் சிதையுண்டது. பின் இறுதியில் நகரம் மீண்டும் கட்டமைக்கப்பட்டது.
1964 ஜூன் 16, இல், ஜப்பானை ஒரு பெரிய நிலநடுக்கம் ஏற்ப்ட்டது. , 7.5 ரிக்டர் அளவுகோல்லில் நிலநடுக்கம் ஆக பதிவாகியது . 29 பேர் இறந்ததோடு பெரிய அளவிலான சொத்து சேதத்தை ஏற்படுத்தியது, 1,960 கட்டிடங்கள் முற்றிலும் தரைமட்டமாயின. 6,640 கட்டிடங்கள் பகுதியாக சேதமாயின. 
1965, நீகாட்டாவில் பாயும் அகானோ ஆறு வழியாக ஷியா மின் நிறுவன இரசாயன ஆலையில் இருந்து மீத்தைல் மெர்குரி என்ற மாசுபட்ட வாயு காற்றில் கலந்தது. 690 க்கும் அதிகமான மக்கள் மினமாட்டா நோய் அறிகுறிகளை வெளிப்படுத்தினர், இந்த நோயானது நீகாட்டா மினமாட்டா நோயாக அறியப்பட்டது. 

நீக்காடா ஜப்பான் கடலோர கடலில் ஒரு வளமான கரையோரப் பள்ளத்தாக்கில் அமைந்துள்ளது. ஷிநானோ நதி மற்றும் அகோனோ ஆறு நகரம் இடையே பாய்கிறது. நீக்காடா நகர் குறைந்த கடல் மட்டம் மற்றும் ஏராளமான நீர் வெள்ளம் கட்டுப்பாட்டு மற்றும் நிலச் சீர்திருத்தங்கள் ஆகியவை அதன் வரலாற்றின் முழுப்பகுதிக்குமான முக்கிய பிரச்சினைகள்.

நீக்காட்டா நகரம் அதிக மழைப்பொழிவை பெறுகிறது, பெரும்பாலும் மழை வடிவில் உள்ளது. சராசரியாக, நிக்காடா நகரம் ஒவ்வொரு ஆண்டும் சுமார் 269 நாட்கள் மழை பெய்கிறது. சுமார் 170 நாட்கள் மழை அல்லது பனிப்பொழிவு 1 மில்மீட்டர் அளவிற்கு பெய்கிறது. ஜூலை மாதத்தில் மழைப்பொழிவு அதிக அளவில் இருக்கிறது. அதே போல் குளிர்கால மாதங்கள், குறிப்பாக நவம்பர் மற்றும் டிசம்பர் மாதங்களில் அதிக மழை பெய்கிறது. 


</doc>
<doc id="388102" url="https://ta.wikipedia.org/wiki?curid=388102" title="நோடா">
நோடா

நோடா (Noda, Chiba) ஜப்பான் நாட்டின் சீபா மநிலத்தில் உள்ள ஒரு நகரம் ஆகும்.
நோடா என்பது ஒரு ஜப்பானிய நகரம் ஆகும். 
இத பரப்பளவு 125 ச.கி.மீ..
இதன் மக்கள் தொகை 155,644 ஆகும்.
நோடா நகர வலைத்தளம்


</doc>
<doc id="388103" url="https://ta.wikipedia.org/wiki?curid=388103" title="எஸ்கிமோ உள்ளான்">
எஸ்கிமோ உள்ளான்

எஸ்கிமோ உள்ளான் அல்லது வடக்கத்திய உள்ளான் ("Numenius borealis") என்பது ஒரு வகை உள்ளான் ஆகும். இது மேற்கு ஆர்க்டிக் கனடா மற்றும் அலாஸ்காவின் தூந்திரப் பகுதியில் உள்ள கரையோரங்களில் ஏராளமான எண்ணிக்கையில் காணப்பட்டது. 1800களின் பிற்பகுதியில் சுமார் 20 இலட்சம் பறவைகள் கொல்லப்பட்டன. இதன் காரணமாக இவற்றை 30 ஆண்டுகளுக்கும் மேலாக யாரும் பார்த்ததில்லை. இந்த இனம் இப்போது அழிந்துவிட்டதாகக் கருதப்படுகிறது. இப்பறவையின் நீளம் சுமார் 30 செமீ (12 அங்குலம்) ஆகும். இவை பெரும்பாலும் பெர்ரிகளை உண்ணக்கூடியவை.

இந்தப் பறவையின் பரிதாப நிலை "லாஸ்ட் ஆப் த கர்லூவ்ஸ்" என்ற நாவலை எழுத ஃப்ரெட் போட்ஸ்வொர்த் என்பவரை ஊக்கப்படுத்தியது. இந்நாவலைத் தழுவி எடுக்கப்பட்ட 1972ம் ஆண்டின் "ஏ.பி.சி. ஆஃப்டர் ஸ்கூல் ஸ்பெஷல்" என்ற தொலைக்காட்சித் தொடர்  எம்மி விருது பெற்றது.




</doc>
<doc id="388105" url="https://ta.wikipedia.org/wiki?curid=388105" title="வியட்நாமில் சமயம்">
வியட்நாமில் சமயம்

நெடுங்காலமாக நிறுவப்பட்ட வியட்நாமின் சமயங்கள் "(religions in Vietnam)" எனப்படுபவற்றில் [[வியட்நாமிய நாட்டுப்புறச் சமயம் அடங்கும். இது வரலாற்றியலாக சீனாவின் கன்பூசியனியம், தாவோயியம் சார்ந்த,நெறிமுறைகளையும் திறன்மிக்க பவுத்த தாம் கியாவோ எனும் மும்மை போதனைகளையும் உள்ளடக்கியதாகும். [[வியட்நாம்]] உலகின் மிகக் குறைவாக சமய மயமாகிய நாடுகளில் ஒன்றாகும். 2014 ஆம் ஆண்டின் அரச அலுவற் புள்ளிவிவரப்படி, மொத்த மக்கள்தொகையான 90 மில்லியன் மக்களில் 24 மில்லியன் மக்களே நிறுவனச் சமயங்களைச் சார்ந்துள்ளனர். இவரில், 11 மில்லியன் பேர் பவுத்தர் (12.2%), 6.2 மில்லியன் பேர் கத்தோலிக்கர் (6.8%), 4.4 மில்லியன் பேர் சாவோதையர் (4.8%), 1.4 மில்லியன் பேர் சீர்டிருத்தக் கிறித்தவர்(1.6%), 1.3 மில்லியன் பேர் கோவாகோவாவினர் (1.4%), 75,000 பேர் முசுலிம்கள், 7,000 பேர் பாகாலியர், 1,500 பேர் இந்து சமயத்தவர், மேலும் பிற சிறுகுழுக்கள் (<1%) பிற சமயத்தவர் ஆவர். மரபான தேவர், தேவதை, மூத்தோர் ஆகியவரை வழிபடும் நாட்டுப்புற வடிவம் 1980 களுக்குப் பின்னர் புத்துயிர்ப்பு பெற்றுள்ளது.

பியூ ஆராய்ச்சி மைய 2010 ஆம் ஆண்டின் அறிக்கைப்படி, மொத்த மக்கள்தொகையில், (45.3%) அளவு வியட்நாமியர் நாட்டுப்புறச் சமயம் சார்ந்துள்ளனர். பவுத்தர்கள் 16.4% அளவினர் ஆவர்; 8.2% அளவினர் கத்தோலிக்கக் கிறித்தவர்கள் ஆவர்; எஞ்சிய 30% அளவினர் சமயம் சாராதவர் ஆவர். அலுவல்முறைப்படி, வியட்நாமியப் பொதுவுடைமைக் கட்சியும் அரசும் வியட்நாமை வியட்நாமியச் சமவுடைமைக் குடியரசு எனவும் இதுவொரு நாத்திக ந்நடு என்வும் அறிவித்துள்ளன.

1999 ஆம் ஆண்டின் மக்கள்தொகை கணக்கெடுப்பின்படி பெர்ம்பாலான வியட்நாமியர் சமயம் சாராதவராக்ப் பதிவு செய்திருந்தாலும், சமயம் என்பது அனைவரும் ஏற்கின்ற ஒத்த நம்பிக்கை, நடைமுறைகள் எனும் வரையறையின்படி, வியட்நாமிய வாழ்க்கையில் சமயம் ஒருங்கிணைந்த பகுதியாகவே உள்ளது, இது உள்நாட்டு, வெளிநாட்டு வியட்நாமியரின் சமூக நடத்தையையும் ஆன்மீக நடைமுறைகளையும் வழிபடுத்துகிறது. தாம் கியாவோ எனும் முச்சமயம், அதாவது, மகாயாணப் பவுத்தம், தாவோயியம், கன்பூசியனியம், நாட்டுப்புறச் சமயம் ஆகியவை இணைந்த கூட்டுச் சிந்தனை மரபு, வியட்நாமியரின் நம்பிக்கைகளிலும் நடைமுறைகளிலும் தாக்கம் செலுத்துகிறது. இது கணக்கெடுப்பில் பதிவாவதில்லை.வியட்நாமியர் பின்பற்றும் மிகக் குறிப்பிடத்தக்க ஆன்மீக நடைமுறைகளில் ஒன்று மூதாதையர் வழிபாடாகும். இவ்வழிபாட்டைச் சீனரும் பெரும்பாலான ஆசியப் பண்பாடுகளும் மேற்கொள்கின்றன. சமயம் சார்ந்த அல்லது சாராத வியட்நாமியரின் வீடுகளிலும் வணிக இல்லங்களிலும் பலிபீடங்கள் உள்ளன. அங்கு மூதாதையருக்கு வழிபாடுகள் செய்யப்படுகின்றன. இவை முதன்மையான மரபு அல்லது சமய விழாக்களில் அதாவது இறப்பு நினைவு விழா, வணிகத் தொடக்கம், குடும்ப உறுப்பினருக்கான வழிப்படுத்தல் போன்ர நிகழ்ச்சிகாளில் மேற்கொள்ளப்படுகின்றன. பெரும்பாலான வியட்நாமியருக்கு பேய்களிலும் ஆவிகளிலும் நம்பிக்கை உண்டு; தம் மூத்தோருக்கு முறையாக வழிபாடு செய்யாவிட்டால் அவர்கள் பசிமிக்க பேய்களாக 9வியட்நாமில் மாதோய்களாக) அலைவர் என்ற நம்பிக்கை வியட்நாமியரிடம் உண்டு . 

2002 ஆம் ஆண்டின் பியூ ஆராய்ச்சி மைய அறிக்கை வியட்நாமின் 24% அளவு மக்கள்தொகையைச் சார்ந்தவரே சமயத்தை மிகவும் முதன்மையானதாகக் கருதுகின்றனர்.


[[File:Buddha statue, Nha Trang.jpg|thumb|200px|[[வியட்நாம்]] நாட்டில் நிகா திராங்கில் உள்ள மாபெரும் புத்தர் சிலை.]]

வியட்நாமியரின் மிகப் பழைய சமய நடைமுறைகளாக ஆவி வழிபாடும் குலக்குறி வழிபாடும் நிலவின.தோன் சோன் முரசு அழகுபாடுகள் விழா, சமயப் பொருள்களும் நம்பிக்கைகளும் அமைந்தவையாக ஏற்றுக்கொள்ளப்படுகின்றன.அவற்றில் பறவை உருவங்கள் உள்ளன; எனவே தொடக்க கால வியட்நாமிய்ர் பறவைகலை வழிபட்டிஉக்கலாம். வியட்நாமியக் கலையில் அடிக்கடி நீர்த்தும்பிகள் அமைகின்றன.இது அவர்களது தந்தையாக்க் கருதப்படும் இலாசுலோங் குவான் எனும் தொன்மக் கடவுளாகிய தும்பிக்கடவுளின் வழிபாடாகலாம்.

[[File:Lien2.jpeg|thumb|150px|அடுக்குத் தூபியில் வழிபடும் இலேந்தோங் வழியினர்.]]
முதன்மைக்கட்டுரை:வியட்நாமிய நாட்டுப்புறச் சமயம்

[[File:Chua Mot Cot.jpg|thumb|225px|கனாயில் உள்ள ஒற்றை அடுக்குத் தூபி, வரலாற்றுப் பவுத்தக்கோயில்.]]

[[File:Amitbabha and female devotee detail.jpg|thumb|225px|தூயநில ஆசான் அமிதாப புத்தர், பெண்துறவிக்கு அருள்தருதல், குவானாம் அடுக்குத் தூபி, சோலான்.]]

முதன்மைக்கட்டுரை:வியட்நாமில் பவுத்தம்

முதன்மைக்கட்டுரை:வியட்நாமில் கிறித்தவம்

[[File:HCMC Notre Dame Cathedral.jpg|thumb|170px|நோத்ரே தாம் தேவாலயம், ஓ சி மின் நகர், வியட்நாம்.]]

முதன்மைக்கட்டுரை:வியட்நாமில் உரோமக் கத்தோலிக்கம்

முதன்மைக்கட்டுரை:வியட்நாமில் சீர்திருத்தக் கிறித்தவம்

[[File:Cao Dai prayers 2.jpg|thumb|225px|வியட்நாம், தாய்மின் நகரில் சாவோதையில் துறவிகள் வழிபடல்.]]

முதன்மைக்கட்டுரை:தென்கிழக்காசியாவில் இந்து சமயம், வியட்நாம்

[[File:Hindu Temples Cham Empire Nha Trang Vietnam.jpg|thumb|[[வியட்நாம்]] நாட்டில் நிகா திராங்கில் உள்ள இந்துக் கோயில்]]

[[File:Mosque near Chau Doc, Vietnam.jpg|right|ஆன் கியாங்கில் உள்ள மசூதி|thumb|225px]]
முதன்மைக்கட்டுரை:வியட்நாமில் இசுலாமியம்

முதன்மைக்கட்டுரை:வியட்நாமில் யூதர் வரலாறு

முதன்மைக்கட்டுரை:வியட்நாமில் பாகாலியம்

முதன்மைக்கட்டுரை:வியட்நாமில் சமய விடுதலை



[[பகுப்பு:வியட்நாமில் சமயம்| ]]
[[பகுப்பு:தென்கிழக்காசியாவில் சமயம்]]
[[பகுப்பு:ஆசியாவில் சமயம்]]
[[பகுப்பு:ஆசிய மாதக் கட்டுரைகள் நவம்பர் 2017]]

</doc>
<doc id="388109" url="https://ta.wikipedia.org/wiki?curid=388109" title="வளை ஆந்தை">
வளை ஆந்தை

வளை ஆந்தை ("burrowing owl", உயிரியல் பெயர்: "Athene cunicularia") என்பது ஒரு சிறிய ஆந்தை ஆகும். இது நீண்ட கால்களைக் கொண்டுள்ளது. இது வட மற்றும் தென் அமெரிக்காவின் திறந்த நிலப்பரப்புகளில் காணப்படுகிறது. புல்வெளிகள், மேய்ச்சல்நிலங்கள், வேளாண்மைப் பகுதிகள், பாலைவனங்கள் அல்லது குறைந்த தாவரங்களுடன் கூடிய வேறு எந்த வெளிப்புற உலர்ந்த பகுதியிலும் இவை காணப்படுகின்றன. இவை வளைகளில் தங்குகின்றன. தரை நாய்களால் ("Cynomys spp.") தோண்டியெடுக்கப்பட்டவை போன்ற வளைகளில் தங்குகின்றன. பெரும்பாலான ஆந்தைகள் போலல்லாமல், வளை ஆந்தைகளானது பகல் நேரத்தில் சுறுசுறுப்பாக இருக்கும். எனினும் இவை  மதிய வெப்பத்தைத் தவிர்க்கின்றன. அனைத்து வகையான ஆந்தைகளையும் போலவே, வளை ஆந்தைகள் அந்தியிலிருந்து விடியற்காலை வரை வேட்டையாடும். இந்நேரத்தில் இவை தங்கள் இரவுப் பார்வை மற்றும் கேட்கும் திறனைச் சாதகமாகப் பயன்படுத்துகின்றன. இவை காடுகளைத் தவிர்த்து திறந்த புல்வெளிகளில் வாழ்கின்றன. இதன் காரணமாக இவற்றிற்கு நீண்ட கால்கள் உருவாகியுள்ளன. இது வேட்டையாடும் போது வேகமாக ஓட மற்றும் பறக்க உதவுகிறது.




</doc>
<doc id="388147" url="https://ta.wikipedia.org/wiki?curid=388147" title="தமிழ்நாடு முஸ்லிம் லீக்">
தமிழ்நாடு முஸ்லிம் லீக்

தமிழ்நாடு முஸ்லிம் லீக் ( Tamil Nadu Muslim League ) தமிழகத்தின் ஒரு அரசியல் கட்சியாக 1973 ஆம் ஆண்டு நாவலர் அ._மு._யூசுப்_சாகிப் மற்றும் இலப்பைகுடிக்காடுஅப்துல் காதர் ஜமாலி சாகிப் ஆகியோரால் துவங்கப்பட்டது 

இக்கட்சியின் தலைவராக ஹபிபுல்லா பேக்கும், செயலாளராக அ. மு. யூசுப் சாகிப் தேர்ந்தெடுக்கப்பட்டனர்.

இக்கட்சி துவஙகப்பட்ட‌ கால கட்டத்தில் தமிழகத்தில் நடைபெற்ற இடைத்தேர்தல்களில் அ.தி.மு.க.வுக்கு ஆதரவு அளித்தது. எனினும் இவரது தலைமையிலான தமிழ்நாடு முஸ்லிம் லீகிற்கு சமுதாய மக்களிடம் போதிய ஆதரவு கிடைக்கவில்லை.
1977 ஆம் ஆண்டு நடைபெற்ற சட்டமன்றத் தேர்தலுக்குப் பின்னர் சி.ஹெச் முகம்மது கோயா உள்ளிட்ட கேரள மாநில லீக் தலைவர்கள் யூசுப் சாகிபுடன் மேற்கொண்ட சமரசப் பேச்சு வார்த்தைகள் காரணமாக தமிழ்நாடு முஸ்லீம் லீக்கைக் கலைத்துவிட்டு இந்திய யூனியன் முஸ்லிம் லீக்கில் இணைந்தது


</doc>
<doc id="388149" url="https://ta.wikipedia.org/wiki?curid=388149" title="அ. மு. யூசுப் சாகிப்">
அ. மு. யூசுப் சாகிப்

அ. மு. யூசுப் சாகிப் (1928- 1993) இந்தியாவில் புகழ்பெற்ற ஓர் இசுலாமிய பத்திரிகையாளரும், எழுத்தாளரும், இந்திய யூனியன் முஸ்லிம் லீக்கின் முன்னணித் தலைவர்களில் ஒருவரும், சிற்றிதழ் ஆசிரியருமாவார். சில திரைப்படங்களுக்கு பின்னணிக் குரலும் கொடுத்துள்ளார். தலை சிறந்த பேச்சாளரான இவரை நாவலர் யூசுப் என்றே அழைத்தனர். 

அ. மு. யூசுப் சாகிப் 1928 ஆம் ஆண்டு புதுச்சேரி மாநிலம் காரைக்காலில் அப்துல்ஹை - பாத்திமா பீவி தம்பதியினரின் மகனாகப் பிறந்தார். தனது ஆரம்ப மற்றும் இடைநிலைக் கல்வியை காரைக்காலிலேயே கற்றுத்தேறினார். காரைக்கால் அப்போது பிரெஞ்சுக் காலனியாக இருந்ததால், அவருக்குப் பிரரெஞ்சு மொழியும் ஓரளவு தெரியும். 

ஏ.எம். யூசுப் இளமையிலேயே எழுதுவதில் ஆர்வம் கொண்டிருந்தார். 1943 ஆம் ஆண்டு, அதாவது தனது 15 வயதிலேயே கதம்பம்என்ற கையெழுத்து இதழை எஸ். எம். உமருடன் இணைந்து நடத்தினார். பக்கர் என்பவரின் ஓவியங்கள் இவ்விதழை அலங்கரித்துள்ளன. மேலும் பால்யன் என்ற இதழிலும் எழுதி வந்தார், 1947 ஆம் ஆண்டு காரைக்காலில் முஸ்லிம் லீக் என்ற இதழை தானே தொடங்கி நடத்தி வந்தார். இக்கால கட்டத்தில் இந்தியாவில் செய்தித் தணிக்கை காணப்பட்டது. இதனால் அதிகாரிகளுடன் அடிக்கடி மோதல்களுக்கு உட்பட்டார். இத்தகைய இக்கட்டான நேரத்தில் இவரது நண்பர்கள் இவரை சிங்கப்பூருக்கு அனுப்பி வைத்தனர். அங்கு வெளிவந்து கொண்டிருந்த மலாயா நண்பன் இதழில் ஆசிரியர் கரீம் கனியுடன் சில காலம் பணியாற்றி விட்டு நாடு திரும்பினார். சிங்கப்பூரிலிருந்து இந்தியா திரும்பிய இவர் 1952ம் ஆண்டு மறுமலர்ச்சி எனும் வார இதழை ஆசிரியராக இருந்து வெளியிட்டுள்ளார். இசுலாமிய இதழ்களில் நீண்ட காலங்களாக வெளிவந்த இதழாகவும், சில காலங்கள் அதிக விற்பனையுள்ள சிற்றிதழாகவும் இது இருந்துள்ளது. மறுமலர்ச்சி 'இசுலாமியக் கலைக்களஞ்சியம்' எனும் நூலினையும் வெளியிட்டுள்ளது.

இவர் முஸ்லிம் லீக்கில் இணைந்து “தமிழ் நாடு முஸ்லிம் லீக் பொதுச் செயலாளராக” வளர்ச்சியடைந்தார். காரைக்காலுக்கு 'முஸ்லிம் லீக்' இயக்கத்தை கொண்டு வந்தவர்களில் இவரும் ஒருவராவார். 

இவர் நீரிழிவு நோய் காரணமாக மிகவும் பாதிப்படைந்தார். இதில் ஒரு காலை இழந்தார். இருப்பினும் தன் எழுத்துப் பணியைத் தொடர்ந்தார். இச்சந்தர்ப்பத்தில் "கால் போனால் போகட்டுமே, பேனா பிடிக்க கை இருக்கின்றதே, தொடர்ந்து பணியாற்றுவேன்" என்று இதழியல் பணி தொடர்ந்தார்.

இவர் ஏப்ரல் 23, 1993 அன்று அவருடைய 67வது வயதில் காலமானார்.


</doc>
<doc id="388153" url="https://ta.wikipedia.org/wiki?curid=388153" title="அப்துல் காதர் ஜமாலி சாகிப்">
அப்துல் காதர் ஜமாலி சாகிப்

அப்துல் காதர் ஜமாலி சாகிப் 25டிசம்பர்1922 ஆம் ஆண்டு அரசியல்வாதி ஆவார். பெரம்பலூர் மாவட்டம் இலப்பைகுடிக்காடு பேரூராட்சியில் பிறந்தார்.

அஹமது புகாரி ஜெய்த்தூன் பீவி தம்பதியரின் நான்காவது மகனாகப் பிறந்தார். 

தொடக்க மற்றும் இடை நிலைக்கல்வியை உள்ளூரிலேயே பயின்ற இவர் சென்னை பெரம்பூரில் செயல் பட்டுவரும் ஜமாலியா அரபுக்கல்லூரியில் ஓதி ஜமாலி என்ற பட்டம் பெற்றார், இதனாலேயே இவரை ஜமாலி என்றே மக்கள் அழைக்களாயினர்.

மேலும் திருவையாற்றிலுள்ள தமிழ்க்கல்லூரியில் பயின்று தமிழில் (வித்வான்) புலவர் பட்டம் பெற்றார். தமிழக முஸ்லிம் லீக் தலைவர்களிலேயே தமிழ் வித்வான் பட்டம் பெற்றவர் இவர் ஒருவர்தான் என்பது குறிப்பிடத்தக்கது.

முஸ்லிம் லீக் மற்றும் மறுமலர்ச்சி_(சிற்றிதழ்) பத்திரிக்கைகளில் ஆசிரியராகவும், பங்குதாரராகவும் செயல்பட்டவர்.

இந்தியன் யூனியன் முஸ்லிம் லீக்கில் இணைந்து தனது அரசியல் பணியை துவக்கினார். கட்சியின் கிளைப்பொறுப்புகளில் துவங்கி மாநில பொறுப்புவரை அனைத்து மட்டத்திலும் பணியாற்றினார். அன்றைய சென்னை மாகணத்தின் 1948 ஆம் ஆண்டு நடைப்பெற்ற இடைத்தேர்தலில் இராமநாதபுரம் தொகுதியில் போட்டியிட்டு வெற்றி பெற்று சட்ட மன்ற உறுப்பினரானார்.

இந்திய யூனியன் முஸ்லிம் லீக்கில் சக நிர்வாகிகளுடன் ஏற்பட்ட கருத்து வேறுபாட்டால், 1973 ஆம் ஆண்டு நாவலர் அ. மு. யூசுப் சாகிப்புடன் இணைந்து தமிழ்நாடு முஸ்லிம் லீக் என்ற கட்சியை துவங்கினார்.

நாடு பிரிவிணையின் போது டிசம்பர் 13,14 ஆகிய தேதிகளில் 1947ல் கராச்சி நகரில் நடைப்பெற்ற கவுன்சில் கூட்டத்தில் காயிதே மில்லத் இஸ்மாயில் சாகிபுடன் சென்னை மாகாணப் பிரதிநியாக கலந்து கொண்ட ஐவரில் ஒருவராக இவரும் இருந்தது குறிப்பிடத்தக்கது.

உடல் நலிவுற்றிருந்த ஜமாலி சாகிப் அவர்கள் 12 ஏப்ரல் 1996 ஆம் ஆண்டு தன்னுடைய 74 வயதில் மரணமுற்றார்.



</doc>
<doc id="388154" url="https://ta.wikipedia.org/wiki?curid=388154" title="ஹடுக்கன்தீன் கோவில்">
ஹடுக்கன்தீன் கோவில்

ஹடுக்கன்தீன் கோவில் புகழ்பெற்ற கோவில்களில் ஒன்றாக மிகத் தொன்மையான அரக்கனீஸ் நகரமான மராக் யுவில், ராகினி மாநிலத்தில், மியான்மரில் உள்ளது. இந்தப் பெயரின் பொருள் "குறுக்கு உத்தரம் ஒழுங்குமுறை மண்டபம்".

ஹடுக்கன்தீன் கோவில் 1571 ஆம் ஆண்டில் மன்னர் மின் பலாங்கால் கட்டப்பட்டது, அவரது ஆட்சியில் மராக் யு பேரரசுக்கு செழுமையையும் விரிவாக்கத்தையும் கொண்டுவந்ததாக கூறப்படுகிறது. மேலும் மன்னர் மின் பலாங்கால் ஒரு டஜன் தூபிக் கோவில்கள் கட்டப்பட்டதாக நம்பப்படுகிறது. அதில் 1577 ஆம் ஆண்டில் கட்டப்பட்ட அரசரின் அரண்மனை மற்றும் பிட்டாகா டைக் என்ற நூலகக் கட்டிடம் ஆகிய இரண்டும் மட்டுமே மீதமிருக்கும் கட்டிடங்களாகும். 

பிட்டாகா டைக் ஒரு சிறிய, மிகவும் அழகுபடுத்தப்பட்ட கல் கட்டிடம் மலர் வடிவங்களின் சிற்பங்கள் கொண்டு அலங்கரிக்கப்பட்டுள்ளது. இது வடக்கு திசையில் ஹதுபாயன் தூபியிருக்கும் பகுதிக்கு அருகில் காணப்படும். இந்தக் கோவில் தொன்மையான் பெளத்த புனித நூல் திரிபிடகாவை பாதுகாக்கும் இடமாக மன்னரால் கட்டப்பட்டுள்ளது. இந்த நூல் அப்போதைய சிலோனிலிருந்து (இப்போது இலங்கை) மன்னரால் கொண்டுவரப்பட்டது. 

மராக் யு புத்தமத கோவில்களைப் போலவே இந்தக் கோவிலும் இரட்டை பயன்பாடு கொண்டதாக கோபுரமாகவும் பதுங்கும் குழிகள் கொண்ட கோட்டை-கோவிலாகவும் வடிவமைக்கப்பட்டுள்ளது. இது ஒரு 'தெய்ன்' (ஒழுங்குமுறை மண்டபம்) என்றாலும், இது மராக் யு இல் உள்ள மிகவும் இராணுவ பயன்பாட்டிற்க்கான கட்டிடங்களில் ஒன்றாகும், எழுப்பப்பட்ட தரையில் கட்டப்பட்டது, ஒரே நுழைவாயில் மற்றும் சிறிய ஜன்னல்கள் கொண்டுள்ளது.

19 ஆம் நூற்றாண்டின் பிற்பகுதியில் மராக் யுவில் உள்ள தொன்மையான கட்டிடங்களை ஆய்வு செய்வதற்காக பிரித்தானியப் பேரரசு ஒரு தொல்பொருள் நிபுணரான டாக்டர் எமில் ஃபொச்சாம்மேர் அனுப்பியது. அவர் கோவில்களை (தூபிகளை) ஆய்வுகள் செய்து போரின் சமயங்களில் புத்த மதத்தினர் தங்குவதற்காக கட்டப்பட்ட ஒழுங்கு மண்டபம் மற்றும் பதுங்கும் கோட்டைகளாக பயன்படுத்திருக்கலாம் என்றார்.

கோவிலின் நடுவில் ஒரு காளான் வடிவத்தில் ஒரு குவிமாடம் உள்ளது அதன் மேல் கிரீடம் அல்லது ஹதி உள்ளது, நான்கு மூலைகளிலும் சிறிய தூபிகளால் சூழப்பட்டுள்ளது. மத்திய குவிமாடத்தின் முகப்பின் அடிவாரத்தில் ஒரு சதுர ஜ்ன்னல் வடிவமைக்கப்பட்டு, அதன் வழியே விடியற்காலை சூரியனின் கதிர்கள் நேரடியாக பிரதான புத்தர் படத்தின் மையப்பகுதிக்குள் பிரகாசிக்கின்றன. கோயிலின் மேற்கு பக்கத்தில் ஒரு சிறிய தியான அறை உள்ளது, இதை பிரதான வாயில் வழியாக மட்டுமே அணுக முடியும்.

கோவில் செங்கல் மற்றும் கற்களை கொண்டு கட்டப்பட்டுள்ளது.

ஹடுக்கன்தீன் கோவிலில் மூன்று அறைகள் கடிகார முல் சுழற்சி திசையில் வரிசையாக உள்ளது. இந்தக் கோவிலில் மொத்தம் 180 புத்தர் சிலைகள் உள்ளன. தாழ்வாரப் பகுதியில் 179 சிறிய சிலைகளும், மத்திய மண்டபத்தில் ஒரு சிலையும் உள்ளன. இதிலுள்ள ஒவ்வொரு பக்கத்திலும் செதுக்கப்பட்ட ஆண் மற்றும் பெண் உருவங்கள் உள்ளது. இது இந்தக் கோவிலை உருவாக்கவுதற்காக நன்கொடை கொடுத்தவர்களை சிறப்பிப்பதற்காக இந்தச் சிலைகளை உருவாக்கி இருக்கலாம்.

கோவிலின் இருண்ட உட்புறத்தில் மெழுகு வர்திகள் ஏற்றப்பட்டு ஒரு மாயத்தோற்றத்தை உருவாக்குகிறது. கோவிலின் உள்ளே செல்ல வளைந்து செல்லும் பாதையில் உட்புறம் சென்றால் நேராக மத்திய் மண்டபத்தில் அமைந்திருக்கும் புத்தர் சிலைக்கு வந்தடைவோம்.



</doc>
<doc id="388164" url="https://ta.wikipedia.org/wiki?curid=388164" title="வியட்நாமிய உணவு">
வியட்நாமிய உணவு

வியட்நாமிய உணவு "(Vietnamese cuisine)" என்பது வியட்நாமில் வழக்கில் உள்ள உணவுகளையும் பருகுவகைகளையும் உள்ளடக்கும். ஒட்டுமொத்த வியட்நாமிய உணவில் ஐஞ்சுவைகள் அமையும். ஐஞ்சுவை வியட்நாம் மொழியில் "நிகூ வி (ngũ vị)") எனப்படுகிறது. ஒவ்வோரு வியட்நாமிய உணவிலும் தனித்தன்மை வாய்ந்த நறுஞ்சுவை இருக்கும். இது ஐந்து சுவைகளில் ஒன்று அல்லது இரண்டு சுவைகளின் கூட்டாக அமையும். வியட்நாமிய உணவின் வழக்கமான உட்கூறுகளாக, மீன்குழைவு, கல்லிறால் மசியல், சோயாக் குழைவு, புத்திலைகள், பழங்கள், காய்கறிகள் இருக்கும். வியட்நாமிய உணவுவகைகளில் மஞ்சட்புல்லரிசி,இஞ்சி, புதினா, வியட்நாம் புதினா, நீள்கொத்தமல்லி, சாய்கோன் சின்னமோன், குறுமிளகாய், எலுமிச்சம்பழம், தாய் பாசில் இலைகள் ஆகியன இருக்கும்.மரபு வியட்நாமியச் சமையலில் புதிய உட்கூறுகளும் குறைவான பாலும் எண்ணெயும் காய்கறிகளும் கீரைகளும் அழகிய காட்டமைவும் அமைவதால் பலராலும் பெரிதும் போற்றி உண்ணப்படுகிறது. புதுக்கீரைகளும் இறைச்சியும் சமமாக கலப்பதாலும் நுண்சுவைக்கேற்ப சுவைப்பொருள்களைத் தேர்ந்தெடுத்த பாங்கில் பயன்படுத்துவதாலும், வியட்நாமிய உணவு உலகளாவிய நிலையில் உடல்நலத்துக்கு உகந்த உணவாகக் கருதப்படுகிறது. 

வியட்நாம் மக்கள் சமனிலை விதிகளை மதிப்பதால், வியட்நாமிய உணவு நறுமனம், நறுஞ்சுவை, நன்னிறம் ஆகியவற்ரின் சேர்மானம் சமனிலையில் அமையும். வியட்நாமிய உணவு ஐங்கூறுபாடுகளின் கூட்டாகும்; உணவு சமைக்கும்போது இந்தக் கூறுபாடுகளுக்கு இடையிலும் சமனிலை போற்றிப் பேணப்படுகிறது. பல வியட்நாமிய உணவுகள் பின்வரும் ஐஞ்சுவை பொதுளியனவாகும் ("நிகூ வி"): கார்ப்பு (பொன்மம்), உவர்ப்பு (மரம்), கைப்பு (தீ), உவர்ப்பு (நீர்), இனிப்பு (மண்); உரிய ஐந்து உறுப்புகளாவன, ("நிகூ தாங்"): பித்தப் பை, சிறுகுடல், பெருங்குடல், வயிறு, சிறுநீர்ப் பை என்பனவாகும்.

வியட்நாமிய உணவுகள் ஐவகை ஊட்டங்களைக் கொண்டுள்ளன. அவை, ("நிகூ சாத்") எனப்படும். அவை தூள், நீர் அல்லது நீர்மம், கனிமச் சத்துகள், புர்தம், கொழுப்பு என்பனவாகும். வியட்நாமியச் சமையல்காரர்கள் உணவுகளில் ஐந்து நிறங்களைப் பயன்படுத்துகின்றனர். அவை ("நிகூ சாசு") எனப்படும். அவை, வெண்மை (பொன்மம்), பச்சை (மரம்), மஞ்சள் (மண்), சிவப்பு (தீ), கறுப்பு (நீர்) என்பனவாகும்.

வியட்நாமிய உணவுகள் ஐம்புலன்களுக்கும் விருந்தளிக்கின்றன. ஐம்புலன்கள் "நாம் கியாசு குவான்" எனப்படுகின்றன. உணவு அழகுபடுத்தல் கண்களுக்கு விருந்தளிக்கிறது; நொறுக்கு உணவுகள் ஓசையைத் தருகின்றன; நாக்கு ஐஞ்சுவைகளில் திளைக்கிறது; மூக்கு கீரைகள் தூண்டும் மணக்கூறுபாடுகளை முகர்கிறது; சுருள் உணவுகள் போன்ற சில உணவு வகைகளை தொட்டு உணரலாம். Whether சிக்கலானதோ எளியதோ வியட்நாமிய உணவுகள் உண்ணல் இன்பத்தை உண்ணும்போது தரவல்லன.
வியட்நாமிய உணவு, வூ சிங் எனும் ஆசிய ஐம்பூத, மாபூதக் கோட்பாட்டு நெறியின் தாக்கமுற்றதாகும், 

உடலுக்கு நன்மைதரும்படி, உணவு வகைகளின் தேர்வில் யின்-யாங் சமனிலை நெறி பின்பற்றப்படுகிறது. இதேபோல, கட்டமைப்பு வேறுபாட்டுச் சமனிலையும் நறுஞ்சுவை வேறுபாட்டுச் சமனிலையும் முதன்மையாகக் கருதப்படுகின்றன, இச்சமனிலைக்கு உட்கூறுகளின் குளிர்த்தல், சூடேற்றல் இயல்புகள் சார்ந்த நெறி கருத்தில் கொள்ளப்படுகிறது. சூழல், வெப்பநிலை, உணவின் சுவை ஆகியவற்றின் சமனிலைகள் அமைந்த தகுந்த உணவுகள், உரிய பருவத்துக்கேற்ப பரிமாறப்படுகின்றன. Some examples are:





உப்பு வாழ்வோர், இறந்தோர் உலகங்களிடையே அமையும் உறவின் குறியீடாக பயன்படுகிறது. "பான் பூ தே" எனும் சொல் திருமணமான முழுநிறைவான சீரிசைவு மிக்க இணையரைக் குறிக்கப் பயன்படுகிறது. புத்தாண்டுப் பிறப்பு போன்ற சிரப்பு விழா நாட்களில் இரந்த மூதாதையருக்கு உணவுகள் பலைபீடத்தில் வைத்துF வன்ங்கப்படுகிறது. வியட்நாமியப் பண்பாட்டில் சமைத்தலும் உணவு உட்கொள்ளலும் மிகமிக முதன்மையான பாத்திரத்தை வ்கிக்கின்றன. ஆன் (உண்ணல்) எனும் விய்ட்நாமியச் சொல் பல வியட்நாமியப் பழமொழிகளில் வருகிறது. இது பலவகை ஆகுபெயர்களாகிப் பல பொருண்மைப் புல விரிவுகளைத் தருகிறது.

சில பொதுவான சமையல் நுட்ப முறைகள் பின்வருமாறு: 




</doc>
<doc id="388165" url="https://ta.wikipedia.org/wiki?curid=388165" title="தமிழ்நாட்டின் உயிரினங்கள்">
தமிழ்நாட்டின் உயிரினங்கள்

தமிழ்நாட்டில் 2000க்கும் அதிகமான உயிரினங்கள் காணப்படுகின்றன.

ஆசிய யானை, வங்காளப் புலி, இந்தியச் சிறுத்தை, தேன் கரடி, கடமா, காட்டுப்பன்றி, சோலைமந்தி, நீலகிரி மந்தி, சாம்பல் மந்தி, குல்லாய் குரங்கு, நீலகிரி வரையாடு, நாற்கொம்பு மான், செந்நாய், மர மூஞ்சூறு, கடமான், சருகுமான், குரைக்கும் மான், காட்டுப்பூனை, மீன்பிடிப் பூனை, சிறுத்தைப் பூனை, சிறிய இந்திய புனுகுப் பூனை, ஆசிய மரநாய், சிறிய இந்திய கீரிப் பிள்ளை, புல்வாய், புள்ளிமான், கோடிட்ட கழுதைப்புலி, நீலகிரி மார்ட்டின், திருவாங்கூர் பறக்கும் அணில், பழுப்பு மலை அணில், பறக்கும் அணில், இந்திய அணில், இந்திய முயல், இந்திய எறும்பு தின்னி, காட்டு நீர்நாய், மலபார் ஊசிமுனை டோர்மவுஸ், இந்தியக் குள்ள நரி, சென்னை முள்ளெலி, இந்திய கொண்டை முள்ளம்பன்றி மற்றும் ஆற்று நீர்நாய் ஆகியவை தமிழ்நாட்டில் காணப்படும் பாலூட்டிகள் ஆகும். 

மலபார் கொரிப்பான், மலபார் வெள்ளை கறுப்பு இருவாச்சி, கருப்பு புறா, நீலகிரி சிரிக்கும் பறவை, பொரி வல்லூறு, இராசாளிப் பருந்து, கிழக்கத்திய டாலர் பறவை, நீலகிரி நெட்டைக்காலி, சிறிய சிலந்திவேட்டைப் பறவை, நீலகிரி நீலச்சிட்டு, பட்டாணி உப்புக்கொத்தி, சிறிய இந்திய உழவாரன், வெள்ளை உதர வால் காக்கை, வெள்ளை உதர மரங்கொத்தி, பச்சை ஏகாதிபத்தியப் புறா, நீலகிரி ஈபிடிப்பான், பெரிய காது பக்கி, வெள்ளைக் கானாங்கோழி, இதயவடிவப் புள்ளி மரங்கொத்தி, மயில், சாம்பல் மார்புப் பச்சைப் புறா, பொரி உள்ளான், இளவேனிற்கால தொங்கும் கிளி,
மலபார்
கிளி, வெண்புருவக் கொண்டலாத்தி, மலை மீன்கொத்தி, சாம்பல் தலை மீன்பிடிக் கழுகு, அரக்குத் தலை சிறிய மரங்கொத்தி, கருப்பு ஆரஞ்சு ஈபிடிப்பான், பச்சைக் குக்குறுவான், நீலத்தாடி தேனீ-உண்ணும் பறவை, அகலவால் புல்பறவை, நீர்க்காக்கை, பாம்புத் தாரா, ஹெரான், இக்ரெட், நத்தை குத்தி நாரை, துடுப்பு வாயன், வெள்ளை அரிவாள் மூக்கன், முக்குளிப்பான், இந்திய காணான்கோழி, நெடுங்கால் உள்ளான், சில புலம்பெயரும் வாத்துக்கள் மற்றும் சாம்பல் பெலிகன் ஆகியவை தமிழ்நாட்டில் காணப்படும் பறவைகள் ஆகும். 

ஆவுளியா, ஆமை, ஓங்கில், கருவாலிக்கொட்டை புழு ஆகியவை தமிழ்நாட்டில் காணப்படும் கடல்வாழ் உயிரினங்கள் ஆகும்.

வண்ணத்துப்பூச்சிகள்: தெற்கத்திய பறவையிறக்கை, உரோசா அழகி, சிவப்புடல் அழகி, நெட்டிலி அழகி, நாட்டு நீல அழகி, மரகத அழகி, கத்திவால் அழகி, ஐம்பட்டை கத்திவால் அழகி, கோமாளி, மலபார் பட்டை அழகி, மலபார் காகம், சிவப்பு ஹெலன், கறிவேப்பிலை அழகி, நீல மோர்மோன், பாரிசு மயில், மலபார் பட்டை மயில், பட்டை மயில், கொன்னை வெள்ளையன், கடோப்சிலியா பைராந்தே, சிறிய புள் மஞ்சள், புல் மஞ்சள், மஞ்சள் அழகி, சுற்றும் வெள்ளையன், செபோரா நெரிசா, செபோரா நடினா, கேப்பர் வெள்ளை, அபியாஸ் இந்திரா, அபியாஸ் லின்சிடா, அபியாஸ் அல்பினா, அபியாஸ் வர்டீ, சிறிய ஆரஞ்சு முனை, வெள்ளை ஆரஞ்சு முனை, மஞ்சள் ஆரஞ்சு முனை, பரேரோனியா வலேரியா, பெரிய ஆரஞ்சு முனை ஆகியவை தமிழ்நாட்டில் காணப்படும் பூச்சிகள் ஆகும். 

முக்கர் முதலை, கருநாகம், புல்விரியன், இந்திய மலைப் பாம்பு, திருவிதாங்கூர் ஆமை, இந்திய நாகம், கட்டுவிரியன், கண் குத்திப் பாம்பு, குக்ரி பாம்பு, இந்திய உடும்பு, இந்திய பச்சோந்தி, ஓணான், பறக்கும் பல்லியோந்திகள், சிற்றாமை (ஆலிவ் ரிட்லி), கொச்சி பிரம்பு ஆமை, கருப்பு ஆமை, கண்ணாடி விரியன், பல்வேறு வகையான ஸ்கிங் ஓணான்கள் மற்றும் பல்லிகள் ஆகியவை தமிழ்நாட்டில் காணப்படும் ஊர்வன ஆகும்.

மலபார் இரவுத் தவளை, கேரளா மலைத் தவளை, வெருகோஸ் தவளை, பெட்டோமின் இரவுத் தவளை மற்றும் பரம்பிக்குளம் தவளை ஆகியவை தமிழ்நாட்டில் காணப்படும் நீர்நில வாழ்வன ஆகும்.



</doc>
<doc id="388174" url="https://ta.wikipedia.org/wiki?curid=388174" title="தஞ்சை மாமணி கோவில்">
தஞ்சை மாமணி கோவில்

அருள்மிகு நீலமேகப்பெருமாள் திருக்கோவில் (தஞ்சை மாமணி)
தஞ்சாவூர்

Manikuranra_perumal_temple

சுவாமி : நீலமேகர், வீரநரசிம்மர், மணிக்குன்றர்.

அம்பாள் : செங்கமலவல்லி, அம்புஜவல்லி, தஞ்சை நாயகி.

மூர்த்தி : சக்கரத்தாழ்வார்.

தீர்த்தம் : அமிர்த தீர்த்தம், கன்னிகா புஷ்கரிணி, வெண்ணாறு, ஸ்ரீராம தீர்த்தம், சூர்ய புஷ்கரிணி.

தலவிருட்சம் : மகிழம் மரம்.

தலச்சிறப்பு : பெருமாளின் 108 திவ்ய தேசங்களில் இத்தலம் 3வது திவ்ய தேசம் ஆகும். சோழர்களால் கட்டப்பட்ட திருக்கோவில். பூதத்தாழ்வார், நம்மாழ்வார், திருமங்கையாழ்வாரால் மங்களாசாஸனம் செய்த திருத்தலம். அருள்மிகு நீலமேகப்பெருமாள் கோவிலில் இறைவன் அமர்ந்த திருகோலத்தில் கிழக்கு நோக்கி அருள்பாலிக்கிறார். இறைவி செங்கமலவல்லி ஆவாள். அருள்மிகு மணிக்குன்றப் பெருமாள் கோவிலில் இறைவன் அமர்ந்த திருகோலத்தில் கிழக்கு நோக்கி அருள்பாலிக்கிறார். இறைவி அம்புஜவல்லி ஆவாள். வீரநரசிம்ம பெருமாள் கோவிலில் இறைவன் அமர்ந்த திருகோலத்தில் கிழக்கு நோக்கி ஸ்ரீவீரசிங்கப்பெருமாள், நரசிம்மன் என்ற திருநாமத்துடன் அருள்பாலிக்கிறார். இறைவி தஞ்சை நாயகி ஆவாள். சிங்கப்பெருமாள் கோவில் வீர நரசிம்மர், முன் மண்டபத்தில் யோக நரசிம்மர், நீலமேகப்பெருமாள் கோவில் பிரகாரத்தில் இருக்கும் லட்சுமி நரசிம்மர், கருடாழ்வார் விமானத்தில் அபயவரத நரசிம்மர், தாயார் சன்னதியில் உள்ள தூணில் கம்பத்தடி யோக நரசிம்மர் என இந்த திவ்ய தேசத்தில் பஞ்ச நரசிம்மர்கள் அருள்பாலிக்கின்றனர். 

வீரநரசிம்மர் கோவில் சக்கரத்தில் பெருமாளே சக்கரத்தாழ்வாராக பக்தர்களுக்கு அருள்பாலிக்கிறார். சக்கரத்தாழ்வார் வலப்புறத்தில் இருக்கும் யானையின் மீது கை வைத்த நிலையில் இருக்க, இடப்புறத்தில் சுவாமியை வணங்கியது போன்ற சிலை அமைப்பு உள்ளது. இந்த அமைப்பு யானை வடிவம் எடுத்த தஞ்சகாசுரனையும், அவன் திருந்தி பெருமாளை வணங்குவதாகவும் கூறப்படுகிறது. இவரின் பின்புறத்தில் நரசிம்மர் யோகபட்டையுடன் அமர்ந்த திருக்கோலத்தில் அருள்பாலிக்கிறார். நரசிம்மரின் இருபுறமும் இரண்யகசிபு, பிரகலாதன் உள்ளனர். இந்த சக்கரத்தாழ்வார் வடிவ பெருமாளின் தரிசனம் மிகவும் சிறப்பாக கருதப்படுகிறது.

நரசிம்மரின் இடதுபுறத்தில் அமர்ந்து அருள்பாலிக்கும் மகாலட்சுமி, நீலமேகப்பெருமாள் கோவிலில் பிரகாரத்தில் நரசிம்மரின் வலப்புறத்தில் அமர்ந்த நிலையில் அருள்பாலிக்கிறாள். இந்த நரசிம்மர் "வலவந்தை நரசிம்மர்”என அழைக்கப்படுகிறார். அசுரனை அழித்த நரசிம்மர், கோபம் தணியாமல் இத்தலத்தில் அமர்ந்தார். கோபம் இருக்கும் இடத்தில் மகாலட்சுமி வாசம் செய்வதில்லை என்பதால் மகாலட்சுமி நரசிம்மருக்கு வலப்புறத்தில் அமர்ந்துகொண்டாள். அதிகமாக கோபப்படுபவர்கள் இத்தல இறைவனை வணங்கி மன அமைதி பெறலாம் என்பது நம்பிக்கை.

அசுரர்களை அழித்த பெருமாள் நீலமேகர், மணிக்குன்றப் பெருமாள், வீரநரசிம்மர் என மூன்று வடிவங்களில் தனித்தனி கோவில்களில் அருள்பாலிக்கிறார். பூதத்தாழ்வார், திருமங்கையாழ்வார் ஆகியோர் மூன்று கோவில்கள் சேர்த்து மங்களாசாசனம் செய்ததால் மூன்று கோயில்கள் சேர்ந்து ஒரே திவ்யதேசமாக கருதப்படுகிறது. வீரநரசிம்மர் கருவறையில் ஸ்ரீதேவி, பூதேவியுடன் காட்சி தருகிறார். மூன்று மூலவர்களுக்கும் தைலக்காப்பு மட்டுமே நடைபெறுகிறது. நீலமேகப்பெருமாள் உற்சவராக கையில் செங்கோல் ஏந்தியும், உற்சவர் தாயார் அக்னி கிரீடம் அணிந்து சாந்தமான திருகோலத்தில் காட்சி தருவது சிறப்பு ஆகும். இவரது கருவறையில் பராசரர் சுவாமியை வணங்கிய கோலத்தில் இருக்கிறார். ஹயக்ரீவர் இங்கு லட்சுமியுடன் வடக்கு பார்த்தபடி அருள்பாலிக்கிறார்.

இத்திருதலம் தஞ்சை அரண்மனை தேவஸ்தானத்திற்கு உட்பட்ட 88 திருகோவில்களில் ஒன்றாகும். மேலசிங்கப்பெருமாள், நீலமேகப்பெருமாள், மணிகுன்றப் பெருமாள் ஆகியவை மாமணி கோவில்கள், என்றழைக்கப்படுகின்றன. இத்தலம் பராசர சேத்ரம், வம்புலாஞ்சோலை, அழகாபுரி, கருடாபுரி, சமீவனம், தஞ்சையாளி நகர் எனப் பல பெயர்களால் அழைக்கப்படுகிறது.

தல வரலாறு : திரேதா யுகத்தில் தஞ்சகன், தண்டகன், தாடகன் என்று மூன்று அசுரர்கள் தவம் செய்து சிவபெருமானிடம் இருந்து அவரால் எந்தத் துன்பமும் ஏற்படாத வரம் பெற்றனர். இதனால் கர்வம் கொண்டு அனைத்து முனிவர்களையும், ரிஷிகளையும் துன்புறுத்தி வந்தார்கள். பாற்கடலைக் கடைந்து கிடைத்த அமுதத்தை மணிமுத்தா நதியில் விட்டு, பராசரர் முனிவர் பசுமையான வெண்ணாற்றங்கரையில் ஆசிரமம் அமைத்து ஹரிநாமத்தை ஜபித்து தவம் செய்து வந்தார். அரக்கர்கள் முனிவருக்கு தொல்லை கொடுத்து, தவத்தைக் கலைத்து அந்த இடத்தை விட்டு விரட்ட நினைத்தனர். பராசரர் அவர்களிடம் தவறை எண்ணித் திருந்துமாறு அறிவுரை கூறினார். அரக்கர்கள் பராசரர் முனிவரின் அறிவுரையை ஏற்க மறுத்தனர். எனவே பராசரர் முனிவர் பெருமாளின் உதவியை நாடினார்.

பெருமாள் பக்தரைக் காக்கக் கருடனுடன் விரைந்து வந்தார். தஞ்சகன் யானை வடிவில் "கஜமுகனாக" தோன்றி பெருமாளிடம் போரிட்டான். பெருமாள் நரசிம்மயாளி வடிவில் தோன்றி தம் சக்ராயுதத்தால் தஞ்சகனைத் தோற்கடித்தார். தஞ்சகன் சரணடைந்தான். இந்த சம்பவத்தை நினைவூட்டும் விதமாக இந்த இடம் தஞ்சகனூர் என்று அழைக்கப்பட்டது. நாளடைவில் தஞ்சகனூர் தஞ்சாவூர் என்று மருவியது. பெருமாள் நரசிம்மயாழி வடிவில் வந்ததால் இவ்விடம் தஞ்சையாழி என்றும் அழைக்கப்படுகிறது.

அதன் பின்னர் தண்டகன் தண்டகாரண்யத்தில் வராஹ அவதார மூர்த்தியாலும் தாடகன் கிருஷ்ணாவதாரத்தின் போது காளி தேவியாலும் வதம் செய்யப்பட்டனர். அரக்கர்களை அழித்தபின் பெருமாள், பராசர முனிவருக்கு நீலமேகப் பெருமாளாக காட்சியளித்தார். பக்தருக்கு அபயம் தந்த பெருமாள் இவ்விடத்தில் வெண்ணாற்றங்கரையில் மூன்று கோவில்களில் அருள்பாலிக்கிறார். செங்கமலவல்லித் தாயார் சமேத ஸ்ரீ நீலமேகப் பெருமாள் கோவில், அம்புஜவல்லித் தாயார் சமேத ஸ்ரீ மணி குன்றப் பெருமாள் கோயில், தஞ்சைநாயகித் தாயார் சமேத வீரநரசிம்மர் திருக்கோவில் ஆகும்.

வழிபட்டோர் : பராசரர்.

பாடியோர் : பூதத்தாழ்வார், நம்மாழ்வார், திருமங்கை ஆழ்வார்.

நடைதிறப்பு : வீரநரசிம்ம பெருமாள் கோவில் காலை 7.00 – 11.00 மணி, மாலை 5.00 - 8.00 மணி வரையில் திறந்திருக்கும். மற்ற இரண்டு கோவில்களுக்கு செல்ல இங்கிருந்து அர்ச்சகரை அழைத்துச் செல்ல வேண்டும்.

திருவிழாக்கள் :

பங்குனி, சித்திரை, வைகாசி ஆகிய மூன்று மாதங்களில் மூன்று பெருமாள்களுக்கும் தொடர்ந்து பிரம்மோற்ஸவங்கள் நடைபெறும்.

அருகிலுள்ள நகரம் : கும்பகோணம்.

கோவில் முகவரி : அருள்மிகு நீலமேகப்பெருமாள் கோவில் (மாமணிக்கோவில்),

தஞ்சாவூர் - 613 003.

</doc>
<doc id="388176" url="https://ta.wikipedia.org/wiki?curid=388176" title="மிகப்பெரிய பேரரசுகளின் பட்டியல்">
மிகப்பெரிய பேரரசுகளின் பட்டியல்

இது உலக வரலாற்றின் மிகப்பெரிய பேரரசுகளின் பட்டியல் ஆகும். உலகின் மொத்த நிலப்பரப்பு 14.8 கோடி சதுர கி.மீ. (5.75 சதுர மைல்) ஆகும். இப்பட்டியலில் உலகின் நிலப்பரப்பில் 2%க்கும் மேல் கொண்டிருந்த பேரரசுகள் உள்ளன. 


</doc>
<doc id="388177" url="https://ta.wikipedia.org/wiki?curid=388177" title="சப்பானில் தாவோயியம்">
சப்பானில் தாவோயியம்

தாவோயியம் சப்பானிய கலாச்சாரத்தின் ஆன்மீக கருத்துக்களின் உள்ளுறை துாண்டுதலாக இருப்பதாக நம்பப்படுகிறது. இம்மதம் சீனாவின் பூர்வீகக் குடிமக்களின் மரபுவழி மதமான  சிந்தோவுடன்  ஒத்ததாக இருந்தாலும்,  அது இன்னும் இறுக்கமானதாகவும், அசாதாரணமானதாகவும் உள்ளது. தாவோயியத்தின் செல்வாக்கை சப்பானிய கலாச்சாரம் முழுவதிலும் காண முடியும் எனினும் கன்பூசியத்தோடு ஒப்பிடும் போது இதன் தாக்கம் குறைவான அளவு தான் காணப்படுகிறது என்பதையும் அறியலாம்.

சப்பானிய தாவோயியத்தில் மூடநம்பிக்கைகள் அல்லது சோதிடத்தில் தனது மூலத்தைக் கொண்டவையாக இருக்கலாம். பேய்கள் மற்றும் ஆவிகள் பற்றிய கருத்துக்களில் தாவோயியத்தின் ஓனிமோகோ மற்றும் சூசென்டோ போன்றவற்றில் தனது வேர்களைக் கொண்டிருக்கின்றன. பரவலாக பயன்படுத்தப்படும் பேய்களை விரட்டும் உச்சாடனர்கள் பயன்படுத்தும் "செட்சுபன்" (節 分) சடங்கு மற்றும் மந்திரமான ”பேய்கள் வெளியேறட்டும், யோகம் உள்வரட்டும்” என்ற மந்திரத் தொடரும் தாவோயியத்தில் தனது அடிப்படையைக் கொண்டுள்ளது.'ஒகமியாசான்' என்றழைக்கப்படும் கலந்துரையாடல் கலாச்சாரங்கள் குறித்த பகிர்வின் போது வீடுகள் கட்டுமானம் போன்ற நிகழ்வுகளின் போது நிழ்த்தப்படும் தாவோயியம் சார்ந்த உள்ளுணர்வு குறித்து கருத்துக்கள் தெரிவிக்க கேட்டுக்கொள்ளப்படுகிறார்கள்.தாவோயியம் ஒரு நிகழ்விற்கு சிறப்பளிக்கும் வகையில் சிறந்த நாள், பொழுது, நேரம் போன்றவற்றைக் காட்டும் நாட்காட்டி ஒன்றைக் கொண்டிருந்தது. (டென்கென்ஜுட்சு (யோகம் கூறுதல்)).

சப்பானிய எழுத்து வடிவத்தில் தாவோயியத்திற்கான முத்திரை எழுத்தான கன்சி என்பது (டோ-க்யோ) 道教 (Dô-kyô) என்பதாக குறிக்கப்படுகிறது. இந்த முத்திரை எழுத்தின் மூலமானது 道 ("மிச்சி", வழி, பாதை) + 教 ("க்யோ", நெறிமுறைகள், போதனைகள், கல்வி) என்பதாக இருக்கிறது. "டோ" என்பது தாவோ எனப்படும் சீன எழுத்து (道) கொண்டுள்ள அதே ”வழி” என்ற பொருளைக் கொண்டுள்ளது. 

" நிகோன் சோகி" யின் கதைகளில் காணப்படும் ஒரு கதையின் படி, தஜீமா மோரி என்ற ஒரு மனிதன், மரணமில்லாத நிலையான வாழ்விற்கான, அமுதத்தைக் கண்டெடுக்க அழிவின்மைக்கான நிலத்தை அடைந்ததாகவும், அங்கு அவர் "நறுமணப் பழம்" ஒன்றை தனது ஆட்சியாளரிடம் வழங்குவதற்காக கொண்டு வந்ததாகவும் தெரிவிக்கப்படுகிறது. கண்டுள்ளனர். முன்னதாக அரசர் இறந்து விட்டபடியால், தாஜிமா மோரி மீது வழக்கு தொடரப்பட்டது. கல்வியாளர்கள் அழியாத்தன்மைக்கான இடம் என்பது பெங்லாய் எனப்படும் தீவுக்கூட்டம் என்பதையும், மணமுள்ள பழமானது மாண்டரின் ஆரஞ்சைப் போன்ற பழம் என்பதையும் அடையாளம் கண்டனர்.

சீனாவின் அரசியலமைப்புச் சட்டமானது 7 ஆம் மற்றும் 8 ஆம் நூற்றாண்டின் பிற்பகுதியில், குறிப்பாக " யிங் " மற்றும் " யாங் ", " ஒம்யோகன் பேழையிலிருந்தே எடுக்கப்பட்டது எனலாம். நேரம் தவறாமை, கனவு விளக்கம் மற்றும் நாட்காட்டி கணக்கீடு ஆகியவை" யிங்-யங் " மற்றும் ஐந்து நிலைகள் கோட்பாடு, அண்டவியல் ஆகிய அடிப்படைகளை வைத்து உருவாக்கப்பட்டவையாகும். 10 ஆம் நுாற்றாண்டு காலகட்டத்தில் 10 ஆம் நூற்றாண்டில், யோகமற்றவற்றை விலக்கி வைக்க உதவும் மதச்சடங்குகள் உருவாக்கப்பட்டன. இது சப்பானில் "இன்யோடோ" அல்லது " யின்-யங் " என்ற பெயரிடப்பட்ட மத நடைமுறையாக அறியப்பட்டது.

சப்பானின் சாமானிச மற்றும் மலை வழிபாடு, " சுகென்டோ " ஆகியவற்றிலும், தாவோயியம் தாக்கத்தை ஏற்படுத்தியது. இது 7 ஆம் நூற்றாண்டில் இணைந்த புத்தமதத்தில், " யிங்-யங் " கணிப்பு, சின்டோ மற்றும் தாவோயிச கூறுபாடுகள் என அனைத்தையும் உள்ளடக்கியவையாகத் தொடங்கியது. ஒரு காலகட்டத்தில் படைவீரர்கள் புனித மலையினுள் நுழையும் முன் பயன்படுத்தப்பட்ட "கீழே இறங்கி வாருங்கள், படைவீரர்களே, என்முன்னே வரிசையில் நில்லுங்கள்” என்ற வாசகம் தாவோயிய தாக்கத்தால் விளைந்தவையாகும். தாவோயியத்தின் தாக்கத்தின் விளைவாக மற்றொரு சடங்கு சூத்திரமான "விரைவாக, விரைவாக, சட்டங்களுக்கும் விதிமுறைகளுக்கும் இணங்குங்கள்!" என்ற வாசகம் இன்றும் கூட சப்பானில் பதாகைகளிலும், தாயத்துகளிலும், கூரை ஓடுகளிலும் காணப்படுவதிலிருந்து அறியப்படலாம்.


</doc>
<doc id="388182" url="https://ta.wikipedia.org/wiki?curid=388182" title="விராட்நகர்">
விராட்நகர்

விராட்நகர் (Biratnagar) (தேவநாகரி: विराटनगर) நேபாள நாட்டின் நான்கு மாநகராட்சிகளில் ஒன்றாகும். 40.108 சதுர மைல் (103.88km²) பரப்பளவு கொண்ட விராட்நகர், 2011ம் ஆண்டின் மக்கள் தொகை கணக்கெடுப்பின் படி, மக்கள் தொகை அடிப்படையில் ஐந்தாம் இடத்திலும், மக்கள்தொகை அடர்த்தியில், காட்மாண்டிற்கு அடுத்து இரண்டாம் இடத்திலும் உள்ளது. விராட்நகரில் அதிக தொழிற்சாலைகள் செயல்படுவதால், இந்நகரை நேபாளத்தின் தொழில் தலைநகரம் எனப்பெயர் பெற்றுள்ளது. 
நேபாளத்தில் விராட்நகரின் புவியியல் 26°28'60"N 87°16'60"E பாகையில் அமைந்துள்ளது. 

விராட்நகர் 22 மே 2017 அன்று மாநகராட்சியாக நேபாள அரசால் அறிவிக்கப்பட்டது. தன்கிசுனுவாரி மற்றும் ஜெகதா பகுதிகளை விராட்நகருடன் இணைத்த பின்பு இதன் மக்கள் தொகை 2,40,000 ஆக உயர்ந்துள்ளது. 

கிழக்கு வளர்ச்சிப் பிராந்தியத்தில், நேபாள மாநில எண் 1ல், கோசி மண்டலத்தில் கிழக்கு தராய் பகுதியின் மொரங் மாவட்டத்தின் தலைமையிடமான விராட்நகர், நேபாளத்த்தின் தேசியத் தலைநகரம் காட்மாண்டுவிலிருந்து கிழக்கே 399 கிலோ மீட்டர் தொலவிலும், இந்தியாவின் பிகார் மாநில வடக்கு எல்லையிலிருந்து வடக்கே 6 கிலோ மீட்டர் தொலைவிலும் அமைந்துள்ளது.

விராட்நகரின் பழைய பெயர் "கோர்க்கா பஜார்" ஆகும். 1914ல் கர்ணல் ஜித் பகதூர் கத்திரி எனும் மாவட்ட ஆளுநர், ரங்கோலில் இருந்த மாவட்டத் தலைமையகத்தை கோர்க்கா பஜாருக்கு மாற்றினார். 
1919ல் ராணா வம்சத்தை நிறுவிய நேபாள மன்னர் ஜங் பகதூர் ராணா, 1919ல் கோர்க்கா பஜார் நகரத்தின் பெயரை விராட்நகர் என்று மாற்றி, விராட்நகரில் ஒரு அரண்மனையை கட்டினார். 

மகாபாரத காலத்தில் விராட்நகரை தலைநகராகக் கொண்டு விராட மன்னர் ஆண்டார் என அறியப்படுகிறது. 

4 மார்ச் 1947 அன்று, ராணா வம்ச நேபாள ஆட்சியாளர்களுக்கு எதிராக, கிரிஜா பிரசாத் கொய்ராலா மற்றும் விஸ்வேஷ்வர் பிரசாத் கொய்ராலா ஆகியோர்களின் தலைமையில் முதன் முதலாக விராட்நகர் சணல் தொழிற்சாலைகளி தொழிலாளர்கள் போராட்டத்தை துவக்கினர். பின்னர் இப்போராட்டாம் நாடு முழுவதும் பரவியதால், ராண வம்ச மன்னர்களின் ஆட்சி முடிவுக்கு வந்தது.

2011 நேபாள மக்கள் தொகை கணக்கெடுப்பின் படி, மொரங் மாவட்டத்தின் தலைமையிடமாக விராட்நகரின் மக்கள் தொகை 2,14,663 ஆகும். விராட்நகரத்தின் பெரும்பாலான மக்கள் செத்திரி மற்றும் பிராமணர்கள் ஆவார். இந்து சமயம் பெரும்பாலான மக்களால் கடைப்பிடிக்கப்படுகிறது. பிற சமயங்களாக இசுலாம், கிறித்தவம், சமணம் உள்ளது. விராட்நகரில் நேபாள மொழி மற்றும் மைதிலி மொழி அதிக மக்களால் பேசப்படுகிறது. ஆங்கில மொழியும் பேசப்படுகிறது. 

கிழக்கு நேபாளத்தில் விராட்நகர் பொருளாதார மையமாக விளங்குகிறது.
நேபாளத்தில் சணல் தொழிற்சாலைகள் முதன்முதலாக விராட்நகரில் துவக்கப்பட்டது. தற்போது விராட்நகரில் 6,000 தொழிற்சாலைகள் உள்ளது. மேலும் இந்தியா - நேபாளத்தை இணைக்கும் பாதையில் விராட்நகர் அமைந்துள்ளதால், இந்நகரம் வணிகம் மற்றும் போக்குவரத்தில் முக்கிய மையமாக உள்ளது. 

நேபாள கிழக்கு வளர்ச்சி பிராந்தியத்தில், விராட்நகரில் "பூர்வாஞ்சல் பல்கலைக்கழகம்", பொறியியல், தொழில்நுட்பம், மருத்துவம், கலை மற்றும் அறிவியல் கல்லூரிகள் அதிகம் கொண்டது. இங்குள்ள கல்வி நிலையங்களில் படிப்புகள் ஆங்கில மொழியில் கற்றுத் தரப்படுகிறது. தேசியத் தலைநகரம் காத்மாண்டிற்கு அடுத்து, விராட்நகரில் எண்பது பள்ளிகளும், இருபத்திற்கும் மேற்பட்ட கல்லூரிகளும், 21 மருத்துவமனைகளும் உள்ளது.

பதிவான தட்ப வெப்பத்தின் அடிப்படையில், விராட்நகராத்தின் அதிகபட்ச வெப்பம் 14 ஏப்ரல் 1992 அன்று 43 பாகை செல்சியஸ் ஆகவும், குறைந்தபட்ச வெப்பநிலை 1 பாகை செல்சியசாக டிசம்பர், 1970 மற்றும் சனவரி 1971ல் பதிவாகியுள்ளது.விராட்நகர் இளஞ்சூட்டு இடைவெப்ப மழைக்காலநிலை பகுதியில் அமைந்துள்ளது.

விராட்நகர் வானூர்தி நிலையம், நேபாளத்தின் தலைநகரான காட்மாண்டு மற்றும் கிழக்கு நேபாளத்தின் அனைத்து நகரங்களையும் இணைக்கும் வானூர்திகள் பறக்கிறது. 

நேபாளத் தலைநகரம் காட்மாண்டை இணைக்கும் 500 கிலோ மீட்டர் சாலை உள்ளது. தரண், இடாரி, தன்குட்டா போன்ற நேபாளத்தின் கிழக்கு மாவட்டங்களை இணைக்கும் சாலைகள் விராட்நகரிலிருந்து செல்கிறது. நேபாளப் போக்குவரத்துக் கழகப் பேருந்துகள் விராட்நகரிலிருந்து அனைத்து கிழக்கு நேபாள மாவட்டங்களுக்கு இயக்கப்படுகிறது. 

விராட்நகரிலிருந்து ஏழு கிலோ மீட்டர் தொலைவில் நேபாள-இந்தியா எல்லைப்புறச் சாலையில் சுங்கச் சாவடி அமைந்துள்ளது. இந்தியர்கள் மற்றும் நேபாளிகள் கடவுச் சீட்டு மற்றும் விசா இன்றி எல்லைச் சாவடியை கடக்கும் சலுகை பெற்றவர்கள் ஆவார். 
நேபாள-இந்தியா எல்லைப்புறத்தில் விராட்நகருக்கு அருகில், இந்திய மாவட்டமான அரரியா மாவட்டத்தின் ஜோக்பானி ஊரில் அமைந்த தொடருந்து நிலையம், கொல்கத்தா, புதுதில்லி போன்ற பெருநகரங்களை இணைக்கிறது.

மிதிவண்டி, ரிக்சா, ஆட்டோ ரிக்சா, வாடகை வண்டிகள் உள்ளூர் போக்குவரத்திற்கு அதிகம் பயன்பாட்டில் உள்ளது.

நேபாள நாட்டின் ஐந்து பிரதம அமைச்சர்களை விராட்நகர் வழங்கியுள்ளது. அவர்கள் முறையே:





</doc>
<doc id="388185" url="https://ta.wikipedia.org/wiki?curid=388185" title="மன்னர்களின் மன்னர்">
மன்னர்களின் மன்னர்

மன்னர்களின் மன்னர் (அசிரியம் šar šarrāni, எபிரேயம் מֶלֶךְ מְלָכִים "மெலெக் மெலகிம்") என்பது "பெரிய மன்னர்" அல்லது "உயர்ந்த மன்னர்" என்ற பொருள் கொண்ட வார்த்தையாகும். இது செமித்திய மொழிகளிலிருந்து வந்திருக்கலாம் என்று கருதப்படுகிறது. செமித்திய மொழிகளிலிருந்து இது பாரசீகம் (ஷாஹின்ஷா), ஹெலனியம் மற்றும் கிறித்தவப் பாரம்பரியங்களுக்குப் பரவியது.


</doc>
<doc id="388186" url="https://ta.wikipedia.org/wiki?curid=388186" title="குலான் கதுன்">
குலான் கதுன்

குலான் கதுன் (அநேகமாக 1164 –அநேகமாக 1220கள்) அல்லது அபிகா குலான் கதுன் என்பவர் செங்கிஸ் கானின் மனைவியரில் ஒருவர் ஆவார். மங்கோலியப் பேரரசில் இவர் போர்த்துக்கு அடுத்த இடத்தில் இருந்தார். 

இவரது தந்தையார் பெயர் தைர்-உசுன். தைர்-உசுன் உவாஸ் மெர்கிடு இனத்தின் தலைவர் ஆவார். குலானின் தந்தை சரணடைந்த பின்னர் இவர் செங்கிஸ் கானுக்குப் பரிசாகக் கொடுக்கப்பட்டார். இவர்களுக்குக் கெலெசியன் என்றொரு மகன் பிறந்தார். மங்கோலியப் பேரரசில் கெலெசியன் போர்தேயின் நான்கு மகன்களுக்கு அடுத்த இடத்தில் இருந்தார். 

குலானுக்குத் தனியாக ஓர்டோ அல்லது சபை இருந்தது. இவருக்கு கென்டீ மலைகள் ஆட்சி செய்ய ஒதுக்கப்பட்டிருந்தது. 

செங்கிஸ் கான் குலானின் மேல் அதிக விருப்பம் கொண்டிருந்தார். பல நேரங்களில் இவர் மட்டுமே செங்கிஸ் கானுடன் போர்களுக்குச் சென்றுள்ளார். உதாரணமாக குவாரசமியா மீதான மேற்கத்தியப் படையெடுப்புகளுக்கு இவர் செங்கிஸ் கானுடன் சென்றுள்ளார். இவர் இந்தியாவிற்கு அருகில் இறந்தார். கடினமான பனிக்குக் கீழ் புதைக்கப்பட்டார்.


</doc>
<doc id="388187" url="https://ta.wikipedia.org/wiki?curid=388187" title="எசுகென்">
எசுகென்

எசுகென் என்பவர் செங்கிஸ் கானின் மனைவியரில் ஒருவர் ஆவார். இவர் தாதர் இனத்தில் பிறந்தார். இவரது சகோதரி எசுயியும் செங்கிஸ் கானின் மனைவி ஆவார். 

இவருக்குக் கான்காய் மலைகள் ஆட்சி செய்ய ஒதுக்கப்பட்டிருந்தன.


</doc>
<doc id="388188" url="https://ta.wikipedia.org/wiki?curid=388188" title="போர்த்">
போர்த்

போர்த் உசின் கதுன் (சிரில்லிக்: Бөртэ үжин; 1161–1230) என்பவர் தெமுசினின் மனைவி ஆவார். இவர் மங்கோலியப் பேரரசின் பேரரசியாக இருந்தார். இவரது இளமைக் காலம் பற்றி அதிகம் தெரியவில்லை. இவர் தெமுசினை தன் 17ம் அகவையில் திருமணம் செய்து கொண்டார். திருமணத்திற்குப் பிறகு மெர்கிடு பழங்குடியினரால் கடத்தப்பட்டார். இவரை மீட்க தெமுசின் முயன்றதே, அவரது உலகை வெல்லும் முயற்சியின் ஆரம்பமாக இருந்திருக்கலாம் எனக் கருதப்படுகிறது. இவருக்கு நான்கு மகன்கள் மற்றும் ஐந்து மகள்கள் பிறந்தனர்.

போர்த் 1161ம் ஆண்டு கொங்கிராடு இனத்தின் ஒலகோனுடு பிரிவில் பிறந்தார். இந்த இனத்தினர் போர்சிசின் இனத்துடன் நட்பாக இருந்தனர். இவரது தந்தை தாய்-செயிச்சென், தாயார் தசோதன் ஆவர். இவர் வெளிர் நிறம் உடையவராகவும், "முகத்தில் வெளிச்சமும் கண்களில் நெருப்பும்" (பொருள்: அறிவில் சிறந்தவர்) உடையவராகவும் குறிப்பிடப்பட்டுள்ளார்.

இவரது திருமணம் தாய் சசன் மற்றும் எசுகெயால் நிச்சயிக்கப்பட்டது. அப்போது இவருக்கு வயது 10, தெமுசினுக்கு 9 ஆகும். இதன் பிறகு தெமுசின் இவரது குடும்பத்துடன் தங்கினார். எசுகெயயை தாதர்கள் உணவு உண்ண அழைத்து நயவஞ்சகமாக விஷம் வைத்துக் கொன்றனர். ஆண் இல்லாத குடும்பம் என்ற காரணத்தால் இவரது குடும்பத்தை இவரது நாடோடிக் கூட்டம் ஒதுக்கி வைத்தது. ஆதரவற்ற தன் குடும்பத்தைக் காப்பாற்ற தெமுசின் புறப்பட்டார். பின் 1178ம் ஆண்டில் போர்த்தைக் காண தெமுசின் பயணம் செய்தார். தாய் சசனின் அனுமதியுடன் தெமுசின் போர்த்தையும், அவரது தாயையும் தன் கூடாரத்திற்கு அழைத்துச் சென்றார். தெமுசினின் கூடாரம் செங்குர் ஆற்றின் அருகிலே இருந்தது. போர்த்துக்கு வரதட்சணையாக கருப்பு சேபில் சட்டை கொடுக்கப்பட்டது.

இவர் தெமுசினைத் திருமணம் செய்த பிறகு, மூன்று மெர்கிடுகள் எனப்படும் மெர்கிடு பழங்குடியினர் விடியற்காலையில் தாக்குதல் நடத்தினர். தெமுசினும், மற்ற ஆண்களும் குதிரைகளில் ஏறித் தப்பினர். குதிரைகள் பற்றாக்குறையால் பெண்களால் தப்ப முடியவில்லை. போர்த் மெர்கிடுகளால் கடத்தப்பட்டார். கி.பி. 1159ல் எசுகெய் ஓவலுனைக் கடத்தியதற்குப் பழிவாங்க இவர் கடத்தப்பட்டார். பல மாதங்களுக்குப் பிறகு தெமுசின் தன் கூட்டளிகள் சமுக்கா மற்றும் வாங் கானின் உதவியுடன் மீட்டார். சில அறிஞர்கள் தெமுசினின் வாழ்க்கையில் முக்கியமான பகுதியாக இதைக் கருதுகின்றனர். ஏனெனில் பிற்காலத்தில் உலகமே நடுங்கிய ஒரு செங்கிஸ் கானாக மாறியதன் ஆரம்பம் இதுதான். 

போர்த் எட்டு மாதங்கள் கழித்து மீட்கப்பட்டார். மீட்கப்பட்ட பின் போர்த் ஒரு குழந்தையைப் பெற்றெடுத்தார். அக்குழந்தையின் தந்தை யார் என்ற குழப்பம் ஏற்பட்டது. ஏனெனில் இவர் இன்னொருவருக்கு மனைவியாகக் கொடுக்கப்பட்டிருந்தார். ஆனால் தெமுசின் அக்குழந்தைக்கு சூச்சி (மொங்கொலிய மொழியில் விருந்தாளி என்று பொருள்) என்று பெயரிட்டுத் தன் குடும்பத்துடன் தங்க வைத்தார். தன் மகனாக வளர்த்தார். சூச்சியே செங்கிஸ் கானின் வாரிசாக வேண்டியது. ஆனால் இவரது தந்தை யார் என்ற குழப்பத்தால் இவரது சகோதரர்கள் இவரை ஏற்க மறுத்தனர். சூச்சி உருசியாவை சுமார் 250 வருடங்கள் ஆண்ட தங்க நாடோடிக் கூட்டத்தின் மன்னன் ஆனார். 

செங்கிஸ் கான் பேரரசராக ஆன பிறகு போர்த் பேரரசியானார். செங்கிஸ் கான் போர்களுக்குச் செல்லும்போது அவரது தம்பி தெமுகே மங்கோலியாவை ஆண்டார். போர்த் அவருக்கு ஆலோசனைகள் வழங்கினார். இவரும் ஒரு சில பகுதிகளை ஆண்டார். கெர்லென் ஆற்றுப் பகுதிகள் இவருக்கென ஒதுக்கப்பட்டிருந்தன. இப்பகுதி முதலில் தாதர்கள் வசம் இருந்தது.

போர்த் வெள்ளை நிற ஆடையுடன், தலைமுடிகளில் தங்க நாணயங்களால் அலங்கரிக்கப்பட்டு, கையில் வெள்ளை நிற ஆட்டுக்குட்டியுடன் உள்ளவராகக் காட்டப்படுகிறார். மேலும் இவர் ஒரு வெள்ளைக் குதிரையில் வருபவராகவும் காட்டப்படுகிறார். 



</doc>
<doc id="388189" url="https://ta.wikipedia.org/wiki?curid=388189" title="மொங்கோலிய எழுத்துமுறை">
மொங்கோலிய எழுத்துமுறை

இலக்கிய நய அல்லது பாரம்பரிய மொங்கோலிய எழுத்துமுறை (மொங்கோலிய எழுத்துமுறையில்: ᠮᠣᠩᠭᠣᠯ ᠪᠢᠴᠢᠭ "மங்யோல் பிசிக்";
மங்கோலிய சிரில்லிக்கில்: Монгол бичиг "மங்கோல் பிசிக்") என்பது மொங்கோலிய மொழிக்காக முதன்முதலில் உருவாக்கப்பட்ட எழுத்துமுறையாகும். இது ஹுடும் மங்கோல் பிசிக் என்றும் அழைக்கப்படுகிறது.
1946ல் சிரில்லிக் எழுத்துமுறை அறிமுகப்படுத்தப்பட்ட வரை இதுவே பயன்பாட்டில் இருந்தது. இது பழைய உய்குர் எழுத்துமுறையில் இருந்து உருவாக்கப்பட்டது. இந்த எழுத்துமுறை ஒயிரடு மற்றும் மஞ்சூ மொழிகளுக்கும் பயன்படுத்தப்பட்டது. இம்முறை மொங்கோலியம், சிபே மற்றும் ஆய்வுரீதியாக எவங்கி மொழிகளை எழுத சீனாவின் உள் மங்கோலியா மற்றும் பிற பகுதிகளில் இன்றும் பயன்படுத்தப்படுகிறது. 


</doc>
<doc id="388190" url="https://ta.wikipedia.org/wiki?curid=388190" title="எசுயி">
எசுயி

எசுயி என்பவர் செங்கிஸ் கானின் மனைவியரில் ஒருவர் ஆவார். இவர் தாதர் இனத்தைச் சேர்ந்தவர் ஆவார். 

இவருக்குத் தூல் ஆற்றின் பகுதிகள் ஆட்சி செய்ய ஒதுக்கப்பட்டன. 

இவர் கி.பி. 1226ல் தாங்குடுகளுக்கு எதிரான படையெடுப்பின் போது செங்கிஸ் கானுடன் சென்றார். செங்கிஸ் கானுக்கு உடல் நலக் குறைவு ஏற்பட்டபோது அதனை மறைக்க எசுயி அரசைக் கவனித்துக் கொண்டார்.


</doc>
<doc id="388191" url="https://ta.wikipedia.org/wiki?curid=388191" title="வடகிழக்கு ஆசியா">
வடகிழக்கு ஆசியா

வடகிழக்கு ஆசியா என்பது ஆசியாவின் ஒரு பகுதியாகும். 

இச்சொல் 1930களில் அமெரிக்க வரலாறாளர் இராபர்ட் கெர்னெரால் உபயோகப்படுத்தப்பட்டது. அவரது வரையறையின்படி "வடகிழக்கு ஆசியா" என்பது மங்கோலியப் பீடபூமி, மஞ்சூரிய சமவெளி, கொரியத் தீபகற்பம் மற்றும் மேற்கே பைக்கால் ஏரியிலிருந்து கிழக்கே அமைதிப் பெருங்கடல் வரை உள்ள உருசிய தூரக் கிழக்குப் பகுதிகளின் மலைப்பாங்கான பகுதிகளையும் உள்ளடக்கியதாகும்.



</doc>
<doc id="388192" url="https://ta.wikipedia.org/wiki?curid=388192" title="மங்கோலிய சிரில்லிக் எழுத்துக்கள்">
மங்கோலிய சிரில்லிக் எழுத்துக்கள்

மங்கோலிய சிரில்லிக் எழுத்துக்கள் (மொங்கோலியம்: Монгол Кирилл үсэг, "மங்கோல் கிரில் உசேக்" அல்லது Кирилл цагаан толгой, "கிரில் த்சகான் டோல்கோய்") என்பவை தற்போது மங்கோலியாவில் பயன்படுத்தப்படும் எழுத்து முறையாகும். எனினும் சீனாவின் உள் மங்கோலியாவில் இன்னும் பாரம்பரிய மங்கோலிய எழுத்துமுறையே பயன்படுத்தப்படுகிறது. 

கடந்த சில காலகட்டங்களில் மொங்கோலிய மொழிக்குப் பயன்படுத்தப்பட்ட எழுத்து வடிவங்களில் இதுவே கடைசியானதாகும். இது பல்கேரிய எழுத்துக்களை ஒத்துள்ளது. உருசிய எழுத்துமுறையை விட இதில் இரண்டு எழுத்துக்கள் மட்டுமே அதிகமாக உள்ளன. 

இது 1940களில் சோவியத் செல்வாக்கின் கீழ் மங்கோலிய மக்கள் குடியரசில் அறிமுகப்படுத்தப்பட்டது. இதற்கு முன்னர் இலத்தீன் எழுத்துமுறை பயன்படுத்தப்பட்டது. 1990ல் மங்கோலியப் புரட்சிக்குப் பிறகு பாரம்பரிய மங்கோலிய எழுத்துமுறைக்கு மாற முயற்சிக்கப்பட்டது. எனினும் இந்த மாற்றம் நிகழவில்லை. எனினும் பாரம்பரிய மங்கோலிய எழுத்துமுறை ஆரம்ப மற்றும் மேல்நிலைப் பள்ளிகளில் கட்டாயப்பாடமாக உள்ளது. மேலும் அது பிரபலமாகி வருகிறது. மொங்கோலிய எழுத்துமுறை செங்குத்தாக எழுதப்படுகிறது. சீன எழுத்துமுறையை கிடைமட்டமாக கூட எழுதமுடியும். ஆனால் பாரம்பரிய மங்கோலிய எழுத்துமுறையை அவ்வாறு எழுத முடியாது. ஆதலால் சிரில்லிக் எழுத்துமுறையே நடைமுறைக்கு உகந்ததாக உள்ளது.


</doc>
<doc id="388213" url="https://ta.wikipedia.org/wiki?curid=388213" title="எடிபிசியோ கோபன்">
எடிபிசியோ கோபன்

எடிபிசியோ கோபன் (கோபன் கட்டிடம்) என்பது பிரேசில் நாட்டின் சாவோ பாவுலோ நகரத்தில் உள்ள ஒரு குடியிருப்புக் கட்டிடம். 118.44 மீட்டர் உயரம் உள்ள இந்த கட்டிடம் 38 தளங்களையும் 1160 குடியிருப்புகளையும் கொண்டது. பிரேசிலின் மிக உயர்ந்த கட்டிடங்களில் இதுவும் ஒன்று. 

சாவோ பாவுலோ நகரத்தின் சிறந்த கட்டிடக் கலை நிபுணரான ஆசுகார் நெய்மாரால் வடிவமைக்கப்பட்டது இந்தக் கட்டிடம். முதலில் ஒரு குடியிருப்பு மற்றும் ஒரு தங்கும் விடுதி என திட்டமிடப்பட்ட இந்தக் கட்டிடம் இறுதியில் ஒரு குடியிருப்பு மட்டும் நிறைவு செய்யப்படுகிறது. 

1952 ஆம் ஆண்டு துவங்கப்பட்ட கட்டுமான பணிகள் பல தடைகளைக் கடந்து 1966 ஆம் ஆண்டு நிறைவு பெற்றது. 

தற்போது இந்தக் கட்டிகத்தில் 1160 குடியிருப்புகள் உள்ளன. 2038 நபர்கள் தங்கியிருக்கும் இந்தக் கட்டிடத்தில் 20 மின் தூக்கிகளும் 221 தரைகீழ் வாகன நிறுத்திமிடங்களும் உள்ளன. தரை தளத்தில் ஒரு தேவாலயம், ஒரு புத்தக நிலையம், ஒரு பயண நிறுவனம் உட்பட 72 நிறுவங்களும் 4 உணவு விடுதிகளும் உள்ளன. இதன் மொத்த பரப்பளவு 10,572.80 சதுர மீட்டர். 

இங்கு தங்கியிருக்கும் மிக அதிக குடியிருப்பு வாசிகளை கணக்கில் கொண்டு பிரேசில் அஞ்சல் துறை இந்தக் கட்டிடத்திற்கு 01046-925 என்ற தனி அஞ்சல் குறியீட்டு எண்ணை அளித்துள்ளது. . 

இந்த கட்டிடத்தின் வெளியில் ஒரு பூங்காவும், முதல் தளத்தில் திறந்த வெளிப் பகுதியில் ஒரு பூங்காவும் இருந்தன. தற்போது கட்டிடத்தின் வெளியே உள்ள பூங்கா ஒரு வங்கிக் கட்டிடமாக உள்ளது. முதல் தளம் மூடப்பட்டுள்ளது. 


</doc>
<doc id="388214" url="https://ta.wikipedia.org/wiki?curid=388214" title="பிர் அல்-அபெட் தாக்குதல்">
பிர் அல்-அபெட் தாக்குதல்

பிர் அல்-அபெட் நகரின் அல்-ரவாடா பள்ளி வாசலில் 24 நவம்பர் 2017 வெள்ளிக்கிழமை அன்று தொழுகையின் போது நாற்பது தீவிரவாதிகள் நடத்திய தாக்குதலில் குறைந்தது 235 மக்கள் இறந்தனர், எகிப்திய வரலாற்றில் இது மிகப்பெரிய தீவிரவாத தாக்குதலாகும். இந்நகரம் எகிப்தின் சினாய் மூவலந்தீவின் வடக்கு பகுதியில் நடுநிலக் கடல் பகுதியில் அமைந்துள்ளது. சுயசு கால்வாயின் முகப்பில் நடுநிலக் கடலில் அமைந்துள்ள சயித் துறைமுகத்தில் இருந்து சினாய் வழியாக காசாக்கரை நிலப்பரப்புக்கு செல்லும் சாலை 40 இந்நகரின் வழியாக செல்வதால் நிறைய பயணிகள் இந்நகரத்துக்கு வருவார்கள்.


</doc>
<doc id="388219" url="https://ta.wikipedia.org/wiki?curid=388219" title="ஊக்கர் வினை">
ஊக்கர் வினை

ஊக்கர் வினையில் "(Hooker reaction)" சில நாப்தோகுயினோன்களில் உள்ள ஆல்க்கைல் சங்கிலியானது மெத்திலீன் அலகு ஒன்றால் ஒவ்வொரு பொட்டாசியம் பெர்மாங்கனேட்டு ஆக்சிசனேற்றத்திலும் கார்பன் டை ஆக்சைடாக ஒடுக்கப்படுகிறது. இந்நிகழ்வு முதன்முதலில் லாபக்கால் சேர்மத்தில் அறியப்பட்டது 


</doc>
<doc id="388235" url="https://ta.wikipedia.org/wiki?curid=388235" title="ஆல்கைன் சிப்பர் வினை">
ஆல்கைன் சிப்பர் வினை

ஆல்கைன் சிப்பர் வினை "(Alkyne zipper reaction)" என்பது ஒரு கரிமச் சேர்மத்தின் உட்புற ஆல்க்கைனைக் விளிம்புநிலை ஆல்க்கைனாக மாற்றியமாக்குகின்ற வினையாகும். சார்லசு ஆலன் பிரௌன் மற்றும் அயோகா யமாசிட்டா என்பவர்கள் 1975 இல் முதன்முதலாக இவ்வினையை கண்டறிந்தனர். நேர்-சங்கிலி ஆல்கைன்களுக்காகவும் அசிட்டிலினிக் ஆல்ககால்களுக்காகவும் இவ்வினை நிகழ்கிறது. மேலும், நீண்ட-சங்கிலி ஐதரோகார்பன்களில் தொலை செயல்பாட்டு சேர்க்கைக்கான ஒரு பயனுள்ள அணுகுமுறையையும் வழங்குகிறது.
ஆல்கைன் சிப்பர் வினை நிகழ்வதற்கு ஒரு வலிமையான காரம் அவசியமாகும். பிரௌனும் யமாசிட்டாவும் பொட்டாசியம் ஐதரைடை 1,3-டையமினோபுரோப்பேன் கரைப்பானுடன் சேர்த்து வினைத் தளத்தில் உருவாக்கப்பட்ட 1,3-டையமினோபுரோப்பேனைடைப் பயன்படுத்தினர். பொட்டாசியம் ஐதரைடின் அதிக விலையும் தீங்கிழைக்கும் தன்மையும் மாற்று வழிமுறையை தேட வைத்தன. எத்திலீன்டையமீன், 1,3-டையமினோபுரோப்பேனுக்கு சரியான மாற்றாக இருக்கவில்லை. உதாரணமாக, 9-டெசைன்–1- ஆலை 2-டெசைன்–1- ஆலிலிருந்து மாற்றியமாக்கும் வினையைக் கூறலாம். பொட்டாசியம் மூவிணைய பியூட்டாக்சைடு முன்னிலையில் 1,3-டையமினோபுரோப்பேனின் இலித்தியம் உப்பு தோராயமாக 85% 9-டெசைன்–1- ஆலைத் தருகிறது


</doc>
<doc id="388243" url="https://ta.wikipedia.org/wiki?curid=388243" title="வான் உச்சி">
வான் உச்சி

The வான் உச்சி (zenith) என்பது கற்பனையான வான் கோளத்தில் ஒரு கற்பனை புள்ளிக்கு செங்குத்தாக மேலே அமைந்திருக்கும். இது புவியீர்ப்பு விசையின் திசைக்கு எதிர் திசையில் செயல்படும். இதற்கு எதிர் திசையில், அதாவது புவியீர்ப்பு திசையில் தாழ் புள்ளி (nadir) செயல்படுகிறது. வான் கோளத்தில் வான் உச்சி மிக உயரமாக இருக்கும் (புவியீர்ப்பு விசையிலிருந்து வெகு தொலைவில் உள்ளதாகக் கொள்வதால் அவ்வாறு கொள்ளப்படுகிறது) 

பண்டைய பாரசீக வானியிலாளர்களால் பயன்படுத்தப்பட்ட () என்ற அரேபிய சொல்லிருந்து "zenith" என்ற சொல் தோன்றியது. தலைக்கு மேலுள்ள திசை அல்லது தலைக்கு மேலுள்ள பாதை எனப் பொருள்படும் இந்த அராபியச் சொல்லானது, 14 ஆம் நூற்றாண்டில் நடுக்காலத்தில் இடைக்கால இலத்தீனில் தவறுதலாக பயன்படுத்தப்பட்டு 
பின்னர் திசை என்ற அர்த்தம் கொண்ட 'samt' என்ற வார்த்தையாக திரிபடைந்தது. 17 ஆம் நூற்றாண்டில் செனித் ('senit'/'cenit') என்று அழைக்கப்பட்ட பழைய பிரெஞ்சு மொழி வார்த்தையிலிருந்து வான் உச்சி 'zenith' என்ற வார்த்தைத் தோன்றியது.

வான் உச்சி என்பது வான் கோளத்தின் தோற்ற நிலை சுற்றுப்பாதையில், நோக்குநர் பார்வையில் மிக உயரமானப் புள்ளியைக் குறிக்கும். 
சூரியன் இருக்குமிடத்தை உணர்த்தவே இவ் வார்த்தை பயன்படுத்தப்படுகிறது. வானியல் அடிப்படையில் சூரியனுக்குத் தனியாக வான் உச்சியென்று இல்லை, நோக்குநரின் தலைக்கு நேர் மேலே உள்ள புள்ளியே வான் உச்சியாகக் கொள்ளப்படுகிறது.

அறிவியல் கோட்பாட்டின் படி, வான் உச்சியின் திசைக்கும், நட்சத்திரங்களின் திசைக்கும் இடைப்பட்ட கோணம் வான் உச்சி கோணம் எனப்படுகிறது. 

அடிவானத்திலிருந்து 90 டிகிரி கோணத்தில், அதாவது வான் உச்சியில் சூரியன் இருக்கும் நிகழ்வு, [[கடக ரேகை|கடக ரேகைக்கும்] மகர ரேகைக்கும் இடையே நிகழ்கிறது.

சூரியன் இருக்கும் போது, தாழ் புள்ளியென்பது நேரெதிர் (antipode) திசையில் செயல்படுகிறது. 

வானியலில், அடிவானக் கோணமும் வான் உச்சி கோணமும் நிரப்புக்கோணங்கள் ஆகும். இவ்விரு கோணங்களும் ஒன்றுக்கொன்று செங்குத்தானவை.

வானியலில், தீர்க்க ரேகை என்பது வான் உச்சியைக் கொண்டு அளக்கப்படுகிறது. வான் கோளத்தில் வான் உச்சி மற்றும் தாழ் புள்ளியைக் கொண்டு [[விண்முனை|வான் துருவங்கள்]] (celestial poles) கணக்கிடப்படுகின்றன. 

நட்சத்திரங்களின் நிலையை துல்லியமாக அறிய, செங்குத்தாக தொலைநோக்கி அமைக்கப்படுகிறது, இதை வான் உச்சி தொலைநோக்கி என அழைக்கிறார்கள். 

நாசா சுற்றுப்பாதை சிதைபொருள் வானாய்வகம் (NASA Orbital Debris Observatory) மற்றும் பெரிய வான் உச்சி தொலைநோக்கி (Large Zenith Telescope) ஆகியவை
வான் உச்சி தொலைநோக்கிகளுக்கு சில உதாரணங்கள். இவ்வகை தொலைநோக்கிகளில் திரவ ஆடிகள் பயன்படுத்தப்படுகின்றது. 

[[அனைத்துலக விண்வெளி நிலையம்|சர்வதேச விண்வெளி நிலையத்தில்]] மேலே, கீழே என்பதற்கு பதிலாக வான் உச்சி, தாழ் புள்ளி என்ற வார்த்தைகள் பயன்படுத்தப்படுகின்றன.



[[பகுப்பு:வானியல் தொடர்பான குறுங்கட்டுரைகள்]]
[[பகுப்பு:வானியல்சார் பொருட்கள்]]
[[பகுப்பு:விருதுநகர் மாவட்ட ஆசிரியர்கள் தொடங்கிய கட்டுரைகள்]]

</doc>
<doc id="388270" url="https://ta.wikipedia.org/wiki?curid=388270" title="ரோடியம்-பிளாட்டினம் ஆக்சைடு">
ரோடியம்-பிளாட்டினம் ஆக்சைடு

ரோடியம்-பிளாட்டினம் ஆக்சைடு "(Rhodium-platinum oxide)" என்பது ஒரு ஐதரசனேற்ற வினையூக்கியாகும். Rh–Pt ஆக்சைடு அல்லது நிசிமுரா வினையூக்கி என்ற பெயராலும் இதை அழைக்கிறார்கள். 

பல்வேறு கரிமச் சேர்மங்களை இயல்பான அறைவெப்பநிலை மற்றும் வளிமண்டல அழுத்தத்தில் அவற்றுடன் தொடர்புடைய வளைய ஆல்க்கேன்களாக அல்லது நிறைவுற்ற பல்லின வளையங்களாக ஒடுக்கப் பயன்படுகிறது. இப்பயன்பாட்டில் பிளாட்டினம் டையாக்சைடு போன்ற பிற 10 ஆவது தொகுதி வினையூக்கிகளைக் காட்டிலும் ரோடியம்-பிளாட்டினம் ஆக்சைடு அதிக பயனளிக்கும் வினையூக்கியாகச் செயல்படுகிறது. மேலும் ஐதரசன் பகுப்பு வினை வழியாக ஆக்சிசனைப் பெற்றுள்ள வேதிவினை குழுக்களை இழப்பது குறைவாக இருக்கவும் இவ்வினையூக்கி பயன்படுத்தப்படுகிறது. 

ரோடியம் குளோரைடின் நீரிய கரைசல், குளோரோபிளாட்டினிக் அமிலம், சோடியம் நைட்ரேட்டு ஆகியவை சேர்ந்த கரைசலை ஆவியாக்கி பின்னர் அதை 460-480 பாகை செல்சியசு வெப்பநிலையில் நைட்ரசனின் ஆக்சைடுகள் முடியும்வரை உருகவைக்கப்படுகிறது. கிடைக்கும் திண்மத்தை வாலைவடி நீர் மற்றும் சோடியம் நைட்ரேட்டு ஆகியவற்றில் கழுவி கால்சியம் குளோரைடு சேர்த்து உலரவைத்து ரோடியம்-பிளாட்டினம் ஆக்சைடு தயாரிக்கப்படுகிறது. குறிப்பாக 3:1 Rh/Pt அல்லது 7:3 Rh/Pt. விகிதங்களில் உலோகங்கள் இவ்வினையூக்கியில் பயன்படுத்தப்படுகின்றன. 



</doc>
<doc id="388273" url="https://ta.wikipedia.org/wiki?curid=388273" title="ஹாப்மேனின் மரங்கொத்தி">
ஹாப்மேனின் மரங்கொத்தி

ஹாஃப்மேனின் மரங்கொத்தி ("Melanerpes hoffmannii") என்பது தெற்கு ஒண்டுராசில் இருந்து கோஸ்ட்டா ரிக்கா வரை வசித்து வரும் ஒரு பறவை ஆகும். இது அமைதிப் பெருங்கடல் நிலச் சரிவுகளில் காணப்படும் ஒரு பொதுவான இனம் ஆகும். இவை சுமார் 2,150 மீ (7,050 அடி) உயரம் வரை காணப்படுகின்றன. காடுகளின் அழிப்பு காரணமாக இவை தற்போது கரிபியன் நிலச் சரிவுகளிலும் விரிவடைந்து கொண்டிருக்கின்றன. இனப்பெருக்கம் பருவம் தவிர மற்ற காலங்களில் அலையும் தன்மை காரணமாகவும் இவற்றின் வாழ்விடம் விரிவடைகிறது.

வயதுவந்த ஹாஃப்மேன் மரங்கொத்தி 18 செமீ (7.1 அங்குலம்) நீளமும், 68 கிராம் (2.4 அவுன்ஸ்) எதையும் இருக்கும். இதன் மேல்பகுதியும் இறக்கையும் கருப்பு மற்றும் வெள்ளை நிறத்துடன் நேர்த்தியாகக் கோட்டுடன் காணப்படும். இதன் பின்பகுதி வெள்ளையாக இருக்கும். கீழ்ப்பகுதிகள் மஞ்சள் மைய தொப்பை இணைப்புடன் வெளிர் சாம்பல் நிறத்தில் உள்ளன. ஆண் மரங்கொத்தி வெள்ளை தலை, சிவப்பு நெற்றி, மற்றும் கழுத்தின் பின்புறம் மஞ்சள் நிறத்துடன் காணப்படுகிறது. பெண் மரங்கொத்தி வெள்ளை தலை மற்றும் நெற்றி, கழுத்தின் பின்புறம் குறைந்த அளவான மஞ்சள் நிறத்துடன் காணப்படுகிறது. இளம் பறவைகள் மந்தமான நிறத்தில் இருக்கின்றன, மேல்பகுதியில் குறைந்த வெள்ளை மற்றும் வயிற்றுப்புறத்தில் குறைந்த மஞ்சள் நிறத்துடன் உள்ளன.

இந்த மரங்கொத்தி ஜெர்மன் இயற்கைவாதி கார்ல் ஹாஃப்மேனுக்காகப் பெயரிடப்பட்டுள்ளது.



</doc>
<doc id="388282" url="https://ta.wikipedia.org/wiki?curid=388282" title="பிந்தோல பரத்துவாஜர்">
பிந்தோல பரத்துவாஜர்

பிந்தோல பரத்துவாஜர் (Pindola Bharadvaja), கௌதம புத்தரின் நேரடிச் சீடர்களில் ஒருவர் ஆவார். பௌத்த சமயத்தின் துவக்க கால அமிதாப் புத்தரின் சூத்திரங்கள் கூறும் நான்கு முக்கிய பௌத்த அருகதர்களில் ஒருவர். புத்தரின் வழிகாட்டுதல்களின் படி, பிந்தோல பரத்துவாஜர், பௌத்த சமய தருமங்களை பரத கண்டத்தின் கிழக்கு திசையில் பரப்பியவர். 
புத்தரின் கட்டளையை மீறி, எளிய மக்கள் முன் தனது பெருமையை வெளிப்படுத்த அட்டமாசித்திகளை தேவையின்றி தவறாக பயன்படுத்தியதால் பிந்தோல பரத்துவாஜர், பௌத்த சங்கத்திலிருந்து சில காலம் விலக்கி வைக்கப்பட்டிருந்தார். 

புத்தரின் முதன்மைச் சீடர்களில் ஒருவரான ஆனந்தருடன், பிந்தோலா பரத்துவாஜர், மகத நாட்டு மன்னர் உதயணனின் கௌசாம்பி அரண்மனைப் பெண்களுக்கு, இரண்டு நிகழ்வுகளின் போது, புத்தரின் உபதேசங்களை அருளியவர் ஆவார். 

பிந்தோல பரத்துவாஜர் ஆயிரம் பிக்குகளுடன் கிழக்கு விதேக நாட்டின் மலைக் குகைகளில் பௌத்த சாத்திரங்களை ஆய்ந்தவர். 

புத்தர் வாழ்ந்த காலத்தில் நான்கு பிக்குகள் மட்டுமே அருக நிலைக்கு உயர்ந்திருந்தனர். புத்தருக்கு பின்னர் பௌத்த சமயத்தில் பதினெட்டு பிக்குகள் அருகதநிலையை அடைந்திருந்தனர். திபெத்திய பௌத்தத்தில் பதினெட்டு அருகதர்களின் ஓவியங்களில், பிந்தோல பரத்துவாஜர் ஒரு கையில் பிட்சை பாத்திரத்தையும், மற்றொரு கையில் ஏட்டுச் சுவடிகளுடன் ஓவியங்களில் காட்சியளிக்கிறார். 

அரச குடும்பத்தில் பிறந்த பிந்தோல பரத்துவாஜர், தன் வாழ்க்கை அர்த்தமற்றது என உணர்ந்து, பிக்குவாக மாறி, பௌத்த சமயத்தில் இணைந்து, புத்தரின் சீடரானார். 

பௌத்த ஓவியங்களில் பிந்தோல பரத்துவாஜரை, வலது கையில் ஏட்டுச் சுவடிகள் தாங்கியவாறும், இடக்கையில் பிட்சை பாத்திரத்தை தாங்கி இருப்பது போன்று காட்சிப்படுத்தப்படுகிறது. 

ஜப்பானில் புகழ்பெற்ற அருகதரான பிந்தோல பரத்துவாஜர், பின்சுரு என்று சுருக்கமாக அழைக்கப்படுகிறார்.
ஜப்பானின் நர நகரத்தில் அமைந்த தோதாய்ஜி கோயிலில், தாமரை மலரில் அமர்ந்த நிலையில், பின்சுரு எனப்படும் பிந்தோல பரத்துவாஜரின் மரச்சிற்பம் உள்ளது.
ஜப்பானிய ஓவியங்களில், பிந்தோல பரத்துவாஜரை, பாறையில் அமர்ந்து, கையில் தர்மசூத்திரங்கள் அடங்கிய ஏட்டுச் சுவடிகளை தாங்கிய அலலது இறகு விசிறியுடன் கூடிய முதியவராக காட்சிப்படுத்தப்படுகிறார். 



</doc>
<doc id="388283" url="https://ta.wikipedia.org/wiki?curid=388283" title="தாதா அப்துல்லாஹ் கம்பெனி">
தாதா அப்துல்லாஹ் கம்பெனி

தாதா அப்துல்லா கம்பெனி இந்திய சுதந்திர போராட்டத்தினை மாற்று வழியில் போராட வழிவகுத்த ஒரு நிறுவனம்.

அப்துல்லாஹ் ஆதம் ஜவேரி மற்றும் அப்துல் கரீம் ஜவேரி சகோதர்களின் கப்பல் நிறுவனமே தாதா அப்துல்லா கம்பெனி, இது தென்னாப்பிரிக்காவை மையமாக வைத்து நடைப்பெற்ற இந்நிறுவனத்தில் 50 சரக்கு கப்பல்களும் 4 பயணிகள் கப்பல்களையும் கொண்டது. இந்திய மற்றும் தென்னாப்பிரிக்க விடுதலைக்காக குரல் கொடுத்ததற்க்காக ஆங்கிலேய அரசால் பல கப்பல்கள் மூழ்கடிக்கப்பட்டு பெரும் நஷ்டத்திற்க்கு உள்ளானது இந்நிறுவனம்.



</doc>
<doc id="388285" url="https://ta.wikipedia.org/wiki?curid=388285" title="சாம்பல் மார்புக் கௌதாரி">
சாம்பல் மார்புக் கௌதாரி

வெள்ளை மார்புக் கௌதாரி என்பது இந்தோனேசியாவில் கிழக்கு ஜாவாவின் உயரமான வனப்பகுதிகளில் காணப்படுகின்ற ஒரு பறவை ஆகும். 

28 செ.மீ. (11 அங்குலம்) அளவுள்ள, இந்த இனம் ஒரு பருத்துக் குட்டையான, குறுகிய கால்களை உடைய பறவையாகும். இதன் பெரும்பாலும் சாம்பல் இறகுகள் பின்புறம் மற்றும் வால் மீது கோடுகளுடன் காணப்படுகிறது. இதன் தலை மற்றும் பின்தலை கருப்பு நிறத்திலும், கவனத்தைக் கவர்கிற நெற்றி, கன்னங்கள் மற்றும் தொண்டை வெள்ளை நிறத்திலும் காணப்படுகிறது. கண்களை சுற்றிலும் தோல் சிவப்பு நிறத்தில் காணப்படுகிறது. அலகு கருப்பு மற்றும் கால்கள் சிவப்பு நிறத்தில் காணப்படுகிறது. 

இவை வாழ்விட இழப்பு காரணமாக பாதிக்கப்பட்டுள்ளன.



</doc>
<doc id="388296" url="https://ta.wikipedia.org/wiki?curid=388296" title="மஞ்சள்-வால் ஓரியோல்">
மஞ்சள்-வால் ஓரியோல்

மஞ்சள்-வால் ஓரியோல் ("Icterus mesomelas") என்பது தெற்கு மெக்ஸிக்கோவிலிருந்து மேற்கு பெரு மற்றும் வடமேற்கு வெனிசுலாவில் காணப்படும் ஒரு பறவை ஆகும். பெருவில் இது ஒரு நதி பள்ளத்தாக்கில் காணப்படுகிறது. மஞ்சள்-வால் ஓரியோல் 22-23 செமீ (8.7-9.1 அங்குலம்) நீளம் மற்றும் 70 கிராம் (2.5 அவுன்ஸ்) எடையுடன் காணப்படுகிறது. இதில் நான்கு கிளையினங்கள் உள்ளன. பெரு மற்றும் வெனிசுலா தவிர மற்ற இடங்களில் மஞ்சள்-வால் ஓரியோல் மிகவும் பொதுவானதாக உள்ளது. ஆனால் கூண்டு-பறவை வர்த்தகத்தால் பாதிக்கப்பட்டு பெரும்பாலான இடங்களில் இதன் எண்ணிக்கை குறைந்து கொண்டு வருகிறது; இந்த இனம் இதன் தோற்றம் மற்றும் இதன் அழகிய பாடல் இரண்டிற்காகவும் மதிக்கப்படுகிறது.




</doc>
<doc id="388300" url="https://ta.wikipedia.org/wiki?curid=388300" title="நீலகிரி ஈப்பிடிப்பான்">
நீலகிரி ஈப்பிடிப்பான்

நீலகிரி ஈப்பிடிப்பான் (Nilgiri Flycatcher, உயிரியல் பெயர்: Eumyias albicaudatus) என்பது நீலகிரி உயிர்க்கோளக் காப்பகத்தில் காணப்படும் ஒரு வகைப் பறவை ஆகும். இது வெர்டிட்டர் ஈப்பிடிப்பான் போலவே இருப்பதால், நீலகிரி வெர்டிட்டர் ஈப்பிடிப்பான் என்றும் முன்னர் அழைக்கப்பட்டன. வெர்டிட்டர் ஈப்பிடிப்பானும் குளிர்காலத்தில் நீலகிரிக்கு வருகிறது. எனினும் அது வெளிர் நீல நிறத்தில் இருக்கும். இதன் வாலின் அடிப்பகுதியில் இரண்டு சிறிய வெள்ளை திட்டுகள் உள்ளன. இது மேற்குத் தொடர்ச்சிமலையின் சோலைக்காட்டில் அதிக உயரத்திலும் மற்றும் நீலகிரி மலைகளிலும் காணப்படுகிறது.



</doc>
<doc id="388301" url="https://ta.wikipedia.org/wiki?curid=388301" title="உண்மையான ஆந்தை">
உண்மையான ஆந்தை

உண்மையான ஆந்தைகள் அல்லது வழக்கமான ஆந்தைகள் (குடும்பம் Strigidae) என்பவை இரண்டு பொதுவாக ஒத்துக்கொள்ளப்பட்ட ஆந்தைக் குடும்பங்களில் ஒன்றாகும். மற்றொன்று பார்ன் ஆந்தைகளாகும் (Tytonidae). இந்த பெரிய குடும்பம் சுமார் 25 பேரினங்களில் 189 வாழும் இனங்களைக் கொண்டுள்ளது. இவை அந்தாட்டிக்கா தவிர மற்ற அனைத்து கண்டங்களிலும் காணப்படுகின்றன.




</doc>
<doc id="388305" url="https://ta.wikipedia.org/wiki?curid=388305" title="நேபாள நகரங்கள்">
நேபாள நகரங்கள்

நேபாள நகரங்களை மக்கள் தொகை, ஆண்டு வருவாய் மற்றும் உள்கட்டமைப்பு வசதிகள் அடிப்படையில் பெருநகர மாநகராட்சி, துணை-மாநகராட்சி மற்றும் நகராட்சி என மூன்றாக உள்ளாட்சி அமைப்புகள் வகைப்படுத்தப்பட்டுள்ளது. 

நேபாள உள்ளாட்சி அமைப்புகளின் மறுசீரமைப்பு ஆனையத்தின் அறிக்கையின் படி, மார்ச், 2017ல், நேபாள நாட்டின் நகரங்களை, 4 மாநகராட்சிகளாகவும்; 13 துணை-மாநகராட்சிகளாகவும்; 246 நகர்புற நகராட்சிகளாகவும், 481 கிராமிய நகராட்சிகளாகவும் பிரிக்கப்பட்டுள்ளது. 1 சூன் 2017ல் விராட்நகர் மற்றும் வீரகஞ்ச் துணை-மாநகராட்சிகள், மாநகராட்சிகளாக தரம் உயரத்தப்பட்டதால், தற்போது நேபாளத்தில் 6 மாநகராட்சிகளும், 11 துணை-மாநகராட்சிகளும் உள்ளது. 

பரப்பளவில் 464.28 சதுர கிலோ மீட்டர் பரப்பளவுடன் கூடிய பொக்காரா-லெக்நாத் மாநகராட்சி முதலிடத்திலும், 36.12 சதுர கிலோ மீட்டர் பரப்பளவுடன் லலீத்பூர் மாநகராட்சி நான்காம் இடத்திலும் உள்ளது. துணை-மாநகராட்சிகளில் கோர்க்கி துணை-மாநகராட்சி 522.21 சதுர கிலோ மீட்டர் பரப்பளவும், 1,56,154 மக்கள் தொகையுடன் முதலிடத்தில் உள்ளது. 

மக்கள் தொகை, கல்வி, மருத்துவம், குடிநீர் மற்றும் கழிவு நீர் வடிகால் வசதிகள், தொலைதொடர்பு வசதிகள், விளையாட்டு அரங்கங்கள், போக்குவரத்து சாலைகள் ஆகியவற்றின் அடிப்படையில், நேபாள அரசு, நகர்புற நகராட்சி மன்றங்களை மாநகராட்சிகள், துணை-மாநகராட்சிகள் மற்றும் நகர்புற நகராட்சிகள் என மூன்றாக வகைப்படுத்தப்பட்டுள்ளது. 

ஒரு மாநகராட்சி கீழ்கண்ட தகுதிகளையும், வசதிகளையும் கொண்டிருக்க வேண்டும்:


ஒரு துணை-மாநகராட்சி நகரம் கீழ்கண்ட தகுதிகளையும், வசதிகளையும் கொண்டிருத்தல் வேண்டும். 

நகர்புற நகராட்சிகள் குறைந்தபட்சமாக கீழ்கண்ட தகுதிகள் கொண்டிருக்க வேண்டும்.


நேபாளத்தின் 6 மாநகராட்சிகளுக்கும், 11 துணை-மாநகராட்சிகளுக்கும், 246 நகர்புற நகராட்சிகளுக்கும் 14 மே, 28 சூன், 18 செப்டம்பர் 2017 என மூன்று நாட்களில், மூன்று கட்டங்களாக தேர்தல் நடைபெற்றது. 2015ல் நேபாளத்திற்கான புதிய அரசியல் அமைப்பு சட்டம் நடைமுறைக்கு வந்த பிறகு, இருபது ஆண்டுகளுக்குப் பின், நடைபெறும் முதல் உள்ளாட்சி தேர்தல் ஆகும். 




</doc>
<doc id="388306" url="https://ta.wikipedia.org/wiki?curid=388306" title="அதீனா (ஆந்தை)">
அதீனா (ஆந்தை)

அதீனா என்பது ஆந்தைகளின் பேரினமாகும். இது தற்போது உயிர் வாழும் நான்கில் இரண்டு இனங்களைக் கொண்டுள்ளது. இந்த பறவைகள் சிறியதாகவும், பழுப்பு மற்றும் வெள்ளை நிறப் புள்ளிகளுடனும், மஞ்சள் கண்களுடனும் மற்றும் வெள்ளை புருவங்களைக் கொண்டதாகவும் உள்ளன. இந்தப் பேரினம் ஆத்திரேலியா, அந்தாட்டிக்கா மற்றும் துணை-சகார ஆப்பிரிக்கா தவிர மற்ற அனைத்துக் கண்டங்களிலும் காணப்படுகிறது.


</doc>
<doc id="388310" url="https://ta.wikipedia.org/wiki?curid=388310" title="குருவி (வரிசை)">
குருவி (வரிசை)

குருவி ("passerine") என்ற சொல் "Passeriformes" என்ற வரிசையிலுள்ள எந்த ஒரு பறவையையும் குறிக்கும் சொல்லாகும். உயிர்வாழும் அனைத்து பறவை இனங்களில் பாதிக்கும் மேற்பட்டவை இதன் கீழ்தான் வருகின்றன. பறவையினத்தின் மற்ற வரிசைகளிலிருந்து குருவிகள் அவற்றின் கால்விரல்கள் அமைப்பின் மூலம் வேறுபடுகின்றன. இவ்வரிசையின் பறவைகளில் மூன்று விரல்கள் முன்னோக்கியும் மற்றும் ஒரு விரல் பின்னோக்கியும் உள்ளது. இது இறுகப்பற்றி உட்காருவதற்குப் பயன்படுகிறது.



</doc>
<doc id="388312" url="https://ta.wikipedia.org/wiki?curid=388312" title="பழைய உலக ஈப்பிடிப்பான்">
பழைய உலக ஈப்பிடிப்பான்

பழைய உலக ஈப்பிடிப்பான்கள் என்பவை முசிகபிடி (Muscicapidae) குடும்பத்தில் உள்ள பறவைகளைக் குறிக்கிறது. இந்த சிறிய பேஸ்ஸரின் பறவைகள் பொதுவாகப் பழைய உலகத்தில் (ஆப்ரோயுரேசியா) காணப்படுபவையாகும். இவை பொதுவாக சிறிய மரங்களில் வாழும் பூச்சியுண்ணிகள் ஆகும். இவை பெயருக்கேற்றார் போலவே தங்கள் இரையைப் பறக்கும்போது பிடிக்கின்றன. இக்குடும்பத்தில் 324 இனங்கள் உள்ளன. இவை 51 பேரினங்களாகப் பிரிக்கப்பட்டுள்ளன.



</doc>
<doc id="388313" url="https://ta.wikipedia.org/wiki?curid=388313" title="யூமியாஸ்">
யூமியாஸ்

யூமியாஸ் என்பது பழைய உலக பறக்கும்பிடிப்பான் குடும்பத்தின் பேரினமாகும்.

இதில் பின்வரும் இனங்கள் உள்ளன:



</doc>
<doc id="388340" url="https://ta.wikipedia.org/wiki?curid=388340" title="திவ்வியவதனம்">
திவ்வியவதனம்

திவ்வியவதனம் அல்லது தெய்வீக வரலாறுகள் (Divyāvadāna or "Divine narratives") சமசுகிருத மொழியில் எழுதப்பட்ட பௌத்த தொன்மவியல் கதைகளைக் கொண்டது. இக்கதைகள் பண்டைய மூலசர்வாஸ்திவாத பௌத்த சாத்திரமாக வினய சாத்திரங்களில் காணப்படுகிறது. இந்நூலின் காலம் கிபி இரண்டாம் நூற்றாண்டு என அறியப்படுகிறது. 
ஒரு தனி மனிதனின் முந்தைய பிறவிகளின் கர்மவினைகள், தற்போதைய பிறவியில் எவ்வாறு செயல்படுகிறது என்பதை, கௌதம புத்தர் தனது சீடர்களுக்கு எடுத்துரைப்பது போன்று, இந்நூலின் கதைகள் அமைந்துள்ளது. 

"திவ்வியவதனம்" எனும் சமசுகிருத மொழி நூல், புகழ் பெற்ற அசோகவதனம் கதை, அசோகரின் வரலாற்று கதை உட்பட, மொத்தம் முப்பத்தி எட்டு கதைகள் கொண்டது. இந்நூலை ஜான் ஸ்டிராங் என்பவர் ஆங்கிலத்தில் மொழி பெயர்த்துள்ளார். 

ஏட்டுச் சுவடிகளில் சமசுகிருத மொழியில் இருந்த திவ்வியவதனம் எனும் நூலை, எட்வர்டு பைல்ஸ் கோவெல் மற்றும் ஆர். ஏ. நீல் என்பவர்கள், 1886ல் சமசுகிருத மொழியில் அச்சு வடிவில் நூலாக வெளியிட்டனர். 
இந்த சமசுகிருத அச்சு நூலை, பி. எல். வைத்தியா என்பவர் 1959ல் திருத்திய பதிப்பாக வெளியிட்டார்.

இந்நூலின் சகசோதக அவதானக் கதையின் துவக்கத்தில், பவச்சக்கரம் எனும் தரும நெறிகளுடன் ஒரு மனிதன் வாழ வேண்டிய முறையை கௌதம புத்தர் விளக்குகிறார். 

இந்நூலின் ருத்திராயன அவதானக் கதையில் ("Rudrāyaṇa-avadāna"), மன்னர் ருத்திராயானருக்கு, கௌதம புத்தர் பவச்சக்கரத்தின் பெருமையை விளக்குகிறார். மேலும் இக்கதையில் மன்னர் ருத்திராயானர், மகதப் பேரரசர் பிம்பிசாரருக்கு, நவமணிகளுடன் கூடிய, இடுப்புக் கயிற்றை பரிசாக அளித்தான். கைம்மாறாக தான் எதை மன்னர் ருத்திராயனருக்கு பரிசளிப்பது என பிந்துசாரர் ஆழ்ந்து சிந்திக்கும் போது, கௌதம புத்தரை அடைந்து உபதேசம் கேட்கையில், பவச்சக்கரம் ஓவியத்தை வரைந்து, அதனை மன்னர் ருத்திராயனருக்கு பரிசளிக்குமாறு கூறினார். பிம்பிசாரரும் அவ்வாறே பவச்சக்கரத்தை ஓவியமாக வரைந்து மன்னர் ருத்திராயனருக்கு பரிசாக அனுப்பினார். பவச்சக்கரம் அறிவுறுத்தும் வாழ்க்கை நெறிகளை அறிந்த மன்னர் ருத்திராயனர், வாழ்க்கையின் உயர்ந்த நோக்கத்தை அறிந்து அதன் படி, தனது வாழ்க்கையை அமைத்துக் கொண்டான். 




</doc>
<doc id="388341" url="https://ta.wikipedia.org/wiki?curid=388341" title="இட்டெர்பியம் டைரோடியம் டைசிலிசைடு">
இட்டெர்பியம் டைரோடியம் டைசிலிசைடு

இட்டெர்பியம் டைரோடியம் டைசிலிசைடு "(Ytterbium dirhodium disilicide)" என்பது (YbRhSi) என்ற மூலக்கூற்று வாய்ப்பாடு கொண்ட ஒரு கனிமச் சேர்மமாகும். இட்டெர்பியம், ரோடியம், சிலிக்கன் தனிமங்கள் சேர்ந்து உருவாகும் கன பெர்மியான் துகள்களாலான திண்மநிலை சேர்மமாகும். 2 மில்லிகெல்வின் வெப்பநிலை அளவுக்கு இத்திண்மத்தைக் குளிர்வித்தால் இதுவொரு மீக்கடத்தியாகிறது. இவ்வெப்பநிலைக்கு சற்று அதிகமான வெப்பநிலையில் இதன் வெப்பயேற்புத் திறன் மிக அதிகமாகும். எலக்ட்ரான்கள் இந்நிலையில் இயல்பாக இருப்பதைவிட 1000 மடங்கு கனமாக இருக்கின்றன. 


</doc>
<doc id="388347" url="https://ta.wikipedia.org/wiki?curid=388347" title="வியட்நாமின் ஆட்சிப் பிரிவுகள்">
வியட்நாமின் ஆட்சிப் பிரிவுகள்

புவியியல் மட்டத்தில், வியட்நாம் சமவுடைமைக் குடியரசு கீழ்வரும் முப்பெரும் மண்டலங்களாகப் பிரிக்கப்படுகிறது:

வியட்நாமிய அரசு வியட்நாமைப் பின்வரும் எட்டு ஆட்சிசார் வட்டாரங்களாகப் பிரிக்கிறது:

ஒவ்வொரு ஆட்சிசார் வட்டரத்திலும், முதல் அடுக்கு ஆட்சி அலகுகள் உள்ளன.

வியட்நாம் மூன்று ஆட்சி அடுக்குகளாகப் பிரிக்கப்படுகின்றன. ஒவ்வொரு ஆட்சி அடுக்கிலும் வேறுபாட்ட ஆட்சி அலகுகள் அமைகின்றன:

நான்காம் அடுக்கில் சிற்றூர்களும் 9சோம், ஆப்) ஊர்களும் (இலாங், தோன், பான்) அடங்குகின்றன. என்றாலும் இவை அலுவல்முறைப்படி ஏற்கப்படுவதில்லை.

முதல் அடுக்கு ஆட்சிப் பிரிவில் கீழ்வரும் ஐந்து நகராட்சிகளும் 58 மாகாணங்களும் அமைகின்றன:



மேலும் காண்க:வியட்நாமின் மாவட்ட மட்ட ஆட்சிப்பிரிவுகள்

நகராட்சிகள் நகரக மாவட்டமாகவும் நகரியம் ஆகவும் ஊரக மாவட்டம் ஆகவும் பிரிக்கப்படுகின்றன. நகராட்சிக்குத் தனி அலுவல் தலைமையகம் அமையாது. உள்ளூராட்சி இருக்கை நடுவண் நகரக மாவட்டத்தில் அமையும்.

மாகாணங்கள் நகராட்சியாகவும், நகரியம்/பேரூர் ஆகவும் ஊரக மாவட்டம் ஆகவும் பிரிக்கப்படுகின்றன. மாகாணத்தின் தலைநகரமாக மாநகரமோ நகரியமோ அமையும்.

வியட்நாமின் 2011 ஆம் ஆண்டின் அண்மைய பொதுப் புள்ளியியல் அலுவலகத் தகவற்படி, 713 இரண்டாம் நிலை அடுக்கு ஆட்சி அலகுகள் உள்ளன.

ஊரக மாவட்டம் நகரியம்/பேரூர் ஆகவும் நகரியம்/பேரூர் நகராட்சியாகவும் நிலை உயர்த்தப்படலாம்.

நகரக மாவட்டங்கள் சிறகமாகவும் நகரியங்கள் சிரகங்களாகவும் குமுகங்களாகவும் பிரிக்கப்படுகின்றன. ஊரக மாவட்டங்கள் நகரியங்களாகவும் குமுகங்களாகவும் பிரிக்கப்படுகின்றன.

நகரக, ஊரக மாவட்டங்களுக்கு தலைமையகங்களாக நகரங்கள் ஏதும் அமைவதில்லை; ஆனால், வழக்கமாக நடுவண் நகரியத்திலோ அல்லது நடுவன் சிறகத்திலோ உள்ளூராட்சி இருக்கை அமையும். இதேபோல, நகரத்துக்கும் நகரியத்துக்கும் தலைமையகம் என ஏதும் அமைவதைல்லை. ஆனால், வழக்கமாக உள்ளூராட்சி இருக்கை நடுவண் சிறகத்தில் அமையும்.

வியட்நாமின் 2016 ஆம் ஆண்டின் பொதுப் புள்ளியியல் அலுவலகத் தகவற்படி, 11,162 மூன்றாம் அடுக்கு ஆட்சி அலகுகள் உள்ளன; இவற்றில் 1,581 சிறகங்களும் 603 நகரியங்களும் 8,978 குமுகங்களும் உள்ளன. 

நகரியம்/பேரூர்கள் வியட்நாம் மொழியில் தித்திரான் எனப்படுகின்றன; பண்ணை நகரியங்கள் மிகவும் சிலவாக உள்ளன; இது வியட்நாம் மொழியில் தித்திரான் நோங் திருவோங் எனப்படுகிறது.
குமுகம் நகரியம்/பேரூர் ஆகவோ சிறகம் ஆகவோ நிலை உயர்த்தப்படலாம்.

வியட்நாம் தேர்தல் தொகுதிகளாகவும் படைசார் வட்டாரங்களாகவும் பிரிக்கப்படுகின்றன.

"மேலும் காண்க வியட்நாமில் தேர்தல்

வியட்நாமின் தேசியச் நாடாளுமன்ற பேராளர்கள் ஐந்தாண்டுக்கு ஒருமுறை மக்களில் இருந்து நேரடையாகத் தேர்ந்தெடுக்கப்படுகின்றனர். ஒவ்வொரு பகுதிக்குமான பேராளிகள் அப்பகுதி மக்கள்தொகையைச் சார்ந்தமையும். நடப்பில் வியட்நாம் நாடாளுமன்றத்தில் 500 பேராளிகள் உள்ளனர்.

தேர்தல் நோக்கில், ஒவ்வொரு மாகாணமும் நகராட்சியும் தோன் வி பாவு சோ எனும் தேர்தல் தொகுதிகளாகப் பிரிக்கப்படுகின்றன. இவை மேலும் குவூ போ பியேயு எனும் வாக்களிப்பு வட்டாரங்களாக பிரிக்கப்படுகின்றன. தேர்தல் தொகுதிகளின் எண்ணிக்கை மாகாணத்தின் அல்லது நகராட்சியின் மக்கள்தொகைக்கு ஏற்ப தேர்தலுக்குத் தேர்தல் வேறுபடுகிறது.

2011 நாடாளுமன்றத் தேர்தலுக்குப் பிறகு, வியட்நாமில் 183 தேர்தல் தொகுதிகளும் (அலகுகளும்) 89,960 வாக்களிப்பு வட்டாரங்களும் உள்ளனs.

வியட்நாம் மக்கள் படை 8 படைசார் மண்டலங்களாகப் பிரிக்கப்பட்டுள்ளது:

[[வியட்நாமில் உள்ள நகரங்களின் பட்டியல்]]

[[பகுப்பு: வியட்நாமின் ஆட்சிசார் உட்பிரிவுகள்]]
[[பகுப்பு:ஆசிய மாதக் கட்டுரைகள் நவம்பர் 2017]]

</doc>
<doc id="388372" url="https://ta.wikipedia.org/wiki?curid=388372" title="ஆல்டால்-டிச்செங்கோ வினை">
ஆல்டால்-டிச்செங்கோ வினை

ஆல்டால்-டிச்செங்கோ வினை "(Aldol–Tishchenko reaction)" என்பது ஆல்டால் வினை மற்றும் டிச்செங்கோ வினை இரண்டும் அடுத்தடுத்து இணைந்து நிகழும் வினையாகும். ஆல்டிகைடுகளையும் கீட்டோன்களையும் கரிமத் தொகுப்பு வினையில் இவ்வினையின் மூலம் 1,3-ஐதராக்சில் சேர்மங்களாக மாற்றலாம். பல உதாரணங்களில் இவ்வினையின் தொடர்ச்சியானது இலித்தியம் டை ஐசோபுரோப்பைலமைடு உபயோகப்படுத்தி கீட்டோனை ஓர் ஈனோலேட்டாக மாற்றுவதிலிருந்து தொடங்குகிறது. அடுத்ததாக நீராற்பகுப்பு படிநிலையில் ஒற்றை-எசுத்தர் டையால், டையாலாக மாற்றப்படுகிறது. அசிட்டைல் டிரைமெத்தில் சிலேனும் புரோப்பியோபீனோனும் வினைக்கான வினைபடு பொருள்களாகின்றன. டையால் தூய்மையான நிலையில் ஒரு டயாமுப்பரிமாண மாற்றியனாகக் கிடைக்கிறது.


</doc>
<doc id="388374" url="https://ta.wikipedia.org/wiki?curid=388374" title="ஆல்காக்சிலேற்றம்">
ஆல்காக்சிலேற்றம்

ஆல்காக்சிலேற்றம் "(Alkoxylation)" என்பது ஓர் ஈபாக்சைடை மற்றொரு சேர்மத்துடன் சேர்க்கின்ற வேதி வினையாகும். ஆல்ககால்களை ஈதாக்சிலேற்றம் செய்வதையே வழக்கமாக நிகழ்கின்ற இவ்வினை வெளிப்படுத்துகிறது. எத்திலீன் ஆக்சைடு இவ்வினையில் ஆல்காக்சிலேற்றும் முகவராக செயல்படுகிறது. 
புரோப்பைலீன் ஆக்சைடும் (PO, OCH2CHCH3) தொழில்முறை முக்கியத்துவம் பெற்ற மற்றொரு ஈபாக்சைடு ஆகும். இது ஆல்காக்சிலேற்றம் மூலம் பாலியீத்தர் பாலியால்களை தயாரிக்க பயன்படுத்தப்படுகிறது. ஆல்காக்சிலேற்றச் செயல்முறையின் எளியவடிவம் கீழே தரப்பட்டுள்ளது. 
இம்முறையில் உருவாகும் பாலியால்கள் சிக்கலான முப்பரிமாண அமைப்புகளைக் கொண்டு புரோப்பைலீன் ஆக்சைடிற்கு சமச்சீரின்மையைத் தருகின்றன. பாலியால்களை டையசோசயனேட்டுகளுடன் சேர்த்து குறுக்கவினைக்கு உட்படுத்தி பாலியுரித்தேன்களைத் பெருமளவில் தயாரிக்கப் பயன்படுத்துகிறார்கள் . 


</doc>
<doc id="388377" url="https://ta.wikipedia.org/wiki?curid=388377" title="மேற்கு சைபீரியச் சமவெளி">
மேற்கு சைபீரியச் சமவெளி

மேற்கு சைபீரியச் சமவெளி பட்னோ-சைபீர்ஸ்காயா ராவ்னினா என்றும் அழைக்கப்படுகிறது () இச்சமவெளியானது சைபீரியாவின் மேற்குப் பகுதியை பெருமளவிற்கு ஆக்கிரமித்துள்ள ஒரு பெரும் சமவெளியாகும்.மேற்கில் உரால் மலைகள்  கிழக்கில் எனிசி ஆறு தென்இகிழக்கில் அல்த்தாய் மலைத்தொடர்கள் இவற்றுக்கு இடையே இச்சமவெளி பரந்து கிடக்கிறது. இந்தச் சமவெளியின் பெரும்பகுதி பெரும்பாலான சமவெளிப் பகுதி வறண்டு காணப்படுகிறது. மேலும், உலகின் மிகப்பெரிய சதுப்பு நிலங்களும் வெள்ளப்பெருக்குச் சமவெளிகளும் இந்தச் சமவெளிக்குள் உள்ளடங்கும். ஓம்ஸ்க், நோவோசிபிர்ஸ்க், டொம்ஸ்க் மற்றும் செல்யாபின்ஸ்க் ஆகிய முக்கிய நகரங்கள் இச்சமவெளிப் பகுதியைச் சார்ந்தவையாகும்.

மேற்கு சைபீரியச் சமவெளியானது உரால் மலைகளுக்கு கிழக்கில் பெரும்பாலும் உருசியாவின் பிரதேசத்தில் அமைந்துள்ளது. உலகின் மிகப்பெரிய உடையாத தாழ்நிலப்பகுதியாக குறிப்பிடப்படுகிறது.—மேலும் விட 50 சதவீதத்திற்கும் அதிகமான நிலப்பகுதியானது, கடல் மட்டத்திலிருந்து 100 மீட்டருக்குக் (330 அடி) குறைவான உயரத்திலேயே அமைந்துள்ளது.—மற்றும் பரப்பளவில் சுமார் 2.6–2.7 மில்லியன் சதுர கிலோமீட்டர்கள் அல்லது (1.0 மில்லியன் சதுர மைல்கள்) அளவிற்கு அதாவது சைபீரியாவின் மூன்றில் ஒரு பகுதியை உள்ளடக்கியதாக உள்ளது. இச்சமவெளியானது, வடக்கில் இருந்து தெற்காக 2,400 கி. மீ (1,490 மைல்கள்), ஆர்க்டிக் பெருங்கடலிலிருந்து அல்த்தாய் மலைத்தொடர் வரையிலும், மற்றும் கிழக்கில் இருந்து மேற்காக 1,900 கிமீ (1,180 மைல்) உரால் மலைகளிலிருந்து யெனிசி ஆறு வரையிலும் பரவியுள்ளன.

இந்த சமவெளி நிலப்பகுதிகளில் எட்டு தனித்த தாவர வகைப்பாடுகள் உள்ளன. அவை: தூந்திரா, துாந்திரா காடு, வடக்கு தைகா, மத்திய தைகா, தெற்கு தைகா, துணை தைகா காடுகள், வன-புல்வெளி மற்றும் ஸ்டெப்பி புல்வெளிகள். மேற்கு சைபீரியச் சமவெளியில் துாந்திராவில் குறைந்தபட்சம் 107 அல்லது வன ஸ்டெப்பி-புல்வெளிகளில் 278 அல்லது அதற்கு அதிகமான விலங்கின வகைகளும் காணப்படுகின்றன. நீண்ட யெனிசி ஆறு தெற்கிலிருந்து வடக்காக பாய்கிறது. இது ஆர்க்டிக் பெருங்கடலிலிருந்து 3,530 கிமீ (2,195 மைல்) தொலைவில் உள்ளது. கடலுடன் கலக்குமிடத்தில், 20 மில்லியன் லிட்டருக்கும் அதிகமான (5 மில்லியன் கேலன்கள்) நீர் வெளியேற்றப்படுகிறது. யெனிசி ஆறு அதன் கிளை ஆறான அங்காராவுடன் சேர்த்து 5,530 கிமீ (3,435 மைல்) பாய்கிறது.

யெனிசியால் உருவாக்கப்பட்ட பள்ளத்தாக்கு மேற்கு சைபீரியச் சமவெளி மற்றும் மத்திய சைபீரிய பீடபூமி இவற்றுக்கிடையே ஒரு கடினமான பிரிவாக செயல்படுகிறது. பனிக்கட்டி குவிப்புகள் தெற்கே ஓப்-இர்த்திஷ் சங்கமிக்கும் வரையிலும் தென்பகுதியில் பரவிக்கிடக்கின்றன. ஆங்காங்கே ஒரு சில குன்றுகள் மற்றும் முகடுகளை உருவாக்குகின்றன. இவைதவிர, மற்றபடி சமவெளிப் பகுதியானது வேறு எந்த சிறப்பம்சங்களும் இல்லாத சமவெளியாகவே உள்ளது.

மேற்கு சைபீரியச் சமவெளியானது புத்துயிர் ஊழிக்கால வண்டல் மண்ணைக் கொண்டுள்ள வியக்கத்தக்க வகையிலான சமவெளிப்பிரதேசமாகும். கடல் மட்டமானது 50 மீட்டர்கள் அளவுக்கு உயருமானால், ஆர்க்டிக் பெருங்கடலுக்கும் நோவோசிபிர்ஸ்கிற்கும் இடையிலான அனைத்து நிலப்பகுதிகளும் மூழ்கடிக்கப்பட்டு விடும். பூமியின் மேலோட்டின் ஒரு பகுதியாக விளங்கும் இது 65,000,000 ஆண்டுகளுக்கு முன்னாலிருந்து தொடங்கி நீண்ட கால அழுத்தத்திற்குட்பட்ட கிடைமட்டப் படிவுகளின் தொகுப்பாகும். இந்தப் படிவுகளில் பெரும்பான்மையானவை, பனித்தடுப்புகளின் காரணமாக திசைமாற்றம் செய்யப்பட்டு காசுப்பியன் கடல் மற்றும் ஏரல் கடல் ஆகியவற்றில் கலக்கமாறு செய்யப்ட்ட ஓப் மற்றும் யெனிசி ஆறுகளின் பாய்ச்சலினால் ஏற்பட்டவையாகும். இந்த சமவெளியில் குறைவான மரங்களைக் கொண்ட மண்ணானது மிகவும் சதுப்பு நிறைந்ததாகவும், குழைச்சேற்றினைக் கொண்ட கரிம ஈர மண்ணாகவும் உள்ளது.


</doc>
<doc id="388398" url="https://ta.wikipedia.org/wiki?curid=388398" title="நானாதேசி வணிகர்கள்">
நானாதேசி வணிகர்கள்

நானாதேசி வணிகர்கள் தமிழகத்தில் சிறந்து விளங்கியிருந்த வணிகக் கணங்களில் குறிப்பிடத்தக்கவர்களாவர். வெளிநாடுகளில் சென்று வாணிபத்தில் ஈடுபடுபவர்கள் எனும் பொருளில் "நானாதேசி" என அழைக்கப்பட்டிருந்தனர். சோழர் ஆட்சிக் காலத்தில் இலங்கையிலும் நானாதேசி வணிகர்களின் பங்களிப்பு இருந்தமையை பொலநறுவைக்கால சாசனங்கள் சான்றுபடுத்துகின்றன. ஐந்நூற்றுவர் வணிகக் கணத்தவரும் நானாதேசி வணிகக் கணத்தவரும் ஒரு குழுவினரே எனும் கருத்தும் நிலவுகின்றது.


</doc>
<doc id="388410" url="https://ta.wikipedia.org/wiki?curid=388410" title="கூனித்தீவு">
கூனித்தீவு

கூனித்தீவு என்பது இலங்கையின் திருகோணமைல மாவட்டத்தின் கிழக்கே மூதூர் பிரதேசத்தில் உள்ள ஒரு கிராமம். இது விவசாய மற்றும் விசுவகுல மக்களைக் கணிசமாகக் கொண்டது.

இக்கிராமத்தின் பெயர் அமைவதற்கு பின்வரும் இரண்டு காரணங்கள் கூறப்படுகிறது. இங்கு அதிகமாக அக்காலத்தில் கூர்நெல்(சிறிய வகை நெல்) பயிரிடப்பட்டு வந்தமையினால் "கூர்நெல்தீவு" என அழைக்கப்பட்டு பின் அது மருவி இன்று"கூனித்தீவு" என அழைக்கப்பட்டு வருகின்றது எனவும், இக் கிராமத்தின் நிலத்திணிவானது வளைந்த வடிவில் அமைந்துள்ளது எனவும் கூறப்படுகிறது.

இங்குள்ள "வில்லுக்குளம்" என்ற குளம் வில் போன்று வழைந்து பரந்து காணப்படுவதோடு அதன் வழைந்த நிலப்பரப்பினுளேயே கூனித்தீவு அழகாக இடம்பிடித்திருப்பது இக்கிராமத்தின் சிறப்பாகும். வில்லுக்குளம் வெள்ளைத்தாமரைத் தடாகமாகக் காட்சியளிப்பதோடு மீன் வளத்தையும் கொண்டு விளங்குகிறது.

ஊரில் பிறந்து கல்வியால் உயர்ந்தவர்கள்

"திரு.தா.கௌரிசங்கர் (சத்திர சிகிச்சை நிபுணர்)"

திரு.சு.சுதர்சன் (வைத்தியர்)

திரு.யோ.பிரசாத் (வைத்தியர்)






</doc>
<doc id="388415" url="https://ta.wikipedia.org/wiki?curid=388415" title="ஞானகுமாரன்">
ஞானகுமாரன்

பேராசிரியர் நாகநாதன் ஞானகுமாரன் யாழ்ப்பாணப் பல்கலைக் கழகத்தின் மெய்யியல் துறையின் தலைவரும் கலைகலாசார பீடத்தின் மேனாள் பீடாதிபதியும் ஆவார். 

யாழ்ப்பாணம் ஹார்ட்லி கல்லூரியில் ஆரம்பக் கல்வியை முன்னெடுத்தார். கொழும்பு களனிப் பல்கலைக் கழகத்தில் தனது பட்டப்படிப்பினைப் பூர்த்தி செய்தார்.



</doc>
<doc id="388418" url="https://ta.wikipedia.org/wiki?curid=388418" title="இனக்குழு (உயிரியல்)">
இனக்குழு (உயிரியல்)

உயிரியலில், ஒரு இனக்குழு என்பது பேரினத்திற்கு மேலே குடும்பம் மற்றும் துணைக்குடும்பத்திற்குக் கீழே உள்ள ஒரு பெயரீட்டுத் தரநிலை ஆகும். இது சில நேரங்களில் துணை இனக்குழுக்களாகப் பிரிக்கப்படுகிறது.

உதாரணமாக உயிரியலில் கர்பினி (ஆடு-மறிமான்கள்), ஹோமினி, போம்பினி (வண்டுத் தேனீக்கள்) மற்றும் துன்னினி (சூரை மீன்கள்) ஆகியவை இனக்குழுக்கள் ஆகும்.


</doc>
<doc id="388420" url="https://ta.wikipedia.org/wiki?curid=388420" title="புதிய உலக மான்">
புதிய உலக மான்

புதிய உலக மான் என்பவை மான் குடும்பத்தின் ஒரு துணைக் குடும்பமாகும். இவற்றின் எலும்பு அமைப்பு பழைய உலக மான்களிலிருந்து வேறுபடுகிறது. இவை பின் மியோசீன் காலத்தில் 77 இலட்சம் முதல் 1.15 கோடி வருடங்களுக்கு முன் மத்திய ஆசியாவில் தோன்றியதாகக் கருதப்படுகிறது.

இத்துணைக்குடும்பம் புதிய உலக மான் என்று அழைக்கப்பட்டாலும் பழைய உலகப் பகுதியான யூரேசியாவில் வாழ்கின்ற ரெயின்டீர், யூரேசிய மூஸ் மற்றும் ரோ மான் ஆகியவற்றை உள்ளடக்கியுள்ளது.


</doc>
<doc id="388422" url="https://ta.wikipedia.org/wiki?curid=388422" title="பழைய உலக மான்">
பழைய உலக மான்

பழைய உலக மான் என்பது மான் குடும்பத்தின் ஒரு துணைக்குடும்பமாகும். இப்பெயர் இவை தோன்றிய இடத்தைக் குறிக்கிறது, தற்போதைய பரவலை அல்ல. இவற்றின் எலும்பு அமைப்பு புதிய உலக மான்களிலிருந்து வேறுபடுகிறது.


</doc>
<doc id="388424" url="https://ta.wikipedia.org/wiki?curid=388424" title="செர்வஸ்">
செர்வஸ்

செர்வஸ் என்பது ஒரு மான் பேரினம் ஆகும். இவை பொதுவாக யூரேசியாவில் காணப்படுகின்றன. எனினும் ஒரு இனம் வடக்கு ஆப்பிரிக்காவிலும், மற்றொரு இனம் வட அமெரிக்காவிலும் காணப்படுகிறது. 


</doc>
<doc id="388429" url="https://ta.wikipedia.org/wiki?curid=388429" title="லெப்போரிடே">
லெப்போரிடே

லெபோரிடே என்பது முயல்கள் மற்றும் குழிமுயல்களின் குடும்பம் ஆகும். தற்போது வாழ்கின்ற பாலூட்டிகளில் சுமார் 60க்கும் மேற்பட்ட உயிரினங்களை இது உள்ளடக்கியுள்ளது. "லெபோரிடே" என்ற இலத்தீன் வார்த்தைக்கு ""லெபஸ்" (முயல்) ஐப் போன்று உள்ளவை" என்று பொருள். லெபோரிடே மற்றும் பைகாக்கள் பாலூட்டி வரிசையான லகோமோர்பாவின் கீழ் வருகின்றன. லெபோரிடே குள்ள, உரோமம் நிறைந்த வால்கள் மற்றும் நீளமான காதுகள் ஆகியவற்றைக் கொண்டுள்ளதால் பைகாக்களிலிருந்து வேறுபடுகின்றன. 


</doc>
<doc id="388433" url="https://ta.wikipedia.org/wiki?curid=388433" title="லகோமோர்பா">
லகோமோர்பா

லகோமோர்புகள் என்பவை லகோமோர்பா வரிசையின் உயிரினங்கள் ஆகும். இவ்வரிசை லெபோரிடே (முயல்கள் மற்றும் குழிமுயல்கள்) மற்றும் ஒச்சோட்டோனிடே (பைகாக்கள்) என இரண்டு குடும்பங்களைக் கொண்டுள்ளது. இவ்வரிசையின் பெயர் கிரேக்க வார்த்தைகளான "லகோஸ்" (λαγώς, "முயல்") மற்றும் "மோர்பே" (μορφή, "வடிவம்") ஆகியவற்றில் இருந்து உருவானது ஆகும்.


</doc>
<doc id="388434" url="https://ta.wikipedia.org/wiki?curid=388434" title="சிரிய பாலைவனம்">
சிரிய பாலைவனம்

சிரிய பாலைவனமானது (, "Bâdiyat aş-Şâm"), அமத் எனவும் அழைக்கப்படுகிறது. இது ஸ்டெப்பி புல்வெளிகள் மற்றும் பாலைவனம் ஆகியவை இணைந்த நிலப்பகுதியாகும். இது மத்திய கிழக்கு நாடுகள் மற்றும் தென்கிழக்கு சிரியா, வடகிழக்கு ஜோர்தான், வடக்கு சவூதி அரேபியா மற்றும் மேற்கு ஈராக்கு ஆகியவற்றின் பகுதிகளை உள்ளடக்கி 500000 சதுர கிலோமீட்டர்கள் அல்லது 200000 சதுர மைல்கள் அளவிற்குப் பரவியுள்ளது. இதனுடைய தெற்கத்திய எல்லைகள் அரேபியன் பாலைவனத்துடன்  இணைகின்ற விதத்தில் உள்ளது. இந்த நிலப்பகுதியானது திறந்த, வறட்சியான பாலைவனப்பகுதியாகவும், அவ்வப்போது காணப்படுகின்ற வறண்ட ஆற்றுப்படுகைகளைக் கொண்டதாகவும் உள்ளது.

இந்தப் பாலைவனமானது, மேற்கில் ஒரோன்டெஸ் பள்ளத்தாக்கு மற்றும் அராட் அல்-சாமாவினுடைய எரிமலைப் பாறை களத்தையும் கிழக்கே புறாத்து ஆற்றையும் கொண்டுள்ளது. வடக்கில் இந்தப் பாலைவனம் வளமான புல்வெளிகளையும் தெற்கில் இது அராபியத் தீபகற்பத்தின் பாலைவனங்களோடு இணையும் விதத்திலும் அமைந்துள்ளது.

சில மூலநூல்கள் சிரிய பாலைவனத்தை அமத் பாலைவனம் எனக் குறிப்பிடுகின்றன. வேறு சில மூலங்கள் அமத் என்ற பெயரை தெற்கு மத்திய பீடபூமிக்கு மட்டுமாக வரையறுத்துக் கொண்டுள்ளன. இன்னும் சிலர் அமத் என்பதை முழுமையான பகுதிக்கும் வடக்குப் பகுதிக்கு மட்டும் சிரியன் பாலைவனம் என்பதாகவும் கருதுகிறார்கள்.

சிரிய பாலைவனத்தின் பல பகுதிகள் பல்மைராவைச் சுற்றியுள்ளதால் பல்மைரின் பாலைவனம் என்றும் ஓம்ஸ் பாலைவனம் என்றும் அழைக்கப்படுகின்றன.

சாமியா என்ற பெயரும் சிரிய பாலைவனத்தைக் குறிப்பிட உதவும் மற்றொரு பெயராகும்.

700-900 மீட்டர் உயர் பகுதியில் உள்ள பாலைவனத்தில் நடுவில் உள்ளது அமத் பீடபூமி, இது தட்டையான, கற்பாங்கான, சுண்ணாம்பால் ஆன படுகைப் பாறையை சிலிக்கா கனிம வகைச் சரளையால் மூடப்பட்ட பகுதியளவு பாலைவனத்தன்மையைக் கொண்ட நிலமாக உள்ளது. பீடபூமிப் பகுதியில் பெய்யும் சிறிதளவு மழையானது உள்ளூர் ஏரியடி உப்புடன் கலந்து விடுகிறது. இந்த பீடபூமியில் 1000மீ+ உயரம் கொண்ட சவுதி அரேபியாவின் காவ்ர் உம் உவால் மற்றும்  960மீ  உயர, ஜோர்தான், ஈராக்கு மற்றும் சவுதி அரேபியா எல்லையில் அமைந்த ஜெபெல் அனெய்சா ஆகிய சிகரங்கள் அமைந்துள்ளன.

அராபியத் தீபகற்பத்தில் காணப்படும் மற்ற பாலைவனங்களுடன் இணைத்துப் பார்க்கும் போது அமத் பாலைவனமும் உலகின் மிக வறண்ட பாலைவனங்களில் ஒன்றாக கருதப்படுகிறது.

சிரிய பாலைவனமே சிரிய வெள்ளெலிகளின் பிறப்பிடமாக உள்ளது. 
நாரைகள், கொக்குகள், வெள்ளமடையான் நாரைகள், சிறிய கரையோரப் பறவைகள், இரைவாரிச் செல்லும் பறவைகள் போன்றவை பருவகால ஏரிகளுக்கு வந்து செல்பவையாகும். சிறிய கொறிக்கும் வகை விலங்குள் பொதுவாகக் காணப்படுபவையாகும். பாம்புகள், தேள்கள், ஒட்டகச் சிலந்திகள், ஓநாய், குள்ள நரி, நரி, பூனை, மான் போன்ற விலங்கு, நெருப்புக்கோழி, காட்டுக்கழுதை, சிறுத்தை போன்றவை காணப்படுகின்றன. மனிதர்கள் வேட்டையாடி அழித்து விட்ட காரணத்தால் பெரிய பாலுாட்டி இனங்கள் காணப்படாமலிருக்கலாம் என கருதப்படுகிறது. 

இந்தப் பாலைவனமானது, வரலாற்றுரீதியாக, பெடௌயின் இன பழங்குடி மக்கள் மற்றும் பல பழங்குடிகளின் வசிப்பிடமாக இருந்துள்ளது. இன்றும் கூட சில பழங்குடி இன மக்கள் இந்தப்பகுதியில் பாலைவனச்சோலைகளின் அருகாமையில் அமைந்த நகரங்கள் அல்லது குடியிருப்புப் பகுதிகளில் வாழ்ந்து வருகின்றனர். மிகச்சில பெடௌயின் இன மக்கள் தங்களின் மரபுவழி வாழ்க்கை முறையின்படி பாலைவனத்தில் வசித்து வருகின்றனர். எழுத்தறிவு பெற்ற பெடௌயின் இன மக்களால் எழுதப்பட்ட செமிட்டிக் கல்வெட்டுகள், ஆதி அராபிய எழுத்துக்களடங்கிய கல்வெட்டுக்கள் சிரிய பாலைவனம் முழுவதிலும் காணப்படுகின்றன. இவை கி.மு. முதலாம் நுாற்றாண்டு முதல் கி.பி. நான்காம் நுாற்றாண்டு வரையான காலகட்டத்திற்குரியவையாக கண்டறியப்பட்டுள்ளன.

சிரிய பாலைவனத்தின் மிகப் பழமையான குடியேற்றப்பகுதிகளில் ஒன்றாக பல்மைரா கண்டறியப்பட்டுள்ளது. இது உரோமைப் பேரரசின் காலத்தில் பழம்பெரும் வணிக மையமாக திகழ்ந்துள்ளது.இப்பகுதி மக்கள் பெயர் பெற்ற வணிகர்களாக இருந்துள்ளனர். தொலைதுார கிழக்குப் பகுதிகளை மத்தியதரைக்கடல் பகுதியுடன் இணைத்தத பட்டுப் பாதையை தங்கள் வணிக மேம்பாட்டிற்கு சாதகமான முறையில் பயன்படுத்தி வந்துள்ளனர்.

இப்பகுதி மக்கள் பெயர் பெற்ற வணிகர்களாக இருந்துள்ளனர். தொலைதுார கிழக்குப் பகுதிகளை மத்தியதரைக்கடல் பகுதியுடன் இணைத்தத பட்டுச்சாலையை தங்கள் வணிக மேம்பாட்டிற்கு சாதகமான முறையில் பயன்படுத்தி வந்துள்ளனர். பாலைநிலங்களை மூடிய வண்டிகளில் கடக்கும் வணிகர் கூட்டங்களுக்கு வரி விதித்தும், பட்டுப் பாதையின் மீது தொலைதுாரக் கிழக்குப் பகுதியிலிருந்து வரும் அரிய பொருட்களை வணிகம் செய்தும் தங்கள் நகருக்கு மிகப்பெரும் செல்வத்தை ஈட்டித் தந்தனர்.

1919 ஆம் ஆண்டு இயக்கூர்தியால் முதன்முதலாகக் கடந்து செல்லப்பட்டது.
ஈராக் போரின் போது, இந்தப் பாலைவனம் 2003 – 2011 ஆம் ஆண்டு வரையில் ஈராக்கிய கிளர்ச்சியாளர்களுக்கு ஆயுதங்கள் வழங்கும் முக்கிய இடமாகத் திகழ்ந்துள்ளது. பாலைவனத்தில் எதிர்ப்பின் இருப்பினை அகற்றுவதில் தொடர்ச்சியான கூட்டு இராணுவ நடவடிக்கைகள் ஒப்பீட்டளவில் திறனற்றுப் போயின. எதிர்ப்பாளர்கள் சுற்றியுள்ள பகுதிகளை கட்டுப்பாட்டிற்குள் கொண்டுவருகையில், கூட்டு இராணுவப் படையின் சார்பாகப் பேசும் பிரதிநிதிகள் கிளர்ச்சியாளர்களின் இராணுவச் செயல்பாடுகளுக்கு மையமாகத் திகழும் சிரிய பாலைவனத்தின் முக்கியத்துவத்தை குறைக்கும் விதத்தில் பேசத் தொடங்கினர். இருப்பினும், சிரிய பாலைவனமானது, சிரியாவின் எல்லைப்புறத்திற்கருகில் அதன் அமைவிடத்தின் காரணமாக ஆயுதக்கடத்தலுக்கு உகந்த முக்கியப்பாதையாக நிலைத்திருக்கிறது. 2016 ஆம் ஆண்டு செப்டம்பர் மாத வாக்கில் எதிர்ப்பாளர்களின் கட்டுப்பாட்டில் அல் அன்பார் மாகாணம் வந்த பிறகு, தங்களின் படைகளையும், தலைவர்களையும் கிழக்கு நோக்கி நகரச் செய்து, புறாத்து ஆற்றின் அருகாயைிலுள்ள எதிர்ப்பு கட்டுப்படுத்தப்பட்ட நகரங்களுக்கு கொண்டு சென்றனர். 


</doc>
<doc id="388435" url="https://ta.wikipedia.org/wiki?curid=388435" title="வீரகஞ்ச்">
வீரகஞ்ச்

வீரகஞ்ச் (ஆங்கிலம்: "BirgunjJ") (நேபாள மொழி: बीरगंज), நேபாளத்தின், நேபாள மாநில எண் 2 இல் உள்ள நாராயணி மண்டலத்தின், காத்மாண்டு சமவெளியின் பர்சா மாவட்டத்தின் நிர்வாகாத் தலைமையிடமும், பெருநகர் மாநகராட்சியாகும். நேபாளத்தின் தெற்கு நுழைவு வாயிலாக வீரகுஞ்ச் மாநகரம் உள்ளது. வீரகுஞ்ச் நகரம், நேபாளத்தின் வணிக-பொருளாதாரத்திற்கான மையமாக திகழ்கிறது.

இந்திய-நேபாள எல்லைப்புறத்தில் அமைந்த வீரகுஞ்ச் மாநகரம், நேபாளத் தேசிய தலைநகரம் காத்மாண்டுவிற்கு தெற்கில் 135 கிலோ மீட்டர் தொலைவிலும், இந்தியாவின் பிகார் மாநிலத்தின் வடக்கில் அமைந்த ரக்சல் நகரம் ஆறு கிலோ மீட்டர் தொலைவிலும் அமைந்துள்ளது. 

ராணா வம்சத்தின் மன்னர் ஜங் பகதூர் ராணா வீரகுஞ்ச் நகரத்தை 1897ல் நிறுவினார். 21 மே 2017 முடிய நகராட்சியாக இருந்த வீரகுஞ்ச் நகரம், 22 மே 2017 அன்று பெருநகர மாநகராட்சியாக தகுதி உயர்த்தப்பட்டது.
27 செப்டம்பர் 2017 அன்று நடைபெற்ற நேபாள உள்ளாட்சித் தேர்தல்களில், வீரகுஞ்ச் பெருநகர மாநகராட்சி தேர்தலில், மேயராக விஜய்குமார் சராகியும், துணைமேயராக சாந்தி கார்க்கியும் தேர்ந்தெடுக்கப்பட்டனர். 

2011 நேபாள மக்கள் தொக கணக்கெடுப்பின் வீரகுஞ்ச் மாநகரத்தின் மக்கள் தொகை 2,07,980 ஆகும்.வீரகுஞ்ச் பெருநகரம், தராய் மற்றும் நாராயணி மண்டலத்தில் பெரிய நகரமாகும். மேலும் நேபாளத்தின் ஏழு பெருநகரங்களில் வீரகுஞ்ச் நகரம் நான்காம் இடம் வகிக்கிறது. வீரகுஞ்ச் நகரம், பர்சா மாவட்டத்தின் நிர்வாகத் தலைமையிடமாகும். வீரகுஞ்ச் நகரத்தில், நேபாளத்தின் அலுவல் மொழியாக நேபாளி மொழியும் மற்றும் மைதிலி மொழி, இந்தி, ஆங்கிலம், போஜ்புரி மொழிகளும் பேசப்படுகிறது.

நேபாள இராச்சியத்தின் ராணா வம்சத்தின் மூன்றாவது பிரதம அமைச்சர் ஜங் பகதூர் ராணா, 1897ல் வீரகஞ்ச் நகரத்தை நிறுவினார்.

உலகின் ஒரே இந்து நாடு என்ற பெருமை படைத்த நேபாள நாட்டை, 18 மே 2006ல் நேபாள அரசு, மதச்சார்பற்ற நாடாக அறிவித்தது. அரசின் இந்த அறிவிப்பை எதிர்த்து போர்க்கொடி தூக்கினர். நேபாள நாட்டில் பெருங்கலவரம் வெடித்தது. எனவே இந்தியாவிலுருந்து நேபாளத்திற்கு நுழைவு வாயிலாக விளங்கும் வீரகுஞ்ச் எல்லைச் சாவடியை இரண்டு ஆண்டுகளுக்கு மூடி வைத்தனர். 

நேபாள நாட்டிற்கு தேவையான பெரும்பாலான பொருட்கள், இந்தியாவிலிருந்து வீரகுஞ்ச் நகரத்தின் வழியாக செல்கிறது என்பதால், வீரகுஞ்ச் நகரம் பெரும் வணிக மையமாக திகழ்கிறது. இந்நகரத்தில் வேதியல், பஞ்சாலைகள், கட்டிட மரங்கள், பெட்ரோலியத் தொழிற்சாலைகள் கொண்டது. பரசா மாவட்டத்தின் 56% உற்பத்திப் பொருட்கள் வீரகுஞ்ச் நகரத்தின் வழியாக இந்தியாவின் பிகார் மாநிலத்திற்கு ஏற்றுமதியாகிறது. 

வீர்குஞ்ச் தொடருந்து நிலையம், நேபாளத்தின் தேசியத் தலைநகரம் காத்மாண்டையும், இந்தியாவின் பிகார் மாநிலத்தின் ரக்சல் நகரத்தையும் இணைக்கிறது.
வீரகுஞ்ச் நகரத்திற்கு அருகில் ஆறு கிலோ மீட்டர் தொலைவில் அமைந்த இந்தியாவின் பிகார் மாநிலத்தின் ரக்சல் தொடருந்து நிலையம், நேபாளத்தின் வீரகுஞ்ச் பெருநகரத்தையும், சுகௌலி நகரத்தையும் மற்றும் இந்தியாவின் கொல்கத்தா, மும்பை, தில்லி, பாட்னா, வாரணாசி, அலகாபாத், போபால், அமிர்தசரஸ், கோரக்பூர், ராஞ்சி, நாக்பூர், ஐதராபாத் நகரங்களை நேரடியாக இருப்புப் பாதைகள் மூலம் இணைக்கிறது. 

வீரகுஞ்ச் நகரத்தின் வடக்கில் ஒன்பது கிலோ மீட்டர் தொலைவில் உள்ள சிமரா வானூர்தி நிலையம், தலைநகரம் காட்மாண்டு மற்றும் பாட்னாவிற்கு விமான சேவைகள் வழங்கி வருகிறது. தற்போது வீரகுஞ்ச் பெருநகரத்தில் இரண்டாவது பன்னாட்டு வானூர்தி நிலையம் அமைக்கப்படவுள்ளது. 

நேபாள்வீரகுஞ்ச் பேருந்து நிலையத்திலிருந்து காத்மாண்டு, பொக்காரா, பரத்பூர், பதான், பக்தப்பூர், விராட்நகர் நேபாள்கஞ்ச், ஜனக்பூர் போன்ற முக்கிய நகரங்களுக்கும் பேருந்து வசதிகள் உள்ளது. 

வீரகுஞ்ச் பெருநகரத்தில் வாழும் மாதேசி மக்களின் பயண வண்டியாக குதிரை பூட்டிய வண்டியை பயன்படுத்துகின்றனர். சகோதர நகரமான பிகாரின் ரக்சல் - வீரகுஞ்ச் இடையே போக்குவரத்திற்கு குதிரை வண்டிகள் பயன்படுகிறது. .

2005ம் ஆண்டு முதல், இந்தியாவின் பிகார் மாநிலத்தின் ரக்சல் நகரத்திலிருந்து, நேபாளத்தின் வீரகுஞ்ச் நகரத்திற்கு இடையே அமைந்த அகலப் பாதை இருப்புப் பாதைகள் மூலம், பெரும் அளவிலான சரக்குப் போக்குவரத்துகள் நடைபெறுகிறது. நேபாளம் வெளிநாடுகளிலிருந்து இறக்குமதி செய்யும் பொருட்கள், இந்திய துறைமுகங்களில் இறக்கப்பட்டு, பின்னர் இந்திய இரயில்வேயின் சரக்குத் தொடருந்துகள் மூலம் நேபாளத்தின் வறண்ட துறைமுகம் எனப் பெயர் பெற்ற வீர்கஞ்ச் துறைமுகத்திற்கு எடுத்துச் செல்லப்பட்டு, பின் அங்கிருந்து நேபாளத்தின் அனைத்து இடங்களுக்கு பிரித்து அனுப்பப்படுகிறது. 





</doc>
<doc id="388439" url="https://ta.wikipedia.org/wiki?curid=388439" title="அகரக்கட்டு">
அகரக்கட்டு

அகரக்கட்டு ("Agarakattu"), திருநெல்வேலி மாவட்டத்தில் தென்காசிக்கு வடகிழக்கே, ஆய்க்குடிக்கு அருகில், அனுமன் நதிக்கரையில் அமைந்துள்ள கிராமம். 1956 வரை இப்பகுதி மற்றும் செங்கோட்டை முதல் சாம்பவர் வடகரை வரை கேரள மாநில அரசின் கீழ் இருந்தது. நாகர்கோவிலில் நடைபெற்ற போராட்டம் மற்றும் 11 பேரின் வீர மரணத்திற்கு பின் 1956 ல் அப்போதைய முதல்வர் காமராஜரின் முயற்சியால் தமிழ் நாட்டுடன் இணைக்கப்பட்டது. இங்கு நடக்கும் புனித அந்தோனியார் ஆலய திருவிழா பிரசித்தி பெற்ற ஒன்றாகும்.

பல ஆண்டுகளுக்கு முன்பு ஆய்க்குடியில் பிராமணர்கள் அதிகம் பேர் வாழ்ந்து வந்தனர். அவர்கள் எழுதுவதற்கும், ஆவணங்களை பாதுகாப்பாக எழுதி பராமரிக்கவும் பனை ஓலைகளைப் பயன்படுத்தினர். இந்த பனை ஓலைகளை மரத்திலிருந்து வெட்ட, பனையேறும் தொழில் செய்து வந்த நாடார் வர்க்கத்தினரை திருச்செந்தூர் அருகே உள்ள மூலகாடு ஊரில் இருந்து வரவழைத்தனர். பின்னர் பிராமணர்களுடன் ஏற்பட்ட கருத்து வேறுபாட்டால் ஆய்க்குடியை அடுத்த காட்டுப் பகுதியில் குடியேறியனர். அது அவரைச் செடிகள் நிறைந்த அவரைக்காடு ஆகும். இங்கு பனை ஓலைகளால் குடிசை அமைத்து வாழ்ந்தனர். பின்னர் இப்பகுதி அவரைக்காடு என அழைக்கப்பட்டு, அவரக்காடு என திரிந்து, தற்போது அகரை அல்லது 'அகரக்கட்டு என அழைக்கப்படுகிறது. பின்னர் விவசாயம் செய்து, பனையேறி படிப்படியாக உயர்ந்தனர். 

இந்தியா 1947 ம் ஆகத்து 15ம் நாள் சுதந்திரம் பெற்றப் போது திருவிதாங்கூர் சமஸ்தானம்( இன்றைய கேரளா) இந்திய கூட்டாட்சியில் சேருவதில்லை என்று முடிவெடுத்தது. இருப்பினும் வேறுவழியின்றி மன்னர் திரு சித்திரை திருநாள் பாலராமலர்மா, பல்வேறு சூழ்நிலைகளால் இந்திய கூட்டாட்சியில் 1947 செப்டம்பர் 4 ம் நாள் இணைத்தார். 1949 ம் ஆண்டு அன்றய திருவிதாங்கூர்-கொச்சி மாநிலத்துடன் செங்கோட்டை முதல் கம்பிளி வரையிலான அகரையை உள்ளடக்கிய தமிழக பகுதிகள் இணைக்கப்பட்டது. அக்காலத்தில் தென் திருவிதாங்கூரின் தாலுக்காவான "செங்கோட்டை" மக்கள் தமிழைத் தாய் மொழியாகக் கொண்டிருந்தனர். முதல் மற்றும் இரண்டாம் ஐந்து ஆண்டுத் திட்டங்களில் தமிழ் பகுதிகளில் விவசாய வளர்ச்சிக்காக வகுக்கப்பட்ட நீர்பாசன திட்டங்களை மலையாள திருவிதாங்கூர் அரசு முடக்கியது. இதனால் வெறுப்படைந்த செங்கோட்டை தமிழர்கள், திருவிதாங்கூரிலிருந்து பிரிந்து தமிழகத்துடன் இணைவதற்கு 1948 செப்டம்பர் மாதம் 8 ம் தேதி கன்னியாகுமரியில் மார்சல் ஏ.நேசமணி தலைமையில் போராட்டங்களை தொடங்கினர். இவரின் தலைமையில் திருவிதாங்கூர் தமிழ்நாடு காங்கிரசு என்ற அரசியல் அமைப்பை அவர் உருவாக்கி, இணைப்பு போராட்டங்களை நடத்தினார். தமிழக மக்கள் பல உயிர் தியாகங்கள், சிறை கொடுமைகள் மற்றும் காவல் துறையின் அட்டூழியங்கள் ஆகியவற்றை எதிர்கொண்டனர். இதன் பயனாக 1956 ம் ஆண்டு நவம்பர் 1 ம் தேதி குமரி மாவட்டம் மற்றும் செங்கோட்டை தாலுகா (அகரை,கம்பிளி பகுதிகள்) தமிழகத்துடன் இணைந்தது. மலையாள ஆதிக்க நாயர்களிடமிருந்து சுமார் 200 ஆண்டு காலங்களாக அனுபவித்து வந்த சாதி கொடுமையில் இருந்து விடுதலை பெறுவதற்காகவும் இந்த போராட்டத்தை மக்கள் முன்னின்று நடத்தி வெற்றியும் பெற்றனர். திருவிதாங்கூர் பகுதிகளில் நிலவிவந்த சாதிக் கொடுமைகளும் இப்பகுதிகள் பிரிந்து சென்று தமிழகத்துடன் இணைய இன்னொரு காரணமாக இருந்தது.
பின்னணி:
"முதல் காரணம்:"
மத்திய அரசின் தமிழக பகுதிக்கான நீர்பாசன திட்டங்களை திருவிதாங்கூர் சமஸ்தான அரசு தடுத்தது.
"இரண்டாம் காரணம்:"
திருவிதாங்கூர் நாடு இந்து ஆகம அடிப்படையில் ஆட்சி நடத்தப்பட்டமையால் சாதிக் கோட்பாடுகள் மிகக் கடுமையாக கடைபிடிக்கப்பட்டு வந்தது. உயர் இந்துக்கள், இழிவு இந்துக்கள் என சமுதாயத்தை இருகூறுகளாக்கினர். இழிவு இந்துக்களை தீண்டத்தகாதவர்களாகவும், காணத்தகாதவர்களாகவும், நடமாடத் தகுதியற்றவர்களாகவும் கருதி சமுதாயத்தில் அவர்களை இழிவுபடுத்தினர். இந்த நிலை மாற திருவிதாங்கூரிலிருந்து பிரிந்து செல்ல தமிழர்கள் விரும்பினர். இதுவும் பிரிவினைக்கு இரண்டாவது காரணமாக அமைந்தது.
"மூன்றாம் காரணம்:"
தமிழ் மக்கள் குறிப்பாக நாடார் சமுதாய மக்கள், மலையாள நாயர்கள் மற்றும் அவர்களைச் சாரந்தப் பிரிவு மக்களுக்கு எதிராகப் போராடினர். 1948 ல் இப்போராட்டம் தீவிரமடைந்தது. பட்டம் தாணுபிள்ளை சுதந்திர திருவிதாங்கூரின் முதலமைச்சராக அப்போது செயலாற்றி வந்தார். இவர் இழிவு சமூகம் என கருதப்பட்டவர்களின் மேல் கடுமையான அடக்குமுறைகளை பயன்படுத்தினார். மங்காட்டில் தேவசகாயம், கீழ்குளத்தில் செல்லையன் இருவரையும் மலையாளக் காவல்துறையினர் சுட்டுக் கொன்றனர். இதனைத் தொடர்ந்து நாடார்களுக்கும் நாயர்களுக்கும் மோதல் ஏற்பட்டது. நாயர்களுக்கு தாணுபிள்ளையின் அரசு ஆதரவு அளித்தது. இந்த சூழ்நிலையில் 1954 ம் ஆண்டு ஆகத்து 11 ம் நாள் திருவிதாங்கூர் தமிழ் பகுதிகள் முழுவதிலும் விடுதலை தினம் கடைபிடிக்கப்பட்டது. இத்தருணத்தில் பட்டம் தாணு பிள்ளை திருவிதாங்கூரில் இரண்டாவது முறையாக முதலமைச்சராக இருந்தார். இவரது ஆணையின் படி தமிழக மக்கள் மீது இரண்டாவது முறையாக துப்பாக்கிச் சூடு நடத்தினர் மலையாள காவல்துறையினர். இதனால் 11 பேர் குண்டடிப்பட்டு இறந்தனர். இவர்களில் நாடார் சமுதாயத்தைச் சேர்ந்த 5 பேர் வீரமரணம் அடைந்தனர். துப்பாக்கி சூடு முடிந்தவுடன் போராட்டக்காரர்களை அடக்க தாணுபிள்ளை அரசு தீவிர நடவடிக்கை எடுத்தது. அன்று முதல் (11-08-1954) தாணுபிள்ளை பதவியிலிருந்து விலகும் வரை (14-02-1955), அதாவது 188 நாட்கள்,நாடார் சமுதாய மக்கள் மீது காவல் துறையினர் மிகக் கடுமையான அடக்குமுறைகளைக் கையாண்டனர். பலர் சிறைகளில் அடைக்கப்பட்டு சித்திரவதைக்கு ஆளாகினர். இதுவும் பிரிவினைக்கு முக்கிய காரணமாகும்.

தென்காசி பகுதியில் ஆலயம் அமைத்து பணி செய்து வந்த இயேசு சபை குருக்களின் பார்வை அவரக்காட்டின் பக்கம் திரும்பியது. கல்வி என்னும் அறிவொளியை ஏற்றி, RC பள்ளிக்கூடம் அமைத்தனர். தற்போது இது மேல் நிலைப் பள்ளியாக தரம் உயர்த்தப்பட்டுள்ளது. கடும் உழைப்புக்கு பெயர்பெற்றது இவ்வூர். ஏனெனில் ஆண்களுக்கு இணையாக பெண்களும் பீடி சுற்றி, விவசாயம் செய்து வருமானம் ஈட்டுகிறார்கள். இங்கு ஆண்கள் மட்டுமே உயர்கல்வி கற்கும் நிலை பல ஆண்டுகளாக காணப்பட்டது. பெண்களை வெளியூரில் படிக்க வைக்க பெற்றோர்கள் தயங்கினர்.ஆனால் இவ்வூரில் கல்லூரி அமைந்த பிறகு பெண்களும் உயர்கல்வி கற்று சாதித்துக்கொண்டிருக்கிறார்கள். தற்பொழுது கல்வியில் தன்னிறைவை நோக்கி பயணிக்கிறது அகரை கிராமம். 

தமிழ்நாடு ஊரக வளர்ச்சி மற்றும் ஊராட்சித் துறையின் 2015ஆம் ஆண்டுத் தரவின்படி கீழ்க்கண்ட தகவல் தொகுக்கப்பட்டுள்ளது.

விநாயகர் கோவில் 

கிருஷ்ணன் கோவில்

அம்மன் கோவில்

கரடிமாடசுவாமி கோவில்

கத்தோலிக்க திருச்சபை:

பாளையங்கோட்டை மறைமாவட்டத்தின், ஒரு தனிப்பங்கு ( PARISH) அகரக்கட்டு ஆகும் . இங்கு 

புனித பதுவை அந்தோனியார் ஆலயம்

புனித மர்க்கிரீத் மரியாள் ஆலயம்

புனித கன்னி மரியாள் ஆலயம்

இரக்கத்தின் அன்னை சிற்றாலயம்.(@ JP College )

ஆகிய கத்தோலிக்க ஆலயங்கள் உள்ளன. 

கத்தோலிக்கம் அல்லாதவை:

இந்திய தேவ சபை ( Pentecostal)

AG சபை (AG)

இவான்சலிக்கன் சபை 

பள்ளிகள் 

புனித அருளானந்தர் மேல் நிலைப் பள்ளி (St.Britto's Higher Secondary School )

அரசு ஆரம்பப் பள்ளி 

புனித வளனார் சர்வதேச CBSC பள்ளி 
(St.Joseph's Global International CBSC School) 

அரசு அங்கன்வாடி மற்றும் சத்துணவு மையங்கள்

கல்லூரிகள் 

JP பொறியியல் கல்லூரி 

JP கலை மற்றும் அறிவியல் கல்லூரி 

JP கல்வியியல் கல்லூரிகள்

பேருந்து நிறுத்தங்கள் 

அந்தோனியார் சர்ச் 

அரசு ஆரம்பப் பள்ளி 

அகரை SKT நகர் 

அகரை ஜே. பி கல்லூரி

அகரை விலக்கு 

பேருந்து வழித்தடங்கள்

மாநில நெடுஞ்சாலை எண் 39A. (SH-39A) அகரக்கட்டின் வழியாக செல்கிறது. 

கீழ்க்கண்ட வழித்தடங்களில் இயக்கப்படும் பேருந்துகள் அகரக்கட்டு நிறுத்தத்தில் நின்று செல்லும். மேலும் 2 முதல் 4 முறை மறுமார்க்கத்திலும் இயக்கப்படும். 

தென்காசி -இடையர்தவணை (5,5M)

தென்காசி - சுரண்டை (D5)

தென்காசி-சுரண்டை (D5 Exp)

தென்காசி-வீராணம் (14,14A)

தென்காசி -சேர்ந்தமரம் (7)

தென்காசி- சேர்ந்தமரம்-சங்கரன்கோவில் (SFS)

தென்காசி-சுரண்டை- தேவர்குளம் (SFS)

தென்காசி-சுரண்டை-திருநெல்வேலி (SFS)

செங்கோட்டை - சுரண்டை (10, 10A, 10D)

செங்கோட்டை -வீரகேரளம்புதூர் (10Exp)

செங்கோட்டை - திருநெல்வேலி (Private)

திருமலைக்கோவில் - திருநெல்வேலி (SFS)

திருமலைக்கோவில் -சுரண்டை (8) 

ஊர்மேலழியான்-ஆய்க்குடி-தென்காசி (private)

செங்கோட்டை-சங்கரன்கோவில்-சென்னை (SETC)

செங்கோட்டை-சுரண்டை-சென்னை (SETC)

<nowiki>***</nowiki>அடைப்புக்குறிக்குள் காணப்படுவது வழித்தட எண்கள் ஆகும்.



</doc>
<doc id="388446" url="https://ta.wikipedia.org/wiki?curid=388446" title="முக்குளிப்பான்">
முக்குளிப்பான்

முக்குளிப்பான் (grebe) என்பது போடிசிபெடிபார்மஸ் (Podicipediformes) வரிசையில் உள்ள ஒரு  பறவைக் குடும்பமாகும். இந்த வரிசையுடன் தொடர்புடைய பறவை வகை இது மட்டுமே ஆகும்.

முக்குளிப்பான்கள் வரிசையானது பரவலாகக் காணப்படும் நன்னீர் மூழ்கிப் பறவைகளின் வரிசையாகும். எனினும் சில வகைப் பறவைகள் குளிர்காலத்திலும் வலசை போதலின் போதும் கடலுக்குச் செல்லும். இந்த வரிசையில் போடிசிபெடிடே எனும் ஒரே ஒரு குடும்பம் மட்டுமே உள்ளது. இக்குடும்பத்தில் உள்ள 6 வகைப் பேரினங்களில் 22 உயிரினங்கள் உள்ளன.

முக்குளிப்பான்கள் சிறியது முதல் நடுத்தர-பெரிய அளவுடையவை , மடல் விரல்களைப் பெற்றுள்ளன, மற்றும் சிறந்த நீச்சல் மற்றும் மூழ்கும் திறனுடையவை ஆகும். இவற்றால் குறைந்த தூரத்திற்கு ஓட முடியும் என்ற போதிலும், இவைகள் தங்கள் கால்களை உடலின் பின்பகுதியில் தொலைவில் வைத்திருப்பதால், அதிக நேரங்களில் விழும் வாய்ப்புடையவையாக உள்ளன. 

முக்குளிப்பான்கள் குறுகிய இறக்கைகளைக் கொண்டிருக்கின்றன, மற்றும் சில இனங்கள் பறக்கத் தயங்குகின்றன; உண்மையில், இரண்டு தென் அமெரிக்க இனங்கள் முற்றிலும் பறக்கமுடியாதவையாக உள்ளன. இவை ஆபத்துக் காலத்தில் பறப்பதைத் தவிர்த்து நீரில் மூழ்கவே முயற்சிக்கின்றன, மற்றும் எந்த விஷயத்தில் வாத்துக்களை விட மிகவும் குறைந்த எச்சரிக்கையுடனே உள்ளன. இவை 120 கிராம் (4.3 அவுன்ஸ்) மற்றும் 23.5 செமீ (9.3 அங்குலம்) அளவுடைய சிறிய முக்குளிப்பானில் இருந்து, 1.7 கிலோ (3.8 பவுண்ட்) மற்றும் 71 செமீ (28 அங்குலம்) அளவுடைய பெரிய முக்குளிப்பான் வரை பல்வேறு அளவுகளில் காணப்படுகின்றன. 

வட அமெரிக்க மற்றும் ஐரோவாசிய உயிரினங்கள் அனைத்துமே தேவை ஏற்படும்போது அவற்றின் பரவலில் பெரும்பாலான அல்லது அனைத்து பகுதிகளுக்கும் இடம்பெயர்கின்றன, மற்றும் குளிர்காலத்தில் கடலுக்குச் செல்லும் உயிரினங்களும் தொடர்ந்து இடம்பெயருபவையாக உள்ளன. வட அமெரிக்காவின் சிறிய நன்னீர் பல வண்ண-அலகு முக்குளிப்பான் கூட 30 க்கும் மேற்பட்ட சந்தர்ப்பங்களில் அட்லாண்டிக் கடல் தாண்டி ஐரோப்பாவில் எதேச்சையாகக் காணப்பட்டுள்ளன. 

இவை மீன் முதல் நன்னீர் பூச்சிகள் மற்றும் ஒட்டுமீன்கள் வரை உட்கொள்கின்றன. இவற்றின் உணவுப் பழக்கவழக்கத்தைப் பொறுத்து இவற்றின் அலகுகள் குட்டையான மற்றும் பருத்த அலகுகள் முதல் நீண்ட அலகுகள் வரை பல்வேறு வகையாக உள்ளன. இவற்றின் கால்கள் எப்போதும் பெரியவையாக உள்ளன. விரல்களில் அகலமான மடல்கள் காணப்படுகின்றன. முன் மூன்று விரல்கள் சிறிய சவ்வுகளால் இணைக்கப்பட்டுள்ளன. பின் விரலிலும் சிறிய மடல் காணப்படுகிறது. சமீபத்திய ஆய்வுகளின்படி இந்த மடல்கள் ஒரு புரோப்பெல்லர் கத்திகளைப் போல் செயல்படுவதாகக் கண்டறியப்பட்டுள்ளது. ஆர்வமூட்டும் விதமாக, இதே போன்ற வழிமுறையானது அற்றுவிட்ட கிரீத்தேசியக்கால இனமான ஹெஸ்பெரோனிதிபார்மஸில் முற்றிலும் சுதந்திரமாக உருவானது. ஆச்சரியமூட்டும் விதமாக இவை இரண்டுமே முற்றிலும் தொடர்பற்ற பறவைகள் ஆகும்.

முக்குளிப்பான்கள் அசாதாரண இறகுத் தோற்றத்தைக் கொண்டுள்ளன. இது அடர்த்தியானது மற்றும் நீர்ப்புகாததும் ஆகும், மற்றும் இறக்கைகளின் அடிப்பகுதி தோலுடன் வலது கோணங்களில் அமைந்து இருக்கும். நேராக வெளியே ஒட்டிக்கொண்டு மற்றும் முனையில் வளைந்து இருக்கும். உடலுக்கு எதிராக இறகுகளை அழுத்துவதன் மூலம், முக்குளிப்பான்கள் தங்கள் நீரில் மிதக்கும் தன்மையை மாற்றிக்கொள்ளலாம். பெரும்பாலும், முக்குளிப்பான்கள் நீரில் தாழ்வாக, தலை மற்றும் கழுத்து மட்டும் வெளியில் படும்படி நீந்திக்கொண்டு இருப்பவையாகும்.

இறகுகளைக் கோதும்போது, முக்குளிப்பான்கள் தங்கள் சொந்த இறகுகளைச் சாப்பிடுகின்றன, மற்றும் அவற்றின் குஞ்சுகளுக்கும் ஊட்டுகின்றன. இந்த நடத்தையானது நிச்சயமற்றதாக உள்ளது. ஆனால் இது எலும்புகளை சிறு உருண்டையாக கக்கும்போது உதவுவதாக நம்பப்படுகிறது. மேலும் இரைப்பை ஒட்டுண்ணிகளின் பாதிப்புகளைக் குறைப்பதாகவும் நம்பப்படுகிறது.

முக்குளிப்பான்கள் தண்ணீரின் மேற்பரப்பில் உள்ள செடிகளுக்கு மத்தியில் மறைத்து வைக்கப்பட்ட வகையில் தாவரங்களினாலான மிதக்கும் கூடுகளைச் செய்கின்றன. குஞ்சுகள் பிறப்பிலிருந்து நீந்தக்கூடியவை ஆகும்.

உடற்கூறியலைப் பொறுத்தவரையில் முக்குளிப்பான்கள் முற்றிலும் தனித்துவமான பறவைகள் குழு ஆகும். இதன்படி, முதலில் இவை லூன்களுடன் தொடர்புடையதாக நம்பப்பட்டன. லூன்களும் கால்களைச் செலுத்தி நீரில் மூழ்கும் பறவைகள் ஆகும். இவற்றின் இரண்டு குடும்பங்களும் ஒருநேரத்தில் கொலிம்பிபார்மஸ் வரிசையின் கீழ் வகைப்படுத்தப்பட்டிருந்தன. எனினும், 1930களில், இது ஒரு குவிப்பரிணாம வளர்ச்சியின் உதாரணம் என்று அறியப்பட்டது. வெவ்வேறு நேரங்களில் வெவ்வேறு வாழ்விடத்தில் ஒரே வாழ்க்கை முறையைப் பகிர்ந்து கொள்ளும் தொடர்பற்ற பறவைகள் எதிர்கொள்ளும் வலுவான தேர்ந்தெடுக்கப்பட்ட அழுத்தங்கள் காரணமாக இது ஏற்படுகிறது. முக்குளிப்பான்கள் மற்றும் லூன்கள் ஆகியவை இப்போது முறையே பொடிசிபெடிபார்மஸ் மற்றும் கவீபார்மஸ் ஆகிய வரிசைகளின் கீழ் தனித்தனியாக வகைப்படுத்தப்பட்டுள்ளன.

கிளைப்பாட்டியல் செய்தல் மற்றும் வடிவத்தைப் பொறுத்து வகைப்படுத்தல் ஆகிய இரண்டிற்கும் இடைப்பட்ட மத்திய 20ம் நூற்றாண்டு விவாதம் ஆனது ஒப்பீடுகளை பொதுமைப்படுத்துவதில் அறிவியல் ஆர்வத்தை புதுப்பித்தது. இதன் விளைவாக, மதிப்பிழந்த முக்குளிப்பான்-லூன் இணைப்பு மீண்டும் விவாதிக்கப்பட்டது. இது முக்குளிப்பான்கள், லூன்கள் மற்றும் பல்லுடைய ஹெஸ்பெரோர்னிதிபார்மஸுக்கு ஒற்றைத்தொகுதிக் குழு முன்மொழியப்பட்டது வரை கூடச் சென்றது. கடந்த காலங்களில், விவாதத்தின் அறிவியல் மதிப்பானது ஒரு கிளைப்பாட்டியல் முறையானது ஒட்டுமொத்த வடிவத்தைப் பொறுத்து வகைப்படுத்தும் அறிவியல் கோட்பாட்டுடன் பொருத்தமற்றது இல்லை என்பதற்கான எடுத்துக்காட்டுகளை வழங்குவதில் இருந்துள்ளது. ஆதலால், வெறுமனே சில ஆய்வு கிளைப்பாட்டியலைப் பயன்படுத்துகிறது என்பது சிறந்த முடிவுகளுக்கு உத்தரவாதம் அளிக்காது.

டி.என்.ஏ-டி.என்.ஏ கலப்பினம் (சிப்லே & அல்குயிஸ்ட், 1990) மற்றும் வரிசை பகுப்பாய்வு போன்ற மூலக்கூறு ஆய்வுகள் சரியாக முக்குளிப்பான்களின் உறவுகளை தீர்க்க முடியவில்லை. இதன் காரணம் முக்குளிப்பான்களில் போதுமான தீர்மானம் இல்லாதது மற்றும் லூன்களில் உள்ள நீண்ட கிளை ஈர்ப்பு. இன்னும் – உண்மையில் இதன் காரணமாக – இந்த பறவைகள் மிகவும் பழமையான பரிணாம பரம்பரையை (அல்லது மூலக்கூறு மட்டத்தில் தேர்ந்தெடுக்கப்பட்ட அழுத்தங்களுக்கு உட்பட்ட ஒன்று) உருவாக்குகின்றன என்பதை அவர்கள் உறுதிப்படுத்துகின்றனர். இவை லூன்கள் மற்றும் முக்குளிப்பான்களின் தொடர்பு அற்ற தன்மையை ஆதரிக்கின்றன.

2014ல் வெளியிடப்பட்ட பறவை பைலோஜீனோமிக்ஸின் (பரிணாம வளர்ச்சி மற்றும் மரபியல் துறைகளின் இணைப்பு), மிக விரிவான ஆய்வு, முக்குளிப்பான்கள் மற்றும் பூநாரைகள் கொலம்பே கிளையின் உறுப்பினர்கள் எனக் கண்டுபிடித்துள்ளது. இக்கிளை புறாக்கள், மண் கௌதாரிகள் மற்றும் மெசைட்கள் ஆகியவற்றையும் கொண்டுள்ளது.

அண்மைய மூலக்கூறு ஆய்வுகள் பூநாரைகளுடன் ஒரு தொடர்பைப் பரிந்துரைக்கின்றன. அதே சமயத்தில் உருவ ஆதாரங்களும் பூநாரைகள் மற்றும் முக்குளிப்பான்கள் இடையே ஒரு தொடர்பை வலுவாக ஆதரிக்கின்றன. இவை குறைந்தபட்சம் 11 உருவப் பண்புகளை பொதுவாகக் கொண்டிருக்கின்றன. இப்பண்புகள் மற்ற பறவைகளில் காணப்படவில்லை. இப்பண்புகளில் பல முன்னர் பூநாரைகளில் அடையாளம் காணப்பட்டுள்ளன. ஆனால் முக்குளிப்பான்களில் அடையாளம் காணப்படவில்லை. அற்றுவிட்ட போனிகோப்டெரிபார்மஸ் இன புதைபடிவங்கள் பரிணாமரீதியாக, மற்றும் சுற்றுச்சூழல் ரீதியாக பூநாரைகள் மற்றும் முக்குளிப்பான்களுக்கு இடைப்பட்டவையாகக் கருதப்படலாம்.

முக்குளிப்பான்-பூநாரை கிளைக்கு, மிரன்டோர்னிதேஸ் ("அற்புதமான பறவைகள்" இவற்றின் தீவிர வேறுபாடு மற்றும் பெறப்பட்ட பண்புகள் காரணமாக) என்ற வகைப்பாட்டியல் சொல் முன்மொழியப்பட்டுள்ளது. மாற்றாக, இவை ஒரு வரிசையில் வைக்கப்படலாம். வரிசைக்கு போனிகோப்டெரிபார்மஸ் முன்னுரிமையில் உள்ளது.





</doc>
<doc id="388455" url="https://ta.wikipedia.org/wiki?curid=388455" title="சுண்டெலிப் பறவை">
சுண்டெலிப் பறவை

சுண்டெலிப் பறவைகள் என்பவை (குடும்பம் Coliidae, வரிசை Coliiformes) ஒரே குடும்பத்தைச் சேர்ந்த பறவைகள் ஆகும். இது யூகவிடேவ்ஸ் (Eucavitaves) கிளையின் சகோதரிக் குழு ஆகும். யூகவிடேவ்ஸில் குயில் சுழலி (Leptosomatiformes), திரோகோன்கள் (Trogoniformes), புசேரோடிபார்மஸ், கோரசிபார்மஸ் மற்றும் பிசிபார்மஸ் ஆகியவை வகைப்படுத்தப்பட்டுள்ளன. இந்த குழு துணை சஹாரா ஆப்பிரிக்காவில் மட்டுமே உள்ளது. இது அந்தக் கண்டத்தில் மட்டுமே காணப்படும் ஒரே பறவை வரிசையாகும். வரலாற்றுக்கு முந்தைய காலங்களில் இவை பரவலான அளவில் இருந்தன. பாலியோசின் காலத்தில் ஐரோப்பாவிலும், வட அமெரிக்காவிலும் பரவலாகக் காணப்பட்டன. இவை மரங்களில் வாழக்கூடியவை ஆகும். இலைகளின் ஊடே கொறிணிகளைப் போல் ஓடுவதால் இவை சுண்டெலிப் பறவைகள் எனப் பெயர் பெற்றன. 




</doc>
<doc id="388466" url="https://ta.wikipedia.org/wiki?curid=388466" title="ஐரோவாசிய மேக்பை">
ஐரோவாசிய மேக்பை

ஐரோவாசிய மேக்பை அல்லது மேக்பை ("Pica pica") என்பது ஆசியா மற்றும் மக்ரிபு ஆகியவற்றின் பெரும்பகுதி, ஐரோப்பா முழுவதும் வாழும் பறவை ஆகும். இது காக்கைக் குடும்பத்தில் உள்ள பல பறவைகளில் ஒன்றாகும். 

ஐரோவாசிய மேக்பை மிகவும் நுண்ணறிவான பறவைகளில் ஒன்றாகும். இது  மனிதனைத் தவிர உள்ள விலங்குகளில் ஒரு மிகவும் புத்திசாலியான உயிரினம் என நம்பப்படுகிறது.



</doc>
<doc id="388474" url="https://ta.wikipedia.org/wiki?curid=388474" title="பரத்பூர், நேபாளம்">
பரத்பூர், நேபாளம்

பரத்பூர் (Bharatpur) () தென்மத்திய நேபாளத்தில் சித்வன் மாவட்டத்தின் நிர்வாகத் தலைமையிட நகரமும், நேபாளத்தின் நான்காவது பெருநகர மாநகராட்சியும் ஆகும். இந்நகரத்தின் மக்கள் தொகை 2,80,502 (census 2015) ஆகும். பரத்பூர், நேபாளத்தின் ஏழு பெருநகர் மாநகராட்சிகளில் ஒன்றாகும்.

நேபாள மத்திய வளர்ச்சிப் பிராந்தியத்தின், நாராயணி மண்டலத்தில், நேபாள மாநில எண் 3ல் உள்ள, சித்வான் மாவட்டத்தில், நாராயணி ஆற்றின் கரையில் பரத்பூர் நகரம் உள்ளது. 

சித்வான் மாவட்டத்திற்கும், நேபாள மத்திய வளர்ச்சி பிராந்தியத்திற்கும், பெரும் வணிக மையமாக அமைந்த பரத்பூர் நகரம், காட்மாண்டு - வீரகுஞ்ச் நகரங்களை இணைக்கும் மகேந்திர நெடுஞ்சாலையின் நடுவில் உள்ளது. 

பரத்பூர் நகரம் காத்மாண்டிலிருந்து 146 கிலோ மீட்டர் தொலைவிலும், பொக்காராவிலிருந்து 126 கிலோ மீட்டர் தொலைவிலும், வீரகுஞ்சிலிருந்து 128 கிலோ மீட்டர் தொலைவிலும் உள்ளது.

2 டிசம்பர், 2014 அன்று பரத்பூர் நகரம், துணை-மாநகராட்சியாக அறிவிக்கப்பட்டது. 2011ல் இந்நகரத்தின் மக்கள் தொகை 2,03,867 ஆக உயர்ந்தததால், டிசம்பர், 2017ல் பரத்பூர் நகரம் மாநகராட்சியாக தரம் உயர்த்தப்பட்டது.

பரத்பூர் உள்நாட்டு வானூர்தி நிலையம், தேசியத் தலைநகரம் காட்மாண்டு நகரத்துடன் நாள் ஒன்றிற்கு ஏழு முதல் பதினோறு பறப்புகளுடன் கூடியது. 

மகேந்திரா நெடுஞ்சாலை, பரத்பூர் நகரை நாட்டின் அனைத்து முக்கிய நகரங்களுடன் இணைக்கிறது.

பரத்பூர் நகரத்தின் தெற்கில் ஐந்து கிலோ மீட்டர் தொலைவில் அமைந்த இருபதாயிரம் ஏரிகள், சித்வான் தேசியப் பூங்காவிற்கு அருகில் உள்ளது. இவ்வேரி முதலைகள் போன்ற ஊர்வனங்கள் மற்றும் பறவைகளின் சரணாயலமாக உள்ளது.

நேபாளத்தின் மூன்றாவது சுற்றுலாத் தலமாக விளங்கும் உலகப் பாரம்பரியக் களங்களில் ஒன்றாக அறிவிக்கப்பட்ட சித்வான் தேசியப் பூங்காவின் மொத்தப் பரப்பளவில் 70% மரங்கள், குறிப்பாக சால மரங்கள் மற்றும் பைன் மரங்கள் கொண்டுள்ளது. உலகின் உயரமான புல்வகைகளில் ஆசியா யானைப் புற்கள் (Miscanthus sinensis) இப்பூங்காவில் அதிகம் வளர்கிறது.

சிற்றுயிர்கள் மற்றும் 700 வகையான காட்டுயிர்கள் உள்ளது. மேலும் பதினேழு வகையான பாம்பினங்கள், நட்சத்திர ஆமைகள், உடும்புகள், இத்தேசியப் பூங்கா வழியாக பாயும் நாராயணி-இரப்தி ஆறுகளில் 113 வகையான மீனினங்கள் மற்றும் 235 கரியால் வகை முதலைகள் உள்ளது. 

சித்வான் தேசியப் பூங்காவில் 43 வகையான பாலூட்டிகள் உள்ளது. உலகில் அதிக புலிகளைக் கொண்ட தேசியப் பூங்கா, சித்வான் தேசியப் பூங்காவாகும். தற்போது ஒரு சதுர கிலோ மீட்டருக்கு ஆறு பெண் புலிகளும், இரண்டு ஆண் புலிகளும் உள்ளது. வங்கப் புலிகளுடன், இந்தியச் சிறுத்தைகளும் இப்பூங்காவில் உள்ளது. 

சித்வான் தேசியப் பூங்காவில் 200 முதல் 250 வரையிலான சோம்பேறிக் கரடிகள் உள்ளது. மேலும் நீர்நாய்கள், வங்காள நரிகள், புள்ளிகள் கொண்ட புனுகுப் பூனைகள், தேன்வளைக்கரடிகள், உடலில் வரிகள் கொண்ட கழுதைப்புலிகள் உள்ளன. சித்வான் தேசியப் பூங்காவில் செந்நாய்கள், தங்க நிற குள்ள நரிகள், மீன்பிடிப் பூனைகள், சிறுத்தைப் பூனைகள், பெரிய மற்றும் சிறிய ஆசிய மரநாய்கள், நண்டை உண்ணும் கீரிகள், மஞ்சள் நிற தொண்டை கீரிகள் அதிகம் கண்டறியப்பட்டுள்ளது. 
ஒற்றைக் கொம்பு காண்டாமிருகங்கள் எண்ணிக்கை 544 ஆக உயர்ந்துள்ளது. அழிவின் விளிம்பு நிலையில் உள்ள ஒற்றைக் கொம்பு காண்டா மிருகங்களைக் காக்க, இங்கிருந்து நாட்டின் பிற தேசியப் பூங்காக்களுக்கு, இன வளர்ச்சிக்காக அனுப்பி வைக்கப்படுகிறது. 

மேலும் சித்வான் தேசியப் பூங்காவில் ஆசியக் காட்டு யானைகள், காட்டெருதுகள் அதிகமாக உள்ளது. காட்டுப்பன்றிகள், கலைமான்கள், குரைக்கும் மான்கள், புள்ளிமான் கூட்டங்கள், புல்வாய்கள், நான்கு கொம்புகள் கொண்ட மறிமான்கள், செம்முகக் குரங்குகள், அனுமார் குரங்குகள், இந்திய எறும்பு தின்னிகள், இந்திய முள்ளம்பன்றிகள், பறக்கும் அணில்கள், பல இன காட்டு முயல்கள் மற்றும் தேவாங்குகள் காணப்படுகின்றன.

இங்கு 543 இன பறவை இனங்களில் மூன்றில் இரண்டு பங்கு பறவைகள் உலக அளவில் அழிவின் விளிம்பு நிலையில் உள்ளவைகள் ஆகும். அரிய வகை சிட்டுக் குருவிகள், தேன்சிட்டு பறவைகள், பெருந்தலை கிளிகள், கானாங்கோழிகள், காட்டுக் கோழிகள், இந்திய மயில்கள் மற்றும் உலக அளவில் அருகி வரும் புள்ளிக் கழுகுகளின் இனப்பெருக்கத்திற்கு இப்பூங்கா செயல்படுகிறது.

நேபாளத்தின் ஆழமான, பெரிய ஆறுகளில் ஒன்றான நாராயணி ஆறு, பரத்பூர் நகரத்தின் மேற்கு பகுதியில் வடக்கு-தெற்காக பாய்கிறது.

கிழக்கிலிருந்து தெற்காக பாயும் ரப்தி ஆறு பரத்பூர் நகரத்தின் தெற்கில் அமைந்துள்ளது. ரப்தி ஆறு சித்வான் தேசியப் பூங்காவின் வடக்கு எல்லையாக ரப்தி ஆறு உள்ளது.

தேவ்காட் படித்துறை, தின்கோலே பௌத்த விகாரை, கணேசர் கோயில், பாகேஸ்வரி கோயில், அரிஹரன் கோயில், மங்கலேஷ்வர் சிவன் கோயில், காளிகா கோயில், ஜெகதிமாய் கோயில், துர்கை கோயில், ராமேஷ்வர் கோயில் முதலியன் பரத்பூர் நகரத்தில் உள்ளது.

சன் ரைஸ் ஆங்கிலப் பள்ளி, அபெக்ஸ் கல்விக் கழகம், அரோமா ஆங்கில மேனிலைப் பள்ளி, சித்வான் மேனிலைப் பள்ளி, ஹோலி விஷன் பொதுப் பள்ளி, லிட்டில் பிளவர் பள்ளி, நேபாள் மேனிலைப் பள்ளி முதலிய பள்ளிகள் பரத்பூர் நகரத்தில் அமைந்துள்ளது. 

வேளாண்மை மற்றும் காட்டுயிர்ப் பல்கலைக்கழகம், பாலகுமாரி கல்லூரி, பரத்பூர் மருத்துவக் கல்லூரி , பரத்பூர் விமான ஓட்டுனர் பயிற்சிப் பள்ளி, சித்வான் மருத்துவ அறக்கட்டளை மற்றும் ஆராய்ச்சி மையம், சித்வான் ஹோட்டல் பயிற்சி மையம், சித்வான் மருத்துவக் கல்லுரி மற்றும் ஆராய்ச்சி மையம், சித்வான் அறிவியல் கல்லூரி, கிரிஸ்டல் கல்லூரி, இந்திராணி கல்லூரி, அறிவியல் மற்றும் மேலாண்மைக்கான லீட் அகாதமி, கௌதம புத்தா பொறியியல் மற்றும் மேலாண்மைக் கல்லூரி, மையா தேவி மகளிர் கல்லூரி
மற்றும் பிரசிடென்சி மேலாண்மை அறிவியல் கல்லூரி போன்ற கல்லூரி மற்றும் பல்கலைக்கழங்கள் பரத்பூர் நகரத்தில் உள்ளது. (PCMS)

பரத்பூர் அரசு மருத்துவமனை, மருத்துவ அறிவியல் கல்லூரி , சித்வான் மருத்துவக் கல்லூரி , பரத்பூர் கண் மருத்துவ மனை, 
பி.பி கொய்லாரா நினைவு புற்றுநோய் மருத்துவமனை, 
மற்றும் நாராயணி சமுதாய மருத்துவமனைகள் பரத்பூர் நகரத்தில் அமைந்துள்ளது.


</doc>
<doc id="388475" url="https://ta.wikipedia.org/wiki?curid=388475" title="தகைவிலான் குருவி">
தகைவிலான் குருவி

தகைவிலான்கள் மற்றும் மார்ட்டின்கள், அல்லது ஹிருன்டினிடே ஆகியவை பேஸ்ஸரின் குடும்பப் பறவைகளாகும். இவை அந்தாட்டிக்கா தவிர அனைத்துக் கண்டங்களிலும் காணப்படுகின்றன. இவை பறக்கும்போது உணவைப் பிடிக்க மிகவும் தகவமைந்து உள்ளன. இவை ஒரு தனித்துவமான தோற்றத்தைக் கொண்டுள்ளன. இக்குடும்பத்தில் 19 பேரினங்களில் 83 உயிரினங்கள் உள்ளன. இவை ஆப்பிரிக்காவில் அதிக வகைகளில் காணப்படுகின்றன. அங்குதான் இவை துளை-கூடுகளை அமைக்கும் வகையில் பரிணாமம் அடைந்ததாகக் கருதப்படுகிறது. இவை பல பெருங்கடல் தீவுகளிலும் காணப்படுகின்றன. பல ஐரோப்பிய மற்றும் வட அமெரிக்க இனங்கள் நீண்ட தூரம் வலசை போகக் கூடியவையாகும். மாறாக, மேற்கு மற்றும் தென்னாப்பிரிக்க தகைவிலான்கள் வலசை போவதில்லை.

இக்குடும்பத்தில் இரண்டு துணை குடும்பங்கள் உள்ளன: சூடோசெலிடோனினே ("சூடோசெலிடோன்" பேரினத்தின் ஆற்று மார்ட்டின்கள்) மற்றும் ஹிருன்டினினே (மற்ற அனைத்து தகைவிலான்கள், மார்ட்டின்கள் மற்றும் இரம்ப- இறக்கைகள்). பழைய உலகத்தில் "மார்ட்டின்" என்ற பெயர் சதுர-வால் இனங்களுக்கும், "தகைவிலான்" என்ற பெயர் முள்-வால் இனங்களுக்கும் பயன்படுத்தப்படுகிறது; எனினும் அறிவியல் ரீதியாக இந்த இரண்டு குழுக்களுக்கு இடையில் வேறுபாடு கிடையாது. புதிய உலகத்தில் "மார்ட்டின்" என்ற பெயர் "ப்ரோக்னே" பேரினத்தின் உறுப்பினர்களுக்கு பயன்படுத்தப்படுகிறது. (இந்த இரு அமைப்புகள் காரணமாகவே மண் மார்ட்டின் புதிய உலகத்தில் "கரை தகைவிலான்" என்று அழைக்கப்படுகிறது.)

ஹிருன்டினிடே குடும்பம் (ஹிருன்டியா என்ற பெயரில்) பிரான்ஸ் நாட்டை சேர்ந்த பல்துறை வல்லுநர் கான்ஸ்டன்டைன் சாமுவேல் ரபினேஸ்குவே என்பவரால் 1815 இல் அறிமுகப்படுத்தப்பட்டது. ஹிருன்டினிடே குடும்ப உறுப்பினர்கள் பேசரின்களிலேயே உருவ அமைப்பில் தனித்துவமானவை. மூலக்கூறு ஆதாரங்கள் இவற்றை தனித்துவமான பரம்பரை என சில்வியோயிடியாவினுள் (பழைய உலக பாடும் பறவைகள் மற்றும் உறவினர்கள்) வகைப்படுத்துகின்றன. இவை வெண்-கண்ணிகள் மற்றும் டிட் பறவைகளுடனும் தொடர்புபடுத்தப்படுகின்றன. சிப்லே-அல்குயிஸ்ட் வகைப்பாட்டியலில் இவை சிறு வரிசையான பேசரிடாவின் கீழ் வகைப்படுத்தப்படுகின்றன.

இந்த குடும்பத்தினுள் ஒரு தெளிவான பிரிவு துணை குடும்பங்களுக்கு இடையில் உள்ளது. சூடோசெலிடோனினாய் துணை குடும்பத்தில் ஆற்று மார்ட்டின்கள் உள்ளன. மற்றொரு துணை குடும்பமான ஹிருன்டினினாயில் எஞ்சிய இனங்கள் வகைப்படுத்தப்பட்டுள்ளன. ஹிருன்டினினாய் துணைக் குடும்பத்தின் பிரிவானது பல்வேறு விவாதங்களுக்கு உள்ளாகியுள்ளது. பல்வேறு வகைப்பாட்டியலாளர்கள் அதிகபட்சமாக 24 பேரினங்களாக அதைப் பிரிக்கின்றனர். வேறு சிலர் வெறும் 12 பேரினங்களாக மட்டுமே பிரிக்கின்றனர். ஹிருன்டினினாயில் மூன்று அடிப்படை குழுக்கள் உள்ளன என்பதில் மட்டும் சிறிது உடன்பாடு வகைப்பாட்டியலாளர்கள் இடையே உள்ளது. அந்த மூன்று குழுக்கள் "சலிடோப்ரோக்னே" பேரினத்தின் ரம்ப இறக்கைகள், முக்கிய மார்ட்டின்கள், "ஹிருன்டே" பேரின தகைவிலான்கள் மற்றும் அவற்றின் கூட்டாளிகள் ஆகியவை ஆகும். ரம்ப இறக்கைகளே இந்த மூன்று குழுக்களில் அடித்தளம் ஆனவையாகும். மற்ற இரண்டு குழுக்கள் சகோதரி குழுக்கள் என்று அழைக்கப்படுகின்றன. தகைவிலான்களின் பிரிப்பானது அவற்றின் கூடு கட்டுதலின் பரிணாம வளர்ச்சியை அதிகமாக ஒத்துள்ளது; இவற்றின் அடித்தளமாக கருதப்படும் ரம்ப-இறக்கைகள் பொந்துகளை கூடுகளாக பயன்படுத்துகின்றன, முக்கிய மார்ட்டின்கள் வளைகளை (பழைய உலக உயிரினங்களில்) மற்றும் பொந்துகளை கூடுகளாக (புதிய உலக உயிரினங்களில்) பயன்படுத்துகின்றன, மற்றும் "ஹிருன்டோ" மற்றும் அதன் கூட்டாளிகள் மண் கூடுகளை பயன்படுத்துகின்றன.



</doc>
<doc id="388479" url="https://ta.wikipedia.org/wiki?curid=388479" title="குறுவால் மரநாய்">
குறுவால் மரநாய்

குறுவால் மரநாய் ("Mustela erminea") என்பது ஒரு வகை மரநாய் ஆகும். இது மரநாயைவிடப் பெரியது. இதன் வால் நுனி கருப்பாக உள்ளது. இது யூரேசியா மற்றும் வட அமெரிக்காவில் காணப்படுகிறது. இவை யூரேசியாவில் இருந்து 5 இலட்சம் வருடங்களுக்கு முன் வட அமெரிக்காவிற்குப் பரவின. அங்கு நீளவால் மரநாயுடன் வாழத்தொடங்கியன. 




</doc>
<doc id="388496" url="https://ta.wikipedia.org/wiki?curid=388496" title="பெரிய நாரை">
பெரிய நாரை

பெரிய நாரைகள் என்பவை பெரிய உடலுடன், நீண்ட கால்களுடன், நீண்ட கழுத்துடன், நீள மற்றும் தடித்த அலகுகளுடன் காணப்படும் பறவைகள் ஆகும். இவை சிகோனீடே (Ciconiidae) குடும்பம், சிகோனீபார்மஸ் (Ciconiiformes) வரிசையைச் சேர்ந்தவை ஆகும். இதற்கு முன்னர் சிகோனீபார்மஸில் கொக்குகள், அரிவாள் மூக்கன்கள் போன்ற குடும்பங்கள் வகைப்படுத்தப்பட்டிருந்தன. ஆனால் அவை இப்போது வேறு வரிசையின் கீழ் வகைப்படுத்தப்பட்டுள்ளன.



</doc>
<doc id="388499" url="https://ta.wikipedia.org/wiki?curid=388499" title="கோர்விடே">
கோர்விடே

கோர்விடே என்பது இந்த உலகம் முழுவதும் பரவலாகக் காணப்படும் பறவைக் குடும்பம் ஆகும். இதில் காகங்கள், ராவென்கள், ரூக்குகள், ஜாக்டாவ்கள், ஜேய்கள், மேக்பைகள், ட்ரீபைகள், சாப்கள் மற்றும் நட்கிராக்கர்கள் ஆகியவை உள்ளன. இது பொதுவாக காக்கைக் குடும்பம் எனப்படுகிறது. அல்லது கோர்விட்கள் எனப்படுகின்றன. இதில் காகங்கள், ராவென்கள், ரூக்குகள், ஜாக்டாவ்கள் ஆகியவற்றை உள்ளடக்கிய கோர்வுஸ் பேரினம் மூன்றில் ஒரு பங்கு பறவைகளை உள்ளடக்கியுள்ளது. இவை   அனைத்தும் பேஸ்ஸரின்கள் ஆகும். இவை பாடும் பறவைகள் என்ற கிளையின் கீழ் வருகின்றன.




</doc>
<doc id="388501" url="https://ta.wikipedia.org/wiki?curid=388501" title="மாட்டுக் குடும்பம்">
மாட்டுக் குடும்பம்

மாட்டுக் குடும்பம் ("Bovidae") என்பது மாடு வகையைச் சேர்ந்த இனங்களை உள்ளடக்கிய ஒரு உயிரியல் குடும்பமாகும். இதில் காட்டெருது, ஆப்பிரிக்க காட்டெருமை, எருமை மாடு, மறிமான், செம்மறியாடு, ஆடு, கத்தூரி எருமை மற்றும் வீட்டு மாடு ஆகிய அசைபோடும் இரட்டைப்படைக் குளம்பிகள் உள்ளன. இக்குடும்பத்தின் உறுப்பினர் மாடு என்று அழைக்கப்படுகிறது.

Below is a cladogram based on Gatesy et al. (1997) and Gentry et al. (1997)



</doc>
<doc id="388509" url="https://ta.wikipedia.org/wiki?curid=388509" title="தொடரும் (இதழ்)">
தொடரும் (இதழ்)

சிவகங்கை மாவட்டம், சிங்கம்புணரியில் இருந்து 1990 ஜுலை மாதம் தொடங்கி, உருளச்சு இதழாக வெளிவரத்தொடங்கியது, தொடரும் கலைஇலக்கியத் திங்களிதழ். பின்னர்,1993இல் ஒரு சிறப்பு மலரை வெளியிட்டதைத்தொடர்ந்து இருமாதத்திற்கொருமுறை அச்சிதழாக வெளிவரத் தொடங்கியது. சிங்கம்புணரி, பொன்னமராவதி, இராமநாதபுரம், கோயமுத்தூர் உள்ளிட்ட நகரங்களில் விழாக்கள் நடத்தியதோடு தொடரும் ஒளித்திரள் என்னும் சிறப்பு மலரினையும் 2002ல் வெளியிட்டுள்ளது. தொடர்ந்து காலாண்டிதழாக வெளிவந்துகொண்டிருக்கும் தொடரும் இதழுக்கு வயது இப்போது 28.
சிறுகதைகள், கவிதைகள், ஆய்வுக் கட்டுரைகள், நேர்காணல்கள், மொழிபெயர்ப்பு ஆக்கங்கள் இவ்விதழில் தொடர்ந்து வெளிவந்து கொண்டிருக்கின்றன.

முதுபெரும் எழுத்தாளர்கள், வல்லிக்கண்ணன், தொ.மு.சி.ரகுநாதன், தவத்திரு குன்றக்குடி அடிகளார், சிட்டிபெ.கோ.சுந்தர்ராஜன், பத்மபூஷண், ஞானபீட விருதுபெற்ற எழுத்தாளர் ஜெயகாந்தன், சாகித்திய அகாதெமி விருதுபெற்ற எழுத்தாளர்கள் பொன்னீலன், கவிஞர் சிற்பி, மேலாண்மை பொன்னுச்சாமி, கவிஞர்கள் இரா.மீனாட்சி, பொன்மணி, நா.விச்வநாதன், சுப்ரபாரதிமணியன், போன்றோர் பங்களித்து வருகிறார்கள்.
இதுவரை தொடரும் இதழ்கள் மற்றும் சிறப்பு மலர்களில் நேர்காணல்கள் அளித்த எழுத்தாளர்களில் குறிப்பிடத்தக்கோர். கவிஞர்கள் மீரா, சிற்பி, மரு.பரமகுரு, எழுத்தாளர்கள் ஜெயகாந்தன், பொன்னீலன், மற்றும் தமிழறிஞர்கள் முனைவர் ச.வே.சுப்பிரமணியன், மருத்துவர் ஜெயபாரதி (மலேசியா), மருத்துவர் இரா.கலைக்கோவன், அருளாளர்கள் தவத்திரு குன்றக்குடி அடிகளார், அருள்திரு பேரூராதீன அடிகளார் முதலியோர் ஆவர்.
தவத்திரு குன்றக்குடி அடிகளார், பொன்னீலன், கவிஞர் சிற்பி, மேலாண்மை பொன்னுச்சாமி, கந்தர்வன், உ.ராஜாஜி, க.பஞ்சாங்கம், மு.பழனிராகுலதாசன், ஆகியோர் கட்டுரைகள் வெளிவந்துள்ளன.
ஆ.சந்திரபோஸ், சிவசங்கரி, தனுஷ்கோடி ராமசாமி, சந்திரகாந்தன், ஆதவன்தீட்சண்யா, ஜெகாதா, செம்பைமணவாளன், ஜனநேசன், அய்க்கண், எஸ்.ஷங்கரநாராயணன், மங்கலம் கிருஷ்ணமூர்த்தி, வெ.சு.பாரதி, சேதுபதி, மு.பழனியப்பன் ஆகியோர் தொடர்ந்து கதைகளை வழங்கி வருகின்றனர்.

மரு. பரமகுரு, இரா.மீனாட்சி, கவிஞர் பரிணாமன், பேனா மனோகரன், பொன்மணி, சுகந்திசுப்பிரமணியன். மனுஷ்யபுத்திரன், யுகபாரதி, இலக்குமி குமாரன் ஞானதிரவியம், ஆதவன்தீட்சண்யா, நாஞ்சில்நாடன், தி.சு.நடராசன், கிருங்கை சேதுபதி, மு.பழனியப்பன், ஞா.சிங்கமுத்து, பழ.வள்ளியின் செல்வன், அறிவுச்செல்வன், இரா. குறிஞ்சி வேந்தன், சொ.அருணன் போன்றோர் கவிதைகள் வெளிவந்திருக்கின்றன.


</doc>
<doc id="388512" url="https://ta.wikipedia.org/wiki?curid=388512" title="கன்காய் ஆறு">
கன்காய் ஆறு

கன்காய் ஆறு (மாய் கோலா எனவும் அழைக்கப்படுகிறது) () இரு பிரதேசங்களின் எல்லையின் ஊடாக பயணிக்கும் ஆறு ஆகும். இது நேபாளத்தின் இலாம் மற்றும் ஜாபா வழியாக வடக்கிலிருந்து தெற்காகப் பாய்கிறது. நேபாளம் முழவதிலும் வாழும் பல இலட்சக்கணக்கான இந்துக்களின் புனித ஆறாக இது திகழ்கிறது. இலாம் குன்றுப்பகுதிகளிலிருந்து தொடங்கி ஜாபா மாவட்டம் வழியாகப் பாய்கிறது. ஜாபா மற்றும் இலாமில் வாழும் இந்துக்கள் இறந்தோருக்கான இறுதிச்சடங்குகளை நிகழ்த்தும் இடமாக கோடிகோம் ஆற்றங்கரை விளங்குகிறது. நேபாள அரசினால் செயல்படுத்தப்பட்ட கான்காய் பாசனத்திட்டம் தெற்கு ஜாபாவின பகுதிகளான சிவ்கஞ்ச், பச்கசி, மகாவரா மற்றும் இதர பகுதிகளுக்கும் பாசன வசதியை ஏற்படுத்தித்தருகிறது. கான்கிமாய் அல்லது மாய் கோலா  தோமுகா, தனுஷ்கோடி, சுளி, சேப்டி மற்றும் மாய்பொகாரி போன்ற பல சுற்றுலாத் தலங்களைக் கொண்டுள்ளது. பருவக்காற்றுக் காலங்களில் ஆற்றில் வெள்ளப்பெருக்கு ஏற்பட்டு ஜாபா மாவட்டத்தில் ஆயிரக்கணக்கான ஏக்கர் வளமான நிலப்பகுதிகளில் பாயும் வாய்ப்பும் உள்ளது. இந்த ஆற்றில் உள்ளூர் மீனவர்கள் மீன் பிடிப்பதையும், சிறுவர்கள் சூரிய ஒளியில் குளிப்பதையும் பார்ப்பது மிக்க அழகான காட்சியாகும். மகத்தைக் கொண்டாட இந்தியாவின் பல பகுதிகளிலிருந்தும், ஜாபா, மோராங், இலாம் மற்றும் பல பகுதிகளிலிருந்தும் வரும் மக்களுக்காக கோடிகோம் சுருங்கா நகராட்சி ஆண்டுதோறும் மாய் மேளாவை நடத்தி வருகிறது. கோடிகாம் ஆற்றங்கரையில் இறந்தோருக்கான மதச்சடங்குகளை நிறைவேற்றுவதற்கான கன்காய் ஆர்யகாட் என்ற பெயரில் பொதுப்பங்களிப்பின் மூலம் கட்டிடம் ஒன்று கட்டப்பட்டுள்ளது. 

இந்த ஆற்றின் பெயர் கன்காய் என்பது கனகா என்ற சமஸ்கிருத வார்த்தையிலிருந்து எடுக்கப்பட்டுள்ளது. சமஸ்கிருதத்தில் கனகா என்பதற்கு தங்கம் என்று பொருள்படும். மற்றுமொரு காரணம் பின்வருமாறு கூறப்படுகிறது. பல ஆண்டுகளுக்கு முன்பு கன்காய் ஆற்றுக்குப் பின்னால் இருந்த மலைப்பகுதியில் சில துறவிகள் தங்களது துறவு மற்றும் தியான வாழ்க்கைக்காக வசித்து வந்த போது ஒரு பொற்கல் ஆற்றின் நீரிலிருந்து தோன்றியது. ஆகவே, துறவிகள் இந்த ஆற்றினை ”கனகவதி மாய்” அல்லது ”தங்க தேவதை” என்று அழைத்ததாகவும் கூறப்படுகிறது. படிப்படியாக மக்கள் இந்த ஆற்றை கன்காய் ஆறு என அழைக்கத் தொடங்கியுள்ளனர்.

கன்காய் ஆறானது நேபாளத்தில் உள்ள மகாபாரத் மலைத்தொடரில் உற்பத்தியாகிறது. இது நேபாளத்தின் வழியாகப் பாய்ந்து பின்னர் இந்திய மாநிலங்களில் பீகார் மாநிலம் வழியாகப் பாய்ந்து கிசன்கஞ்ச் மாவட்டத்தில் மகாநந்தாவில் கலக்கிறது.கன்காய் ஆறு 60 சதவிகிதத்திற்கும் மேலாக கனிமங்களைக் கொண்டதாகவும், மேலும், மீதமுள்ள பாறைகள் பலதரப்பட்ட உருமாற்றமடைந்த படிவுப் பாறைகளாகவும் உள்ளன. ஆற்றினால் ஏற்படும் வண்டல் மண் விளைச்சலானது ஆண்டொன்றுக்கு 0.148 மில்லியன் டன் என மதிப்பிடப்பட்டுள்ளது.கன்காய் ஆற்றின் வடிநிலப்பகுதியின் பரப்பானது 1148 சதுர கிலோமீட்டர் (443 சதுர மைல்கள்) ஆகும்.

கன்காய் பாசனத் திட்டமானது, நேபாளத்தின் தென்கிழக்கு மூலையில் உள்ள தெராய் மாவட்டத்தில் ஜாபாவில் காணப்படும் 20,000 ஏக்கர் விவசாய நிலங்களுக்குப் பாசன வசதி செய்து தரும் பொருட்டு ஏற்படுத்தப்பட்டது. இத்திட்டத்தின் பரப்பானது கிழக்கே கன்காய் ஆறு முதல் தொடங்கி, மேற்கே கிரிஷ்ணா ஆறு வரையிலும் வடக்கே மகேந்திரா நெடுஞ்சாலையிலிருந்து தொடங்கி தெற்கே இந்திய எல்லை வரையிலும் பரவிக்கிடக்கிறது. இத்திட்டத்தின் சாத்தியம் குறித்த விரிவான ஆய்வு ஆசிய வளர்ச்சி வங்கியின் உதவியுடன் 1970 ஆம் ஆண்டில் முடிக்கப்பட்டது. கட்டுமானப் பணிகளானது இரண்டு கட்டமாக மேற்கொள்ளப்பட்டது. முதல் கட்டப்பணிகள் 1973 ஆம் ஆண்டில் தொடங்கி 1981 ஆம் ஆண்டு நிறைவு பெற்றது. இரண்டாம் கட்டமாக, கூடுதல் 3000 எக்டேர் நிலப்பரப்பிற்குப் பாசன வசதி செய்து தரும் பொருட்டு 1980 ஆம் ஆண்டு தொடங்கப்பட்ட பணியானது 1991 ஆம் ஆண்டு நிறைவு பெற்றது. ஆனால், 2000 எக்டேருக்கான பாசன வசதி மட்டுமே சாத்தியமானது. ஒட்டுமொத்தமாக 7000 எக்டேர் அல்லது 17000 ஏக்கர் நிலப்பகுதியானது பாசன வசதி செய்யப்பட்டது. இத்திட்டத்தின் மொத்த மதிப்பானது 310 மில்லியன் ரூபாயாகும். இத்தொகையில் 63 விழுக்காட்டை ஆசிய வளர்ச்சி வங்கி கடனாகத் தந்துள்ளது. 


</doc>
<doc id="388528" url="https://ta.wikipedia.org/wiki?curid=388528" title="மின்சார மிதிவண்டி சட்டங்கள்">
மின்சார மிதிவண்டி சட்டங்கள்

மின்சார மிதிவண்டி சட்டம் என்பது மின்சார மிதிவண்டி பயன்பாட்டை நெறிப்படுத்த பல நாடுகளில் நடைமுறையில் உள்ள சட்டமாகும். மின்சார மிதிவண்டி பயன்படுத்துவோரின் பாதுகாப்பு மற்றும் மின்சார மிதிவண்டி உருவாக்குவதற்கான உள்கட்டமைப்பு பொதுஇடங்களில் அதன் பயன்பாடு ஆற்றல் திறன் போன்ற பலவற்றை உள்ளடக்கிய சட்டம் ஆகும். உலகில் உள்ள பல நாடுகளில் இந்த சட்டம் நடைமுறையில் உள்ளது .

250 வாட்டு திறன் கொண்ட மின்சார மிதிவண்டி பல ஸ்வீடன் ,நார்வே ,பின்லாந்து ,இந்தியா,துருக்கி,இஸ்ரேல் மற்றும் ஜப்பான் நாடுகளில் பயன்பாட்டில் உள்ளது.

ஸ்வீடன் நாட்டில் வாகன ஒழுங்குமுறை சீரமைப்பு சட்டத்தின் கீழ் 250 வாட்டு மின் ஆற்றல் கொண்ட மின்சார மிதிவண்டிகளை இயல்பான மிதிவண்டிகளாக கருதப்படுகிறது .மேலும் இந்த வகை மிதிவண்டிகளின் அதிகபட்ச செயல் திறன் மணிக்கு 25 கீ .மீ ஆற்றல் திறன் 250 வாட்டுக்கு மிகாமலும் இருத்தல் வேண்டும்.

துருக்கி நதியில் பயன்படுத்தப்படும் மின்சார மிதிவண்டிகளின் விசைப்பொறி மணிக்கு 25 கீ மீ வேகத்தை தாண்டும் போது விசைப்பொறி அணைக்கப்பெற்று இயல்பான மிதிவண்டிபோல் செயல் படும் அமைப்பு மக்கள் நலனுக்காக நடைமுறையில் உள்ளது .

இஸ்ரேல் நாட்டில் 16 வயத்துக்கு மேற்பட்டோர் மட்டுமே மிதிக்கட்டை துணையுள்ள 250 வாட்டு ஆற்றல் மற்றும் மணிக்கு 25 கீ மீ செல்லும் மிதிவண்டி பயன்படுத்துவதற்கு அனுமதி அளிக்கப்பட்டு உள்ளது.மிதிவண்டிகள் ஐரோப்பிய தரம் ஈ என் ௧௫௧௯௪ மற்றும் இஸ்ரேல் நாட்டின் தரகட்டுப்பாடு நிலைய ஒப்புதல் பெற்று இருக்க வேண்டும்.இவ்வகை மிதிவண்டிகள் மக்கள் பயன்படுத்த உரிமம் மற்றும் காப்பீடு தேவை இல்லை என்று அறியப்படுகிறது.மற்ற அணைத்து வகை வாகனங்களும் உரிமம் மற்றும் காப்பீடு அவசியம் . மின்சார மிதிவண்டியில் எடை 30 கிலோவிற்கு மிகாமல் இருத்தல் வேண்டும் .

நார்வே நாட்டில் மின்சார மிதிவண்டிகள் அந்நாட்டின் வாகன சீரமைப்பு நெறிமுறைகள் வாயிலாக இயல்பான மிதிவண்டிகளாக கருதபடுகிறது.
அதிகபட்ச செயல் திறன் மணிக்கு 25 கீ .மீ ஆற்றல் திறன் 250 வாட்டுக்கு மிகாமலும் மின்சார மிதிவண்டிகள் செயல் பட வேண்டும் .பனிக்காலங்களில் மின்சார மிதிவண்டி பயன்பாடு சிறப்பாக உள்ளது .மேலும் தலைக்கவசம் அணியும் பழக்கம் மின்சார மிதிவண்டி பயன்படுத்துவோரிடம் அதிகரித்துள்ளது

பின்லாந்து நாட்டில் மின்சார மிதிவண்டி பயன்படுத்துவதற்கு காப்பீடு அவசியம். இயல்பான மிதிவண்டி கொண்டுள்ள மிதிக்கட்டை துணைசெய்ய 250 வாட்டு திறன் கொண்ட மணிக்கு 25 கீ மீ மிகாமல் செயல்படும் விசைப்பொறி பயன் படுத்தலாம்.தலைகவசம் பயன்படுத்துவது கட்டாயம் ஆல் ஆனால் அதன் பயன்பாடு ஊக்கப்படுத்தப்படுகிறது.

இந்தியாவில் அணைத்து மின்சார வாகனங்களும் அரசு அனுமதி பெற்று தான் செயல்படவேண்டும் .

ஜப்பான் நாட்டில் மின்சார மோட்டார் துணைகொண்டு செயல்படும் மிதிவண்டி மிதிக்கட்டடை செயலமைப்பு கொண்டு இருந்தால் அது மனித சக்தியால் செயல்படும் மிதிவண்டி என்று கருதப்படுகிறது .முழுவதும் மின்சார உந்துதலால் செயல்படும் மிதிவண்டிகள் மட்டுமே மின்சார மிதிவண்டியாக கருதப்படுகிறது .இவ்வகை வண்டிகள் உரிமம் பெற்று இயக்க வேண்டும் மேலும் இருசக்கர மோட்டார் வாகன விதிகளையும் பின்பற்ற வேண்டும் . 

 * http://blog.newwheel.net/post/30869093307/eurobike-electric-bike-review-2012


</doc>
<doc id="388539" url="https://ta.wikipedia.org/wiki?curid=388539" title="நடுவண் வியட்நாம்">
நடுவண் வியட்நாம்

நடுவண் வியட்நாம் "(Central Vietnam)" () என்பது முன்பு "திரங் பான் (Trung Phần)" என வியட்நாமியக் குடியரசால் வழங்கப்பட்டது; பிரெஞ்சு இந்தோசீன அரசு தன் மூன்று வியட்நாம் மண்டலங்களில் ஒன்றாக "திரங்கை" , ஆன்னம் (பிரெஞ்சுக் காப்பிடம்) என்பவற்றை அழைத்தது.

பாவொ தாய் எனும் வியட்நாமிய அரசன் 1945 இல் ஆக்காணத்தைவிட உயர் ஆட்சிப் பிரிவை உருவாக்கியபோது நடுவண் வியட்நாமுக்குத் திரங்கைக்கு மாற்றாக திரங் போ எனும் பெயரைப் பயன்படுத்தினான். பின்னர் பிரெஞ்சு ஆட்சிய்ல் இது மீண்டும் திரங்கையாக மாற்றப்பட்டது. இப்பெயர் வியட்நாம் மக்கள் குடியரசாலும் மக்களாலும் பயன்பாட்டில் இன்றும் கூட வழங்கப்பட்டு வருகிறது.

நடுவண் வியட்நாமில் மூன்று ஆட்சிசார் வட்டாரங்களும் 19 முதல் அடுக்கு ஆட்சி அலகுகளும் அமைகின்றன.

இப்பகுதியின் 19 முதல் அடுக்கு ஆட்சி அலகுகளில் ஒன்று நகராட்சி ஆகும்; எஞ்சிய 18 மாகாணங்கள் ஆகும்.



</doc>
<doc id="388546" url="https://ta.wikipedia.org/wiki?curid=388546" title="அமைப்பு வட்டக் கருவி">
அமைப்பு வட்டக் கருவி

அமைப்பு வட்டக் கருவி (Setting circles) தொலைநோக்கிகளை நிலநடுக் கோட்டுக்கு இணையாக அமைக்க உதவுகிறது. கோளியல் மற்றும் நட்சத்திர வரைபடம் ஆகியவற்றைக் காணும் வகையில் தொலைநோக்கியை அமைக்க, இவ்வகை கருவி பயன்படுகிறது. 

நிலநடுக் கோட்டுக்கு இணையாக உள்ள அமைப்பு வட்டக் கருவியில் இரண்டு அளவுகோடிட்ட வட்டத்தட்டுகள் உள்ளன. அதில் ஒன்று வல எழுச்சிக் கோணம் (right ascension) அளக்கவும், மற்றொன்று சரிவுக் கோணம் (declination) அளக்கவும் பயன்படுகிறது. வல எழுச்சிக் கோணம் மணி, நிமிடம், நொடி என அளவுகோடிடப்பட்டுள்ளது. சரிவுக் கோணம் மணி, நிமிடம், நொடி என அளவுகோடிடப்பட்டுள்ளது. வல எழுச்சிக் கோண அச்சு வான் கோளத்திற்கு இணையாக அமைக்கப்படுகிறது. வல எழுச்சிக் கோணம், பொதுவாக விண்மீன் வழி நேரத்துடன் இணைக்கப்படுகிறது. 
நிலநேர்க்கோடு மற்றும் நிலநிரைக்கோடு கொண்டு பூமியில் இடங்களைக் கண்டறிவது போல், அமைப்பு வட்டக் கருவி வான் கோளத்தில் பொருட்களை கண்டறியப் பயன்படுகிறது. வட அரைக்கோளம், தென் அரைக்கோளம் ஆகிய இரண்டையும் அளக்க தனித்தனி அளவுகள் கொண்ட அமைப்பு உள்ளது.

அமைப்பு வட்டக் கருவி உருவாக்குவதில் ஆரம்பத்தில் மிகுந்த சிரமம் இருந்தது. பிரிக்கும் இயந்திரத்தில் ஒரு இணை அமைப்பு வட்டக் கருவிகளை மிகுந்த துல்லியத்துடன் உருவாக்கப்பட்டது. அதிக விட்டத்துடன் கூடிய அமைப்பு வட்டக் கருவி உருவாக்கப்பட்டு வெர்னியர் அளவுகள் கொண்ட தொலைநோக்கிகள் கோணத்துளி (1/60 பாகை) துல்லியத்துடன் உருவாக்கப்பட்டுள்ளன. 20ஆம் நூற்றாண்டில் அமைப்பு வட்டக் கருவிக்குப் பதிலாக மின்னணு பரிபாடை புகுத்தி (encoders) எனும் கருவி பெரும்பாலன ஆராயும் தொலைநோக்கிகளில் பயன்படுத்தப்படுகிறது. 

தொழில்முறை அல்லாத வானியலில் (amateur astronomy) பயன்படுத்தப்படும் எங்கும் எடுத்துச் செல்ல வல்ல தொலைநோக்கிகளில் அமைப்பு வட்டக் கருவி 
பயன்படுத்தப்படுகிறது. அமைப்பு வட்டக் கருவிகளை உருவாக்கத் தேவையானவை:

தொலைநோக்கியை மிகச் சரியாக அமைக்க இயலாததற்கு சில காரணங்கள்:

துருவ விண்மீனை அடிப்படையாகக் கொண்டே தொலைநோக்கிகள் நிலைநிறுத்தப்படுகின்றன. ஆனால் துருவ விண்மீன் வட துருவத்திலிருந்து அரை டிகிரி பாகை விலகி உள்ளது. இதனால் அளவுகள் துல்லியமாக அமைவதில்லை. 

எண்மின் அமைப்பு வட்டக் கருவி (Digital setting circles (DSC)) என்ற அமைப்பில், இரு சுழலும் பரிபாடை புகுத்திகள் (rotary encoder) தொலைநோக்கியின் இரு அச்சிலும் எண்ணிம காட்சிப்பலகையில் நேரடியாக அளவுகள் தெரியும் படி வடிவமைக்கப்படும். இவ்வகை காட்சிப்பலகைகளில் இருளில் கூட அளவிட முடியும். தொலைநோக்கியுடன் இணைக்கப்பட்டுள்ள நுண்கணிப்பொறிகள் (microcomputer) வான் கோளத்தில் வான் பொருட்களின் இடங்களை துல்லியமாகக் கண்டறிய உதவுகிறது. 



</doc>
<doc id="388549" url="https://ta.wikipedia.org/wiki?curid=388549" title="பிலிப்பைன்ஸ் நாட்டில் தேங்காய் உற்பத்தி">
பிலிப்பைன்ஸ் நாட்டில் தேங்காய் உற்பத்தி

பிலிப்பைன்ஸ் நாட்டின் தேங்காய் உற்பத்தி பிலிப்பைன்ஸ்ப்பொருளாதாரத்தில் ஒரு முக்கிய பங்கு வகிக்கிறது. உலக அளவில் பிலிப்பைன்ஸ் தேங்காய் உற்பத்தியில் முதன்மை உற்பத்தியாளராக திகழ்கிறது . 2009ல் பிலிப்பைன்ஸ் நாட்டின் உற்பத்தி 19,500,000 டன்களாக இருந்தது என ஐக்கிய நாடுகளின் உணவு மற்றும் வேளாண்மை அமைப்பு வெளியிட்டுள்ள அறிக்கையில் தெரிவித்துள்ளது.

தேங்காய் உற்பத்தி இந்நாட்டில் பெரும்பாலும் நடுத்தர அளவிலான பண்ணை நிலங்களில் உற்பத்தி செய்ய படுகிறது .தேங்காய் உற்பத்தி ஊக்கப்படுத்தவும் ,சிறந்த சாகுபடி முறைகளை ஆராய்ந்து தேங்காய் பயிர் செய்யும் விவசாயிகளுக்கு உதவவும் பிலிப்பைன்ஸ் தேங்காய் ஆணையம் ஒன்று அமைக்கப்பட்டு செயல்பாட்டில் உள்ளது 

ஐக்கிய நாடுகளின் பொருளாதார ஆணையத்தின் அறிக்கை மூலம் தேங்காய் உற்பத்தி பிலிப்பைன்ஸ் நாட்டில் 1911 ஆம் ஆண்டு முதல் 1929 ஆம் ஆண்டு வரை, ஆண்டுக்கு 5.3 சதவிகித வளர்ச்சியும் 1952 ஆம் ஆண்டு முதல் 1966 ஆம் ஆண்டு வரை ஆண்டுக்கு 5.2 சதவிகித வளர்ச்சியும் அடைந்திருந்தது.1995 ஆம் ஆண்டு 6 .5 சதவிகித ஆண்டு வளர்ச்சியடைந்து உலகளவில் தேங்காய்த உற்பத்தியில் தலைசிறந்து விளங்கும் இந்தோனேசியா நாட்டை விட மேம்பட்ட நிலை அடைந்தது பிலிப்பைன்ஸ்.<br>
பிலிப்பைன்ஸ் நாட்டின் மொத்த விவசாய நிலத்தில் 25 சதவிகித நிலத்தில் தென்னை மரங்கள் பயிரிடப்படுகிறது .மேலும் நாட்டின் மொத்த மக்களத்தொகையில் சுமார் 25 முதல் 33 சதவிகித மக்கள் தேங்காய் உற்பத்தி மற்றும் அதனை சார்ந்த சேவைகளை தங்கள் வாழ்வாதாரமாக கொண்டு உள்ளனர். தேங்காய் சாகுபடியில் ஈடுபட்டு இருந்த விவசாய தொழிலாளர்கள் பெரும்பாலானோர் கல்வியறிவில் பின் தங்கியவர்களாகவும் கிராமப்புற தொழிலாளர்களாகவும் மிக குறைந்த அளவிலான ஊதியம் பெறுபவராகவும் இருந்தனர் .<br>
உலக சந்தையில் கொப்பரை தேங்காய் தேவை அதிகரிக்க ஆரம்பமே பிலிப்பைன்ஸ் அரசாங்கம் கொப்பரை தேங்காய் பதப்படுத்துதல் மற்றும் தேங்காய் எண்ணெய் ஆலைகளை நிறுவுவதில் முனைப்பாக செயல்பட தொடங்கியது. மேலும் தேங்காய் எண்ணெய் ஆலைகளை நிறுவ முதலீடு ஊக்கிகள் கொடுக்கப்பட்டன . இதன் மூலம் 1968 ஆம் ஆண்டு 28 ஆக இருந்த ஆலைகளின் எண்ணிக்கை 1979 ஆம் ஆண்டு 62 ஆக உயர்ந்தது .<br>
1990 களில் இருந்த தென்னனை மர பண்ணை சுமார் நான்கு ஹெக்டர் பரப்பளவு கொண்ட நடுத்தர பண்ணையாக இருந்தது. பண்ணைகளை குத்தகைக்கு விடாமல் விவசாய கூலிகளை கொண்டு தேங்காய்கள் சேகரிக்கப்பட்டன. பண்ணைகளில் வேலை செய்பவர்களுக்கு சேகரிக்கப்படும் தேங்காய்கள் எண்ணிக்கைக்குக்கேற்ப கூலிகள் கொடுக்கப்பட்டது. 
1973 ஆம் ஆண்டு படைத்துறை ஆட்சி காலத்தின் போது தேங்காய் உற்பத்தி சார்ந்த அணைத்து திட்டங்களும் ஒன்றிணைக்கபட்டன பிலிப்பைன்ஸ் தேங்காய் ஆணையம் உருவாக்கப்பட்டது . பிலிப்பைன்ஸ் தேங்காய் ஆணையம் கொப்பரை தேங்காய் விற்பனை வரி வசூல் செய்வதுற்கு அதிகாரம் அளிக்கப்பட்டது. 1974 ஆம் ஆண்டு 100 கிலோவிற்கு ௦.55 பெசோவாக இருந்த வரி 20 பெசோவாக அதிகரிக்கப்பட்டது.1983 ஆம் ஆண்டு 25 முதல் 30 சதவிகித தென்னை மரங்களின் வயது 60 ஆண்டுகள் கடந்து இருந்தது .1988 ஆம் ஆண்டு இந்த விகிதசமம் 35 முதல் 40 சதவிகிதத்தை அடைந்தது. இவற்றில் பெருபாலான முதிர்ந்த மரங்களுக்கு ஈடாக புதிய மலேசியா மற்றும் மேற்கு ஆப்பிரிக்கா ஒட்டுரக மரக்கன்றுகள் நடப்பட்டன.





</doc>
<doc id="388557" url="https://ta.wikipedia.org/wiki?curid=388557" title="பங்களோ தீவு">
பங்களோ தீவு

பங்களோ தீவு வடக்கு போஹோல் கடல் பகுதியில் உள்ள ஒரு தீவு ஆகும்.மத்திய தெற்கு பிலிப்பைன்ஸ் சார்ந்த விசயன் தீவு கூட்டத்தில் மத்திய விசய பகுதியில் அமைந்துள்ளது . 

இந்த தீவின் பரப்பளவு 94.53 சதுர கிலோ மீட்டர் .போஹோல் மாகாணத்தின் இரண்டு நகராட்சியை கொண்டுஉள்ளது அவை டேவிஸ் மற்றும் பங்களோ நகராட்சிகள்.தீவின் நிலப்பகுதி சமவெளி மற்றும் மலைகளை கொண்டு இருக்கிறது.மாறிபோஜா வகை சுண்ணாம்புக்கற்கள் இங்கு காணப்படுகிறது போஹோல் பகுதியின் மேற்கு திசையில் இளைய சுண்ணாம்புக்கற்கள் அமைந்து இருக்கிறது .இங்கு காணப்பட்ட சுண்ணாம்புக்கற்கள் பொதிவு மற்றும் முருகையுருப்பிராணி சுண்ணாம்புக்கற்கள் கரையத்தக்க தன்மை உள்ளவை ஆகையால் குகைகள் மற்றும் சுண்ணாம்புக் கரட்டுப் பள்ளம் உருவாகும் வாய்ப்புகள் அதிகம் உள்ளமையால் இங்கு அமையவிருந்த விமான நிலையம் சார்ந்த பணிகள் தற்காலிகமாக நிறுத்தி வைக்கபட்டுள்ளது.<br>
2015 ஆம் ஆண்டின் மக்கள்தொகை கணக்கெடுப்பின்படி தீவின் மக்கள் தொகை 79,2016 ஆகும். இந்த தீவு பிலிப்பைன்ஸ் நாட்டின் உள்ள ஒரு பிரபலமான பயண இலக்கு ஆகும் .மேலும் கட்-அங், போண்டோட், பாலிகாசாகி போன்ற குருந்தீவுகளை கொண்டுள்ளது.மேலும் இங்கு ஒரு சுவாரிஸ்யமான புவிசார் சிறப்பியல்பு இங்குள்ள ஹினக்தானேன் குகை அங்குல நீராதாரம் நிலமட்டத்திற்கு கீழே அமைந்துள்ளது.இந்த தீவில் ஆறு மற்றும் குளங்கள் இல்லாததால் இக்குகையின் நீராதாரம் முக்கியத்துவம் பெறுகிறது.

பங்களோ தீவு சீன ,மலாய் ,சியாம் மற்றும் இந்தோனேசியா வர்த்தகர்கள் வாணிபம் செய்த பகுதிகளில் ஒன்று ஆகும் .உலகளவில் தலைசிறந்த குடற்காலி இங்கு காணப்படுகிறது .

2004ஆம் ஆண்டு பங்களோ கடல்வாழ் பல்லுயிர்பெருக்கம் திட்டம் தொடங்கப்பட்டது.இத்திட்டத்தின் வாயிலாக சுமார் 250 வகையான ஓடுடைய இனங்கள் இவை மிகவும் கடினமான ஓட்டை தமது புறவன்கூடாகக் கொண்ட, கணுக்காலிகளாகும்.மேலும் 2500 வகையான மெல்லுடலிகள் எனப்படும் மிக மெலிதான ஓடுகளைக் கொண்ட விலங்கினங்கள் கண்டறியப்பட்டன.ஜப்பான் மற்றும் மத்தியதரைக் கடல் பகுதிகளில் உள்ள கடல்வாழ் உயிரினங்களை விட அதிகளவிலான கடல்வாழ் பல்லுயிர்பெருக்கம் இங்கு காணப்படுகிறது.

பங்களோ தீவு , பிலிப்பைன்ஸ் நாட்டின் ஒரு முக்கிய சுற்றுலா இலக்கு ஆகும் . இங்கு உள்ள அலோனா கடற்கரை அதன் மிக அழகான வெள்ளை மணல் மற்றும் தெளிந்த நீரும் சுற்றுலா பயணியர் வருகைக்கான முக்கிய காரணங்கள் ஆகும்.இங்கு வரும் சுற்றுலா பயணிகளை கவரும் வகையில் பல்வேறு நீரசாகச விளையாட்டு உபகரணங்கள் ,மீன் பிடித்தல் ,அலைச்சறுக்கு,மூச்சுவிடு அமைப்புடன் நீரில்குதித்தல்,நீரடி காற்றுவழங்கி துணைகொண்டு கடலாழத்தில் உள்ள உயிரினங்களை ரசிக்கலாம், ஒவாய் கடற்பன்றி அருகில் பார்க்கும் வாய்ப்பும் உள்ளது .

இந்த தீவு அதிகஅளவில் மணற்பரப்பை கொண்டு உள்ளபோதும் இங்குள்ள மக்கள் சிறிய அளவிலான பண்ணைகளை உருவாக்கி உள்ளனர் .இங்கு தென்னை ,சோளம், வாழை , மாமரம் மற்றும் கோழிகளை வளர்க்கின்றனர் இவற்றை அருகில் உள்ள நகரங்களில் விற்று தங்கள் வருமானத்தை பெருகுகின்றன .மேலும் இந்த தீவு அமைந்து இருக்கும் கடற்பகுதி சிறந்த மீன் பிடி பகுதியாக திகழ்கிறது .
இந்த தீவில் 2018 ஆம் ஆண்டு முதல் ஒரு சர்வதேச விமான நிலைய செயல் பட உள்ளது .
இங்கு இருக்கும் மக்களில் பெரும் பகுதியானவர்கள் ரோமன் கத்தோலிக்க மதத்தை பின்பற்றுகின்றனர். 


</doc>
<doc id="388559" url="https://ta.wikipedia.org/wiki?curid=388559" title="உடுமலைப்பேட்டை நகராட்சி">
உடுமலைப்பேட்டை நகராட்சி

உடுமலை நகராட்சியானது 2009-ம் ஆண்டு கோவை மாவட்டத்திலிருந்து பிரிக்கப்பட்டு திருப்பூர் மாவட்டத்துடன் இணைக்கப்பட்டது.மேலும் மாவட்டத்திலேயே அதிக அணைகள் கொண்ட ஒரே தாலுகா உடுமலை ஆகும்.நீர்வளம் மிகுந்த ஓர் நகராட்சி ஆகும்

</doc>
<doc id="388561" url="https://ta.wikipedia.org/wiki?curid=388561" title="தாராபுரம் நகராட்சி">
தாராபுரம் நகராட்சி

திருப்பூர் மாவட்டம் உதயமாகிய பொழுது ஈரோடு மாவட்டத்திலிருந்த தாராபுரம் நகராட்சியை திருப்பூர் மாவட்டத்துடன் இணைக்கப்பட்டது.தாராபுரம் அருகில் தான் அமராவதி அணை உள்ளது. மேலும் மாவட்டத்திலேயே முன்னனி நகராட்சி தாராபுரம் நகராட்சி ஆகும்.

</doc>
<doc id="388564" url="https://ta.wikipedia.org/wiki?curid=388564" title="வியட்நாமின் மாவட்டங்கள்">
வியட்நாமின் மாவட்டங்கள்

வியட்நாம் மாகாணங்கள் மாவட்டங்களாகவும் (), மாகாண நகரங்களாகவும் (), மாவட்ட மட்ட நகரியங்களாகவும் () மூவகையாகப் பிரிக்கப்படுகின்றன. குயேன் எனும் ஆட்சிப் பிரிவு15 ஆம் நூற்றாண்டில் இருந்தே பின்பற்றப்படுகிறது.

நேரடி மையநிலைக் கட்டுபாடுள்ள மாநகராட்சிகள் ஊரக மாவட்டங்களாகவும்(), மாவட்ட மட்ட நகரியங்களாகவும் (), நகரக மாவட்டங்களாகவும் () இவை மேலும் சிறகங்களாகவும் () பிரிக்கப்படுகின்றன.

பல்வேறு ஆட்சிப் பிரிவுகள் (மாநகரங்கள், நகரியங்கள், மாவட்டங்கள்) கீழே மாகாணவாரியாகத் தரப்படுகின்றன:

































































</doc>
<doc id="388565" url="https://ta.wikipedia.org/wiki?curid=388565" title="பல்லடம் நகராட்சி">
பல்லடம் நகராட்சி

பல்லடம் நகராட்சியானது கோவை மாவட்டத்திலிருந்து பிரிக்கப்பட்டு திருப்பூர் மாவட்டத்துடன் இணைக்கப்பட்டது.மேலும் மாவட்டத்திலேயே மிகப்பெரிய நகராட்சி பல்லடம் நகராட்சி ஆகும்.பல்லடம் நகர வருமானம் திருப்பூர் மாவட்ட வருவாயில் 43% பூர்த்தி செய்கிறது. ஏனென்றால் பல்லடம் நகரைச் சுற்றி பல தொழில்களும் தொழிற்சாலைகளும் நிறைய உள்ளது. பல்லடத்திலிருந்து அனைத்து மாவட்டங்களுக்கும் பேருந்து வசதி உள்ளது. மேலும் தற்பொழுது உள்ள திருப்பூர் மாநகரம் ஓர் காலத்தில் பல்லடம் வட்டத்திற்குள் இருந்தது குறிப்பித்தக்கது.

</doc>
<doc id="388575" url="https://ta.wikipedia.org/wiki?curid=388575" title="ராபர்ஸ் குகை , இந்தியா">
ராபர்ஸ் குகை , இந்தியா

ராபர்ஸ் கேவ் (Guchhupani என உள்ளூர் மக்களால் அழைக்கப்படுகிறது), நதி ஒன்று இந்த குகை வழியாக பாய்ந்து வருகிறது.

இந்தியாவில் உள்ள உத்தரகண்ட் மாநிலத்தில் இமயமலை அடிவாரத்தில் டேராடூன் நகரில் இருந்து  சுமார் 8 கி. மீ., தொலைவில் இந்த குகை அமைந்திருக்கிறது. 

டேராடூனிலிருந்து 8 கிமீ தொலைவில் இமயமலையின் அடிவாரத்தில் கொள்ளையர்கள் குகை ( Robber's Cave) என்ற குகை இருக்கிறது. பல வருடங்களுக்கு முன் கொள்ளையர்கள் கொள்ளையடித்த பணத்தை பதுக்கி வைக்க இந்த குகையை பயன்படுத்தினார்களாம். இந்த இடத்தை குச்சுபானி (Guchhupani) என்றும் அழைக்கிறார்கள். ஆங்கிலேயர்கள் இந்த இடத்தை Robber's Cave என்று அழைக்கத்தொடங்கினர்.
முன்பு இந்த பகுதிக்குச் செல்லப் பயப்பட்ட மக்கள் இப்போது உலகம் முழுவதிலிருந்தும் வந்து பார்த்து இரசித்துச் செல்கின்றனர். இங்கு ஒரு அறுநூறு மீட்டர் நீழமுள்ள குகை இருக்கிறது. அதிகபட்சமாக 10 மீட்டர் உயரம் இருக்கிறது.
குகையின் நடுப்பகுதியில் ஓரிடத்தில் தண்ணீர் அருவி மாதிரி கொட்டுகிறது. குகையின் இறுதிப்பகுதியிலும் ஒரு அருவி கொட்டுகிறது.
குகை வழியாக தண்ணீர் பாய்ந்து வருகிறது. பனியில் இருந்து உருகி வரும் தண்ணீரில் கால் வைத்தாலே விர்ரென்று காலை இழுத்துவிடுவோம். ஆனால் கொஞ்ச நேரம் தண்ணீரில் நடந்தால் அந்த குளிரோடு கலந்து விடுவோம். கடுமையான குளிரில் இருட்டு குகையினுள் நடப்பது ஒரு இனிய அனுபவம். குளிரை தாங்கும் சக்தியுள்ளவர்கள் குகையின் இறுதிப்பகுதியில் இருக்கும் அருவியில் குளித்துவிட்டு திரும்பலாம்.


</doc>
<doc id="388577" url="https://ta.wikipedia.org/wiki?curid=388577" title="காத்மாண்டு சமவெளி">
காத்மாண்டு சமவெளி

காத்மாண்டு சமவெளியில் (Kathmandu Valley) (, நேபாளத்தின் தேசியத் தலைநகரமாக காட்மாண்டு நகரம் உள்ளது. பல பண்பாடு, வரலாறு, இயற்கைச் சின்னங்கள் கொண்ட காத்மாண்டு சமவெளியில் புகழ் பெற்ற இந்து மற்றும் பௌத்தக் கோயில்களும், தேசியப் பூங்காக்களையும் கொண்டுள்ளது. காத்மாண்டு சமவெளியில் ஏழு உலகப் பாரம்பரியக் களங்கள் உள்ளது. 

நேபாளத்தில் காத்மாண்டு சமவெளி மக்கள் தொகையும், பொருளாதார வளர்ச்சியும் கொண்டது. காத்மாண்டு சமவெளி காத்மாண்டு மாவட்டம், லலித்பூர் மாவட்டம், சித்வான் மாவட்டம், பக்தபூர் மாவட்டம் என நான்கு மாவட்டங்களையும், காட்மாண்டு, லலித்பூர், பரத்பூர், வீரகஞ்ச் என நான்கு மாநகராட்சிகளையும் கொண்டுள்ளது. 

தற்கால நேபாள அரசின் பெரும்பாலான அரசு அலுவலகங்கள் காத்மாண்டு சமவெளியில் உள்ளதால், நேபாளத்தின் பொருளாதார மையமாக விளங்குகிறது. ஏப்ரல், 2015ல் காத்மாண்டு சமவெளியில் ஏற்பட்ட நிலநடுக்கத்தால் பல கட்டிடங்கள் சிதைந்தது.மேலும் ஆயிரக்கணக்கான மக்கள் கொல்லப்பட்டனர் அல்லது படுகாயமடைந்தனர். இந்நிலநடுக்கத்தால் காத்மாண்டு சமவெளியின் உள்கட்டமைப்புகள் சீர்குலைந்தது. 

பரத கண்டத்தின் காத்மாண்டு சமவெளியில், முதலில் கிராதர்கள் கிராத நாட்டை நிறுவினர். 

மௌரியப் பேரரசர் அசோகரின் மகளான சாருமதி, கிமு மூன்றாம் நூற்றாண்டில், பதான் எனப்படும் லலித்பூர் நகரத்தில் தூபிகளை நிறுவினார். 

வைசாலி நாட்டின் லிச்சாவி வம்சத்தினர், காத்மாண்டு சமவெளியைக் கைப்பற்றி, கிபி 400 முதல் கிபி 750 முடிய ஆண்டனர். 
எட்டாம் நூற்றாண்டின் பிற்பகுதியில், திபெத்திய பேரரசால் லிச்சாவிகளின் காத்மாண்டு சமவெளி வெற்றி கொள்ளப்பட்டது.

லிச்சாவி குலத்திற்குப் பின்னர் இராகவதேவன் என்ற மன்னர் கிபி 869-இல் நிறுவிய "தாக்கூரி வம்ச அரசு" 869 முதல் 1200 முடிய காத்மாண்டு சமவெளியை ஆண்டது. 

மல்ல வம்சத்தவர்கள் காத்மாண்டு சமவெளியில் பதான் நகரப் பரப்பை மேலும் விரிவு படுத்தினர். மல்ல வம்ச மன்னர் வீரதேவன் என்பவர் லலித்பூர் எனும் பாதன் நகரத்தை நிறுவினார். மல்லர்கள் காத்மாண்டு சமவெளியை கி பி 1201 முதல் 1768 முடிய ஆண்டனர்.

மல்லர்கள் ஆட்சியில், காத்மாண்டு சமவெளியில் காட்மாண்டு, லலித்பூர் மற்றும், பக்தபூர் போன்ற நகரங்களில் காத்மாண்டு நகர சதுக்கம், பக்தபூர் நகர சதுக்கம், பாதன் நகர சதுக்கம் போன்ற அரண்மனைகளும், நகர சதுக்ககங்களும் கட்டப்பட்டது. மல்லர்களின் இறுதி மன்னரான ஜெயப்பிரகாஷ் மல்லர், கிபி 1768ல் நடைபெற்ற கீர்த்திப்பூர் போரில் நாட்டை ஷா வம்ச மன்னர்களிடம் பறிகொடுத்தார். 

கோர்க்கா மன்னர் பிரிதிவி நாராயணன் ஷா என்பவர், 1768ஆம் ஆண்டில் நடைபெற்ற கீர்த்திப்பூர் போரில், மல்ல நாட்டவர்களை வென்று, அகண்ட நேபாள இராச்சியத்தை நிறுவினார். ஷா வம்சத்தவர்கள், காத்மாண்டு சமவெளி உள்ளிட்ட நேபாள இராச்சியத்தை 1846 முடிய ஆண்டனர். 
ஷா வம்ச மன்னர்களின் பரம்பரை அமைச்சர்களாகவும், படைத்தலைவர்களாகவும் இருந்த ராணா வம்சத்தின், ஜங் பகதூர் ராணா, கிபி 1846ல் ஷா வம்ச மன்னர்களை பொம்மை அரசர்களாக ஆக்கி ஆட்சி அதிகாரத்தை கைப்பற்றினார். ராணா வம்சத்தவர்கள் கிபி 1951 முடிய நேபாளத்தின் ஆட்சியார்களாக செயல்பட்டனர். கிபி 1951ல்
ராணா வம்சத்தவர்கள் ஆட்சி அதிகாரத்திலிருந்து நீக்கப்பட்டு, மீண்டும் ஷா வம்சத்தின் ஆட்சி நிலைநாட்டப்பட்டது. ஷா வம்ச மன்னர்களின் ஆட்சி கிபி 2008 முடிய நீடித்தது.

காத்மாண்டு சமவெளி உள்ளிட்ட நேபாளத்தை 1846 - 1951 முடிய ஆண்டவர்கள் ராணா வம்சத்தினர் ஆவார். ராணா வம்சத்தின் ஜங் பகதூர் ராணா என்பவர் 1846ல் நேபாள இராச்சியத்தின் ஆட்சி அதிகாராங்களை கைப்பற்றி, ஷா வம்ச மன்னர்களை கைப்பாவையாக வைத்துக் கொண்டு, அவரும், அவரது பரம்பரையினரும் 1951 முடிய ஆட்சி செலுத்தினார். 

கிண்ணம் போன்ற அமைப்பில் அமைந்த காத்மாண்டு சமவெளியின் மையப் பகுதி, கடல் மட்டத்திலிருந்து 1425 மீட்டர் உயரத்தில் உள்ளது. இச்சமவெளியின் வடக்கில் இமயமலையின் 2825 மீட்டர் உயரம் கொண்ட நாகார்ஜுன் மலைத்தொடரும், 2895 மீட்டர் உயரமுடைய பூல்சௌக் மலைத்தொடரும், 2551 மீட்டர் உயரமுடைய சந்திரகிரி மலைத்தொடரும் கொண்டது. இச்சமவெளியில் முக்கிய ஆறுகளில் ஒன்றான பாக்மதி ஆறு பாய்கிறது.

220 சதுர கிலோ மீட்டர் பரப்பளவு கொண்ட காத்மாண்டு சமவெளியில் காத்மாண்டு மாவட்டம், லலித்பூர் மாவட்டம் மற்றும் பக்தபூர் மாவட்டம் என மூன்று மாவட்டங்களைக் கொண்டுள்ளது.
காத்மாண்டு சமவெளி, நேபாளத்தின் பண்பாட்டு மற்றும் அரசியல் மையமாக உள்ளது. 

காத்மாண்டு சமவெளியின் நடுவில் சித்வான் தேசியப் பூங்காவும் மற்றும் வடக்கில் சிவபுரி நாகார்ஜுன் தேசியப் பூங்காவும் உள்ளது.

காத்மாண்டு சமவெளியில் பார்க்க வேண்டிய இடங்கள்:உலகப் பாரம்பரியக் களங்களான அனுமன் தோகா நகர சதுக்கம், பக்தபூர் நகர சதுக்கம், பதான் தர்பார் சதுக்கம், பசுபதிநாத் கோவில், காத்மாண்டு நகர சதுக்கம், சித்வான் தேசியப் பூங்கா மற்றும் சிவபுரி நாகார்ஜுன் தேசியப் பூங்கா. மற்றும் ஜானகி கோயில் மற்றும் சங்கு நாராயணன் கோயில் 




</doc>
<doc id="388579" url="https://ta.wikipedia.org/wiki?curid=388579" title="மங்கோலியர்களின் காரா கிதை படையெடுப்பு">
மங்கோலியர்களின் காரா கிதை படையெடுப்பு

மங்கோலியப் பேரரசு கி.பி. 1216-1218ல் காரா கிதையைத் தோற்கடித்தது. படையெடுப்பிற்கு முன் குவாரசமிய அரசமரபுடனான போர், நைமர்களின் இளவரசரான குசலுகு ஆட்சியைக் கைப்பற்றியது ஆகிய காரணங்களால் காரா கிதை பலவீனமாக இருந்தது. குசலுகு அல்மலிக்கை முற்றுகையிட்டபோது அது கரலுகுக்களின் வசம் இருந்தது. கரலுகுக்கள் மங்கோலியப் பேரரசிற்குக் கப்பம் கட்டிக் கொண்டிருந்தனர். செங்கிஸ் கான் குசலுகுவைப் பின்தொடர செபே தலைமையில் ஒரு படையை அனுப்பினார். குசலுகுவின் 30,000 படைவீரர்கள் செபேயின் படையால் கிதான் தலைநகரம் பலசகுனில் தோற்கடிக்கப்பட்டனர். குசலுகுவின் பிரபலமற்ற ஆட்சிக்கு எதிர்ப்புக் கிளம்பியது. இதனால் குசலுகு தற்கால ஆப்கானித்தானுக்குத் ஒடினார். அங்கு இவர் கி.பி. 1218ல் வேட்டைக்காரர்களால் பிடிக்கப்பட்டார். அந்த வேட்டைக்காரர்கள் குசலுகுவை மங்கோலியர்களிடம் ஒப்படைத்தனர். மங்கோலியர்கள் குசலுகுவை சிரச்சேதம் செய்தனர். காரா கிதையை வென்ற பிறகு மங்கோலியப் பேரரசின் எல்லையானது குவாரசமியப் பேரரசு வரை விரிவடைந்திருந்தது. அதுவும் கி.பி. 1219ல் படையெடுப்புக்கு உள்ளானது.

1204ல் செங்கிஸ் கான் நைமர்களைத் தோற்கடித்த பிறகு நைமர்களின் இளவரசன் குச்லுக் தன் நாட்டில் இருந்து ஓடி காரா கிதையில் அகதியாக தஞ்சமடைந்தான். குர்கான் எலு ஜிலுகு குச்லுக்கை தனது பேரரசுக்கு வரவேற்றார். குச்லுக் அங்கு ஒரு ஆலோசகராகவும் ராணுவத் தளபதியாகவும் பணியாற்றினான். பின்னர் ஜிலுகுவின் ஒரு மகளை மணமுடித்தான். ஜிலுகு அண்டை நாடான குவாரசமிய அரசமரபுடன் சண்டையிடும்போது குச்லுக் ஜிலுகுக்கு எதிராகக் கலகம் செய்தான். குச்லுக்குக்கு அதிகாரம் வந்த பிறகு ஜிலுகுவை பெயரளவில் மட்டும் காரா கிதையை ஆள அனுமதித்தான். குர்கான் 1213ல் இறந்த பொழுது குச்லுக் கானேட்டின் முழு அதிகாரத்தையும் கையில் எடுத்துக் கொண்டான். குச்லுக் உண்மையிலேயே நெசுத்தோரியக் கிறித்தவ மதத்தைச் சேர்ந்தவன். காரா கிதைக்குச் சென்ற பிறகு புத்த மதத்திற்கு மாறினான். பெரும்பான்மை இன மக்களான முஸ்லிம்களை துன்புறுத்தினான். அவர்களை புத்த மதம் அல்லது கிறித்தவ மதத்திற்கு மாறுமாறு வற்புறுத்தினான். இதன் காரணமாக பெரும்பாலான மக்களிலிருந்து ஒதுக்கப்பட்டான். கர்லுக்குகளின் நகரமான அல்மலிக்கைக் குச்லுக் முற்றுகையிட்டான். கர்லுக்குகள் மங்கோலியப் பேரரசுக்குக் கப்பம் கட்டிக் கொண்டிருந்தனர். எனவே செங்கிஸ்கான் உதவி கேட்டனர்.

குவாரசமியாவின் இரண்டாம் முகமதுவை குச்லுக்குக்கு உதவ வேண்டாம் என்று கூறிய செங்கிஸ் கான் தனது தளபதி செபே தலைமையில் இரண்டு தியுமன் (20,000 வீரர்கள்) வீரர்களை காரா கிதை பிரச்சினையைச் சரி செய்ய அனுப்பினார். அதே நேரத்தில் மெர்கிடுகளுடன் போரிட சுபுதையை 20,000 ஆயிரம் வீரர்களுடன் அனுப்பினார். இரண்டு ராணுவங்களும் ஒன்றாக அல்தாய் மலைகள் மற்றும் தர்பகடை மலைகளைக் கடந்து அல்மலிக் வரை சென்றன. அங்கிருந்து பிரிந்த சுபுதை தென்மேற்கு திசையை நோக்கிச் சென்றார். மெர்கிடுகளை அழித்த அவர் அதே நேரத்தில் குவாரசமியாவிலிருந்து ஏதேனும் திடீர்த் தாக்குதல் செபேக்கு எதிராக நடத்தப்படாமல் பார்த்துக் கொண்டார். அல்மலிக்கைக் கடந்த செபே பல்காசு ஏரிக்குத் தெற்கு நோக்கி சென்றார். காரா கிதை நிலப் பகுதிக்கு சென்றார். பலசகுனின் தலைநகரத்தை முற்றுகையிட்டார். அங்கு செபே 30,000 வீரர்களைக் கொண்ட ராணுவத்தை தோற்கடித்தார். குச்லுக் கஷ்கருக்குத் தப்பியோடினான். குச்லுக்கின் ஆட்சியிலிருந்த அமைதியின்மையைப் பயன்படுத்திக்கொண்ட செபே குச்லுக்கின் கொள்கையான மதரீதியான துன்புறுத்தல் நிறுத்தப்பட்டதாகக் கூறினார். இதன் காரணமாக முஸ்லிம் மக்களின் ஆதரவைப் பெற்றார். செபேயின் இராணுவம் 1217ல் கஷ்கருக்கு வந்தபோது மக்கள் புரட்சியில் ஈடுபட்டனர். குச்லுக்குக்கு எதிராகத் திரும்பினர். இதன் காரணமாக உயிரை காப்பாற்றிக்கொள்ள குச்லுக் தப்பி ஓட வேண்டியிருந்தது. செபே குச்லுக்கை பாமிர் மலைகள் முழுவதும் துரத்தினார். ஆப்கானிஸ்தானின் பதக்ஷான் பகுதி வரை துரத்தினார். அடா-மாலிக் ஜுவய்னியின் கூற்றுப்படி ஒரு வேட்டைக்காரர்களின் கூட்டம் குச்லுக்கைப் பிடித்து மங்கோலியர்களிடம் ஒப்படைத்தது. மங்கோலியர்கள் உடனடியாக குச்லுக்கின் தலையைத் துண்டித்தனர்.

குச்லுக்கின் இறப்பிற்குப் பிறகு மங்கோலியப் பேரரசு காரா கிதையின் மீதான தனது கட்டுப்பாட்டைப் பாதுகாத்துக் கொண்டது. காரா கிதையின் மற்றொரு பிரிவான புரக் ஹஜிப்பால் தோற்றுவிக்கப்பட்ட ஒரு அரச மரபு கிர்மன் மாகாணத்தில் நீடித்தது. அவர்கள் மங்கோலியர்களுக்குக் கப்பம் கட்டினர். ஆனால் மங்கோலிய இல்கானேடு ஆட்சியாளர் ஒல்ஜைடுவின் ஆட்சியின் போது அவர்கள் இல்லாமல் போய் விட்டனர். மங்கோலியர்கள் தற்போது மத்திய ஆசியாவில் குவாரசமியப் பேரரசுடன் எல்லையைக் கொண்ட ஒரு திடமான புறக்காவலைக் கொண்டிருந்தனர். குவாரசமியாவுடனான உறவும் சீக்கிரமே முறிந்து போனது. இதன் காரணமாக அதுவும் மங்கோலியப் படையெடுப்புக்கு உள்ளானது.



</doc>
<doc id="388580" url="https://ta.wikipedia.org/wiki?curid=388580" title="மங்கோலியர்களின் மேற்கத்திய சியா படையெடுப்பு">
மங்கோலியர்களின் மேற்கத்திய சியா படையெடுப்பு

மங்கோலியர்களின் மேற்கத்திய சியா படையெடுப்பானது மங்கோலியப் பேரரசிற்கும், மேற்கத்திய சியா (சீனம்: 西夏; பின்யின்: Xī Xià) (தாங்குடு பேரரசு அல்லது மின்யா) வம்சத்திற்கும் நடைபெற்ற தொடர் மோதல்களாகும். கொள்ளையிடுவதற்கும், ஒரு சக்திவாய்ந்த கப்பம் கட்டும் நாட்டைப் பெறுவதற்கும் மங்கோலியத் தலைவர் செங்கிஸ் கான் ஆரம்பத்தில் சில சிறு தாக்குதல்களை மேற்கத்திய சியாவிற்கு எதிராக நடத்தினார். பின் கி.பி. 1209ல் முழு படையெடுப்பைத் தொடங்கினார். இதுவே செங்கிஸ் கான் ஆரம்பித்த முதல் பெரிய படையெடுப்பாகும். மங்கோலியர்களின் சீனப் படையெடுப்பிற்கு இதுவே ஆரம்பம் ஆகும். ஒரு வருடத்திற்கு மேற்கத்திய் சியாவின் தலைநகரமான இன்சுவான் முற்றுகையிடப்பட்டது. நகரை எப்படிக் கைப்பற்றுவது என்பது மங்கோலியர்களுக்குப் புரியவில்லை. அவர்களிடம் குதிரையும், வில் அம்புகள் மட்டுமே இருந்தன. இதனால் ஒரு நேரத்தில் மஞ்சள் நதியை நகருக்குள் திருப்பிவிட முடிவு செய்யப்பட்டது. ஆனால் அத்திட்டத்திற்காகப் போடப்பட்ட தடுப்பரண் உடைந்து மங்கோலியர்களின் கூடாரங்களுக்குள் வெள்ளம் புகுந்தது. இதனால் மங்கோலியர்கள் உயரமான பகுதிகளுக்குச் செல்ல வேண்டிய நிர்பந்தம் ஏற்பட்டது. அத்திட்டம் தோல்வியில் முடிந்தது. இவ்வாறு நடந்தபோதிலும் மங்கோலியர்கள் மேற்கத்திய சியாவிற்கு பிரச்சினையாக இருந்தனர். மேற்கத்திய சியாவின் பயிர்கள் அழிக்கப்பட்டன. சின் அரசமரபின் மன்னரும் உதவிக்கு வர மறுத்தார். பேரரசர் லி அன்குவான் கி.பி. 1210 சனவரியில் மங்கோலிய ஆட்சிக்கு அடிபணிந்தார். தனது விசுவாசத்தைக் காட்ட தன் மகள் சகாவை செங்கிஸ் கானுக்கு மணம் முடிக்கக் கொடுத்தார். ஒட்டகங்கள், வல்லூறுகள் மற்றும் துணிமணிகள் காணிக்கையாகக் கொடுக்கப்பட்டன. சுமார் 10 வருடங்களுக்கு மேற்கத்திய சியா மங்கோலியர்களுக்குக் கப்பம் கட்டியது. மங்கோலியர்-சின் போரில் உதவி செய்தது. ஆனால் செங்கிஸ் கான் கி.பி. 1219ல் குவாரசமியாவின் மேல் படையெடுத்தபோது மேற்கத்திய சியா மங்கோலியப் பேரரசில் இருந்து விலகியது. சின் மற்றும் சாங் அரசமரபுகளுடன் கூட்டு வைத்துக் கொண்டது. இந்த நம்பிக்கை துரோகம் காரணமாக செங்கிஸ் கானுக்குக் கோபம் ஏற்பட்டது. இதற்குத் தண்டனையாக கி.பி. 1225ல் இரண்டாவது முறையாக மேற்கத்திய சியா படையெடுப்பிற்கு உள்ளானது. செங்கிஸ் கான் மேற்கத்திய சியாவின் கலாச்சாரத்தை ஒட்டுமொத்தமாக அழிக்க நினைத்தார். மேற்கத்திய சியாவின் நகரங்களும், நாட்டுப் புறமும் திட்டமிடலுடன் அழிக்கப்பட்டன. கி.பி. 1227ல் தலைநகரம் முற்றுகையிடப்பட்டது. இந்த முற்றுகையின் முடிவில் செங்கிஸ் கான் உடல்நலக்குறைவால் இறந்தார். இவரது இறப்பிற்குப் பிறகு இன்சுவான் மங்கோலியர்களிடம் வீழ்ந்தது. 

மேற்கு சியா அரசமரபு அல்லது சி சியா அல்லது தாங்குடு பேரரசு அல்லது மின்யா என அழைக்கப்படும் இந்த அரசு 1038 இல் உருவானது. இது சீனாவின் வடமேற்கு மாகாணங்களான நிங்சியா, கன்சு கிழக்கு சிங்கை, வடக்கு ஷான்க்ஷி, வடமேற்கு சின்ஜியாங், தென்மேற்கு உள் மங்கோலியா மற்றும் மங்கோலியாவின் தெற்குப் பகுதிகளை உள்ளடக்கியிருந்தது. இது ஒரு சிறிய அரசு ஆகும். இது அதன் பெரிய மற்றும் சக்தி வாய்ந்த அண்டை நாடுகளுடன் ஆதிக்கப்போட்டியில் போராடிக் கொண்டிருந்தது. இதன் அண்டை நாடுகளாக கிழக்கு மற்றும் வட கிழக்கில் லியாவோ அரச மரபும் தென்கிழக்கில் சாங் அரச மரபும் இருந்தன. 1115 இல் லியாவோ அரசமரபை சின் அரசமரபு வெற்றி கொண்டபோது மேற்கு சியா புதிய அரச மரபுக்குக் கப்பம் கட்ட ஒப்புக்கொண்டது. மேற்கு சியா சாங் அரச மரபுக்கு எதிரான சின் அரச மரபின் போரில் சின் அரசு மரபுக்கு உதவி செய்தது. இதன்மூலம் மேற்கு சியா ஆயிரக்கணக்கான சதுர மைல் பரப்பளவை சாங் பகுதிகளிலிருந்து பெற்றது. ஆனால் வருடங்கள் செல்லச் செல்ல மேற்கு சியா மற்றும் சின் அரச மரபுக்கு இடையேயான நட்பானது குறைந்து கொண்டே சென்றது.

மேற்கு சியாவின் நான்காவது ஆட்சியாளரான பேரரசர் ரென்சோங் இறந்த பிறகு பேரரசர் குவான்சோங் ஆட்சிக்கு வருகிறார். இதன் பிறகு மேற்கு சியாவின் சக்தியானது குறையத் தொடங்குகிறது. ராணுவ ரீதியாக அண்டை நாடான சின் அரசமரபை விட மேற்கு சியாவின் பலம் குறைவாக இருந்த போதிலும் வடக்கு புல்வெளியில் அது ஆதிக்கம் செலுத்தியது. மேற்கு சியா அடிக்கடி துரத்தப்பட்ட கெரயிடு தலைவர்களை வரவேற்றது. இதற்குக் காரணம் வடக்கு புல்வெளியில் இருந்த மக்களுடனான வணிகத் தொடர்பு மற்றும் அங்கிருந்து அகதிகளாக வந்தவர்களை மங்கோலிய பீடபூமியில் ஒரு கருவியாக மேற்கு சியா உபயோகித்தே ஆகும். 1190 களின் இறுதி மற்றும் 1200 களின் ஆரம்பத்தில் தெமுசின் தனது சக்தியை மங்கோலியாவில் உறுதிப்படுத்தினார். கெரயிடு தலைவர் ஓங் கானின் இறப்பு முதல் 1203 இல் தெமுசினின் மங்கோலியப் பேரரசு வளர்ந்து வந்த வரை கெரயிடு தலைவர் நில்கா செங்கும் தனது ஆதரவாளர்களின் சிறு படையுடன் மேற்கு சியாவிற்கு சென்றார். ஆனால் அவரது ஆதரவாளர்கள் மேற்கு சியா மக்களிடம் கொள்ளையடிக்க ஆரம்பித்த போது நில்கா செங்கும் மேற்கு சியாவில் இருந்து துரத்தப்பட்டார்.

தனது எதிரி நில்கா செங்கும் மேற்கு சியாவில் தஞ்சமடைந்ததை காரணம் காட்டி தெமுசின் 1205 இல் எட்சின் பகுதியில் தாக்குதல் நடத்தினார். மங்கோலியர்கள் எல்லைப்புற குடியிருப்பு பகுதிகளை கொள்ளையிட்டனர். ஒரு மேற்கு சியா உயர்குடி மங்கோலிய மேலாதிக்கத்தை ஒப்புக்கொண்டார். கன்சோவு (தற்கால ஜங்யே) தாக்குதலின்போது மங்கோலியர்கள் அந்நகரத்தின் தளபதியின் மகனை பிடித்தனர். அச்சிறுவன் மங்கோலிய படையில் இணைந்தான். மங்கோலிய பெயரையும் வைத்துக் கொண்டான். அவன் பெயர் சகன். அவன் தெமுசினின் பாதுகாவலர்களின் தளபதியானான். அடுத்த வருட வருடமான 1206 இல் தெமுசின் அதிகாரப்பூர்வமாக செங்கிஸ்கான் என்ற பட்டம் பெற்றார். அனைத்து மங்கோலியர்களின் ஆட்சியாளரானார். இதுவே அதிகாரபூர்வமாக மங்கோலியப் பேரரசின் தொடக்கமாகும். லீ அங்குவான் என்பவர் ஒரு கலகம் ஏற்படுத்தி மேற்கு சியாவின் ஹுவாங்சோங்கைக் கொன்றார். தனக்கு பேரரசர் க்ஷியான்சோங் என்று பெயர் வைத்து ஆட்சி செய்தார். 1207 இல் செங்கிஸ்கான் மேற்கு சியாவின் மீது மற்றொரு தாக்குதல் நடத்தினர். இப்போது ஓர்டோ பகுதி தாக்கப்பட்டது. மஞ்சள் ஆற்றின் கரையில் அமைந்திருந்த முக்கிய பகுதியான உகை கொள்ளையிடப்பட்டது. 1208 இல் செங்கிஸ்கான் பின்வாங்கினார். ஒரு முழு அளவிலான படையெடுப்புக்கு தன்னை தயார் படுத்திக் கொண்டிருந்தார். மேற்கு சியாவை தாக்குவதன் மூலம் அவருக்கு ஒரு கப்பம் கட்டும் நாடு கிடைக்கும். மேலும் பட்டுப் பாதையும் அவரது கட்டுப்பாட்டுக்குள் வரும். இதன் மூலம் அவர்களுக்கு நிறைய வருமானம் கிடைக்கும். மேலும் மேற்கு சியாவில் இருந்து அதை விட செல்வம் நிறைந்த சின் அரச மரபின் மீது தாக்குதல் நடத்தலாம்.

1209 இல் மேற்கு சியாவை வெல்ல செங்கிஸ் கான் தனது பயணத்தை தொடங்கினார். லீ அங்குவான் சின் அரசமரபிடம் இருந்து உதவி வேண்டினார். ஆனால் புதிய சின் பேரரசர் வன்யன் யோங்ஜி உதவி அனுப்ப மறுத்தார். "எங்களது எதிரிகள் ஒருவரை ஒருவர் தாக்கிக் கொள்ளும் போது எங்களுக்கு சாதகமே. இதனால் எங்களுக்கு என்ன ஆபத்து?" என்று கூறினார். வோலஹோய் நகருக்கு வெளியில் கவோ லியாங்-ஹுயியால் தலைமை தாங்கப்பட்ட ஒரு படையை தோற்கடித்த பின்னர் செங்கிஸ் கான் நகரைக் கைப்பற்றினார். மஞ்சள் ஆற்றின் போக்கில் முன்னேற தொடங்கினார். கியேமன் கோட்டையை அடையும் வரை அவர் தான் சென்ற பாதையில் பல நகரங்களை வென்றார். அக்கோட்டை தான் ஹெலன் மலைகளின் வழியே மேற்கு சியாவின் தலைநகரான இன்சுவானுக்கு செல்லும் ஒரே ஒரு வழியை பாதுகாத்தது. அக்கோட்டையில் 70,000 வீரர்கள் வரை கொண்ட ராணுவமும் 50,000 துணை படையினரும் இருந்தனர். இதன் காரணமாக கோட்டையைப் பிடிப்பது மிகக் கடினமாக இருந்தது. இரண்டு மாதம் போர் வெற்றி தோல்வியின்றி நடந்தது. பிறகு மங்கோலியர்கள் தோற்று ஓடுவதைப் போல ஓடினர். மேற்கு சியா ராணுவம் வெயி-மிங் லிங்-குங் தலைமையில் வெளிப்பகுதிக்கு மங்கோலியர்களை துரத்திக்கொண்டு வந்தது. அங்கு எளிதில் தோற்கடிக்கப்பட்டது. தன் பாதையில் எந்த தடைகளும் இல்லாமல் போன பிறகு செங்கிஸ் கான் தலைநகரை நோக்கி முன்னேறினார். நல்ல அரண்களைக் கொண்டிருந்த இன்சுவான் சுமார் 150,000 வீரர்களை கொண்டிருந்தது. இது மங்கோலிய ராணுவத்தை போல் கிட்டத்தட்ட இரு மடங்காகும். மங்கோலியர்கள் அப்போதுதான் முதன் முதலாக முற்றுகை போர் செய்ய முயற்சித்தனர். ஆனால் அவர்களிடம் நகரை வெல்லுவதற்கு தேவையான கருவிகளோ அல்லது அனுபவமோ இல்லை. அந்த நகரத்திற்கு மங்கோலியர்கள் மே மாதத்தில் வந்தனர். ஆனால் அக்டோபர் வரை அவர்களால் நகருக்குள் செல்ல முடியவில்லை. ஆறு மற்றும் அதன் பாசன கால்வாய்களை திசை திருப்பி நீரை நகருக்குள் செலுத்தி வெள்ளம் ஏற்படுத்த செங்கிஸ் கான் முயற்சித்தார். மங்கோலியர்கள் ஜனவரி 1210 இல் இன்சுவான் மதில் சுவர்களை தாண்டி செல்ல இருந்தனர். ஆனால் ஆற்றின் பாதையை மாற்றிய தடுப்பரண் உடைந்தது. இதன் காரணமாக மங்கோலிய கூடாரங்கள் வெள்ளத்தில் மூழ்கின. மங்கோலியர்கள் உயர் நில பகுதிகளுக்கு சென்றனர். இந்தப் பின்னடைவு ஏற்பட்ட போதிலும் மங்கோலியர்கள் இன்னும் மேற்கு சிவாவிற்கு ஒரு ஆபத்தாகவே விளங்கினார். மேற்கு சியாவின் பயிர்கள் அழிக்கப்பட்டு மற்றும் சின் அரசிடமிருந்து எந்த உதவியும் வராத நேரத்தில் லீ அங்குவான் மங்கோலிய ஆட்சிக்கு அடிபணிவதாக ஒப்புக்கொண்டார். தனது விசுவாசத்தை காட்டுவதற்காக தன் மகள் சகாவை செங்கிஸ் கானுக்கு மணமுடித்துக் கொடுத்தார். மேலும் ஒட்டகங்கள், வல்லூறுகள் மற்றும் துணிமணிகளை கொடுத்தார்.

1210 இல் மேற்கு சியா சின் அரசமரபை தாக்கியது. இதற்கு காரணம் மங்கோலியர்களுக்கு எதிரான போரில் மேற்கு சியாவை சின் அரசமரபு ஆதரிக்காததே ஆகும். அடுத்த வருடம் மங்கோலியர்கள் மேற்கு சியாவுடன் இணைந்து 23 ஆண்டுகாலம் நடக்கப்போகும் சின் அரச மரபுக்கு எதிரான போரை தொடங்கினர். அதே வருடம் லீ அங்குவான் தனது பதவியிலிருந்து விலகினார். பேரரசர் ஷென்ஜோங் ஆட்சியை கைப்பற்றிய பிறகு லீ அங்குவான் இறந்தார்.

மேற்கு சியா சின் அரச மரபுக்கு எதிரான போரில் மங்கோலியர்களுக்கு ஆதரவளித்த போதும் 1217 இல் மத்திய ஆசிய படையெடுப்புகளுக்கு செங்கிஸ் கான் மேற்கு சியாவின் படைகளை கேட்டபோது அது படைகளை அனுப்ப மறுத்தது. மேற்கு சியாவிற்கு எச்சரிக்கை விடுக்கும் விதமாக மங்கோலியர்கள் அங்கிருந்து பின் வாங்கும் முன்னர் அதனை முற்றுகையிட்டனர். 1219 இல் செங்கிஸ் கான் மத்திய ஆசியாவில் இருந்த குவாரசமியப் பேரரசுக்கு எதிராக படை எடுத்தார். மேற்கு சியாவின் ராணுவ உதவியை கேட்டார். எனினும் மேற்கு சியாவின் பேரரசர் மற்றும் அவரது இராணுவ தளபதி அசா ஆகியோர் படையெடுப்புக்கு வர மறுத்தனர். "குவாரசமியாவை தாக்க செங்கிஸ்கானிடம் சிறு படையே இருப்பின் அவர் தன்னை பெரிய சக்தியாக கூறிக்கொள்ள தகுதியற்றவர்" என்று கூறினர். கோபமடைந்த செங்கிஸ்கான் பழிவாங்க சபதம் எடுத்துக் கொண்டு குவாரசாமியாவை தாக்க புறப்பட்டார். அதே நேரத்தில் மேற்கு சியா சின் மற்றும் சாங் அரசமரபுகளுடன் மங்கோலியர்களுக்கு எதிராக கூட்டணி ஏற்படுத்த முயற்சித்து.

1221 இல் குவாரசமியாவை தோற்கடித்த பிறகு செங்கிஸ்கான் மேற்கு சியாவின் நம்பிக்கை துரோகத்திற்கு பதிலடி கொடுக்க தனது ராணுவத்தை தயார் செய்தார். அதே நேரத்தில் பேரரசர் ஷென்ஜோங் 1223 இல் பதவியிலிருந்து விலகினார். அவரது மகன் க்ஷியான்சோங் பதவிக்கு வந்தார். 1225 இல் செங்கிஸ்கான் சுமார் 180,000 வீரர்களைக் கொண்ட படையுடன் தாக்கினர். காரா கோடோவை வென்ற பிறகு மங்கோலியர்கள் நிதானமாக தெற்கு நோக்கி முன்னேறினர். மேற்கு சியாவின் துருப்புகளின் தளபதியான அசாவால் மங்கோலியர்களை போரில் சந்திக்க முடியவில்லை. ஏனெனில் தலைநகரில் இருந்து களைப்படைய வைக்கும் 500 கிலோ மீட்டர் பாலைவன பயணத்தை மேற்கு நோக்கி அவர்கள் செய்ய வேண்டி இருந்தது. யுத்தத்தில் அவர்களை சந்திக்க எந்த ராணுவமும் இல்லாத அந்த நேரத்தில் மங்கோலியர்கள் தேர்ந்தெடுத்து தங்களது இலக்குகளை தாக்கினர். ஒவ்வொரு நகரமும் கைப்பற்றப்படும் போது கைதிகள், கட்சி மாறியவர்கள், ராணுவத்திற்கு தேவையான பொருட்கள் மற்றும் ஆயுதங்களை எடுத்துக் கொண்டு அடுத்த நகரத்தை தாக்கினர். மேற்கு சியாவின் கடும் எதிர்ப்பால் கோபமடைந்த செங்கிஸ்கான் கிராமப்புறங்களை அழித்தார். நகரங்கள் மற்றும் கோட்டைகளை அழிக்குமாறு தனது தளபதிகளுக்கு ஆணையிட்டார். காரா கோடோவை வென்ற இரண்டு மாதங்களுக்குப் பிறகு மங்கோலியர்கள் கிலியன் மலைகள் எட்சின் ஆற்றை கிழக்கு நோக்கி திருப்புகின்ற இடத்தை அடைந்தனர். அப்பகுதி காரா கோடோவில் இருந்து சுமார் 300 கிலோ மீட்டர் தெற்கில் அமைந்துள்ளது. அந்த இடத்தில் செங்கிஸ்கான் தனது ராணுவத்தை பிரித்தார். மேற்கு பகுதி நகரங்களை கவனித்துக்கொள்ள தளபதி சுபுதையை அனுப்பினார். அதேநேரத்தில் முக்கிய இராணுவமானது கிழக்கு நோக்கி முன்னேறி மேற்கு சியா பேரரசின் இதய பகுதியை நோக்கி சென்றது. செங்கிஸ்கான் சுசோவு பகுதியை முற்றுகையிட்டார். அது ஐந்து வாரங்களுக்குப் பிறகு வீழ்ந்தது. பிறகு கன்சோவு பகுதியை நோக்கி முன்னேறினார். இதுதான் அவரது தளபதி சகான் பிறந்து வளர்ந்த நகரமாகும். சகானின் தந்தை தான் இன்னும் அந்த நகரத்தின் படைக்குத் தளபதியாக இருந்தார். எனவே சகான் அவருடன் பேச்சு வார்த்தைக்கு முயற்சித்தார். ஆனால் அவரது தந்தைக்கு அடுத்த இடத்தில் இருந்த தளபதி கலகம் ஏற்படுத்தி சகானின் தந்தையை கொன்றான். சரணடைய மறுத்தான். அந்த நகரத்தை வெல்ல ஐந்து மாதங்கள் ஆனது. கோபம் கொண்ட செங்கிஸ்கான் பழிவாங்க நினைத்தார். ஆனால் சகான் அவரை சமாதானப்படுத்தினார். எனவே சகானின் தந்தையை கொன்ற 35 சதிகாரர்கள் மட்டும் கொல்லப்பட்டனர்.

மேற்கு சியா பேரரசின் இரண்டாவது பெரிய நகரமான உவேவை தனது துருப்புக்கள் நெருங்கியபோது 1226 ஆகஸ்டில் செங்கிஸ்கான் வெப்பத்தில் இருந்து விலகிச் செல்ல கிலியன் மலைகளுக்கு சென்றார். தங்களது தலைநகரிலிருந்து உதவி வராத காரணத்தால் உவே நகரம் சரணடைய முடிவு செய்தது. இதன் காரணமாக அழிவிலிருந்து தப்பியது. இந்த நேரத்தில் பேரரசர் க்ஷியான்சோங் இறந்தார். இதன் காரணமாக மொசு பதவிக்கு வந்தார். அந்நேரத்தில் மங்கோலியர்கள் மேற்கு சியாவின் தலைநகரை நெருங்கிக் கொண்டிருந்தனர். நாடு வீழ்ந்து கொண்டிருந்தது. இலையுதிர் காலத்தில் செங்கிஸ்கான் தனது துருப்புகளுடன் இணைந்தார். லியாங்ஜோவு பகுதியை கைப்பற்றினார். ஹெலன் ஷான் பாலைவனத்தை கடந்தார். இன்சுவானில் இருந்து வெறும் 30 கிலோமீட்டர் தொலைவில் இருக்கும் லிங்வுவை நவம்பரில் முற்றுகையிட்டார். அங்கு மஞ்சள் ஆற்று யுத்தத்தில் மேற்கு சியா 300,000க்கும் மேற்பட்ட படைவீரர்களைக் கொண்டு எதிர் தாக்குதல் நடத்தியது. உறைந்திருந்த ஆறு மற்றும் கால்வாய்களின் கரையில் மங்கோலிய வீரர்களுடன் சண்டையிட்டது. மங்கோலியர்கள் மேற்கு சியா துருப்புகளை தோற்கடித்தனர். யுத்தத்திற்குப் பிறகு 3 லட்சம் மேற்கு சியா வீரர்களின் உடல்கள் எண்ணப்பட்டதாக கூறப்பட்டது.

1227 இல் இன்சுவானை அடைந்த செங்கிஸ்கான் அதை முற்றுகையிட்டார். அதேநேரத்தில் சின் அரசிடமிருந்து உதவிப் படைகள் வர வாய்ப்பு இருந்த காரணத்தால் சின் அரசையும் தாக்க முயற்சிகள் மேற்கொண்டார். சின் அரசமரபை முழுவதும் வெல்வதற்கு அவர் மேற்கொண்ட ஒரு முயற்சியாகவும் இதை நாம் எடுத்துக்கொள்ளலாம். செங்கிஸ்கான் தனது மகன் ஒகோடி மற்றும் தளபதி சகான் தலைமையில் தெற்கு எல்லைக்கு படைகளை அனுப்பினார். வெயி ஆறு மற்றும் தெற்கு ஷான்க்ஷி அருகில் இருக்கும் பகுதிகளை அவர்கள் தாக்கினர். மேலும் சின் மலைகளை தாண்டி சின் தலைநகரமான கைஃபேங்கை தாக்க சில துருப்புக்களையும் அனுப்பினார். செங்கிஸ்கான் நேரடியாகச் சுபுதையுடன் இணைந்து தென்மேற்கில் தற்போதைய நிங்க்ஷியா மற்றும் கன்சு பகுதிகளில் 150 கிலோ மீட்டர் அகல பகுதி வழியே தாக்குதல் நடத்தி சென்றார். சுபுதை லியுபான் மலைகளின் வடக்கு பகுதிகளை கடந்து பிப்ரவரி மற்றும் மார்ச் மாதங்களில் ஒவ்வொரு பட்டணமாக வென்றார். தாவோ ஆற்று பள்ளத்தாக்கு மற்றும் லன்சோவு பகுதிகளை வென்றார். அதே நேரத்தில் செங்கிஸ்கான் கிங் ஷுயி ஆற்றின் போக்கில் தெற்குப் பகுதிக்கு சென்றார்.

மேற்கு சியாவில் இன்சுவான் ஆறு மாதங்களுக்கு முற்றுகையிலேயே இருந்தது. அதே நேரத்தில் லோங்டே பகுதியில் செங்கிஸ்கான் முற்றுகையில் ஈடுபட்டிருந்தார். எனவே சகானை பேச்சுவார்த்தைக்கு அனுப்பினார். பேரரசர் அடிபணிவதாக ஒத்துக் கொண்டதாகவும் ஆனால் தகுந்த பரிசுகளை ஏற்பாடு செய்ய ஒரு மாதம் கால அவகாசம் கேட்டு இருப்பதாகவும் சகான் தெரிவித்தார். செங்கிஸ்கான் ஒத்துக்கொண்டார் ஆனால் அதே நேரத்தில் ரகசியமாக பேரரசரை கொல்ல திட்டமிட்டார். அமைதிப் பேச்சு வார்த்தைகளின் போது செங்கிஸ்கான் லியுபான் மலைகளின் அருகில் இருந்த குயுவான் பகுதியில் தனது ராணுவ நடவடிக்கைகளை மேற்கொண்டிருந்தார். அந்நேரத்தில் சின் அரசிடம் இருந்து வந்த அமைதிப் பேச்சுவார்த்தையை நிராகரித்தார். சின் மற்றும் சாங் அரசுகளின் எல்லை அருகே சின் அரசை தாக்க தயாரானார். ஆனால் ஆகஸ்ட் 1227 இல் செங்கிஸ்கான் இறந்தார். வரலாற்றுரீதியாக அவரது இறப்பிற்கான காரணம் தெரியவில்லை. அதே நேரத்தில் ராணுவ நடவடிக்கைகளில் எதுவும் தொய்வு ஏற்படக் கூடாது என்பதற்காக அவரது மரணம் ரகசியமாக வைக்கப்பட்டது. செப்டம்பர் 1227 இல் பேரரசர் மொசு மங்கோலியர்களிடம் சரணடைந்தார். பின் கொல்லப்பட்டார். பிறகு மங்கோலியர்கள் இரக்கமின்றி இன்சுவானை சூறையாடினர். நகர மக்களைக் கொன்றனர். நகரத்திற்கு மேற்கு பகுதியில் இருந்த ஏகாதிபத்திய கல்லறைகளை சூறையாடினர். மேற்கு சியா அரசை முழுவதுமாக அழித்தனர்.

ஆகஸ்ட் 1227 இல் இன்சுவான் வீழ்ந்தபோது செங்கிஸ்கான் இறந்தார். அவரது இறப்பிற்கான சரியான காரணம் இன்றும் மர்மமாகவே உள்ளது. மேற்கு சியாவிற்கு எதிரான போரின் போது குதிரையிலிருந்து கீழே விழுந்தது, உடல்நலக்குறைவு அல்லது, வேட்டையாடும்போது அல்லது போரின் போது ஏற்பட்ட காயம் என பல்வேறாக இவரது இறப்பிற்கான காரணங்கள் கூறப்படுகிறது. கலிசிய-வோலினிய கிரானிக்கல் ஆனது இவர் மேற்கு சியாவிற்கு எதிரான போரில் இறந்ததாகவும், செங்கிஸ்கான் தனது இறுதி யுத்தத்தில் தனது காலில் பெற்ற அம்பு காயத்தால் தொற்று ஏற்பட்டு இறந்ததாக மார்க்கோ போலோவின் நூலும் கூறுகின்றன. பிற்கால மங்கோலிய நூல்கள் போரில் பரிசாக பெற்ற ஒரு மேற்கு சியா இளவரசியை செங்கிஸ்கான் இறப்பிற்கு காரணமாகக் கூறுகின்றன. 17ஆம் நூற்றாண்டின் ஒரு ஆரம்பகால நூலானது அந்த இளவரசி ஒரு கத்தியை மறைத்து வைத்திருந்து இவரை குத்தியதாக கூறுகின்றது. ஆனால் சில மங்கோலிய எழுத்தாளர்கள் இக்கதையை நம்ப மறுக்கின்றனர். இது எதிரிகளான ஒயிராட்களின் வேலையாக இருக்கலாம் என்று சந்தேகிக்கின்றனர்.

இரண்டாவது படையெடுப்பின் போது மேற்கு சியாவின் அழிவானது கிட்டத்தட்ட முழுமையாக நடத்தப்பட்டது. யோவான் மேன் எனப்படும் எழுத்தாளரின் கூற்றுப்படி மேற்கு சியா எனும் நாடு இருந்தது வரலாற்று நிபுணர்கள் தவிர பெரும்பாலானவர்களுக்கு தெரியாது. இதற்கு காரணம் அதை முழுமையாக அழிக்க செங்கிஸ்கான் உத்தரவிட்டதே ஆகும். மேலும் அவர் "இதுதான் முதன் முதலில் பதிவிடப்பட்ட இனப்படுகொலை முயற்சியின் உதாரணம்" என்கிறார்." எனினும் மேற்கு சியாவின் அதிகார இனம் மேற்கு சிச்சுவான், வடக்கு திபெத் ஆகிய இடங்களுக்கு இடம்பெயர்ந்து. இவர்கள் வடகிழக்கு இந்தியாவிற்கு இடம்பெயர்ந்து இருக்கவும் வாய்ப்பு உள்ளது. இடம்பெயர்ந்த இடங்களில் சில நேரங்களில் இவர்கள் உள்ளூர் ஆட்சியாளர்களாக மாறினர். திபெத்தின் யர்லுங் ஆற்றின் மேல் பகுதிகளில் ஒரு சிறு மேற்கு சியா மாநிலம் நிறுவப்பட்டது. அதே நேரத்தில் மற்ற மேற்கு சியா மக்கள் தற்போதைய ஹெனான் மற்றும் ஹீபே மாகாணங்களுக்கு குடிபெயர்ந்தனர். சீனாவில் மிங் அரசமரபின் நடுக்கால ஆட்சி வரை மேற்கு சியாவின் எஞ்சிய மக்கள் காணப்பட்டனர்.

மங்கோலியப் பேரரசானது செங்கிஸ்கான் இறந்தபோதிலும் கடைசியில் மேற்கு சியாவை தோற்கடிப்பதில் வெற்றி பெற்றது. பிறகு செங்கிஸ்கானின் வழிவந்தவர்களின் தலைமையில் எஞ்சிய சீனாவை வெல்ல முயற்சித்தது. சின் அரசாங்கமானது 1211 இல் ஆரம்பித்து நடந்துவந்த மங்கோலிய தாக்குதல்களால் நிலப்பகுதி மற்றும் துருப்புகளை இழந்தது. பிறகு 1234 இல் தோற்கடிக்கப்பட்டது. தென்மேற்கு சீனாவின் தலி ராச்சியமானது 1253 இல் தோற்கடிக்கப்பட்டது. தெற்கு சீனாவின் சாங் அரசாங்கமானது 1235 இல் ஆரம்பித்து நான்கு தசாப்தங்களுக்கு நடந்த போர்களுக்கு பிறகு 1279 இல் சரணடைந்தது.



</doc>
<doc id="388581" url="https://ta.wikipedia.org/wiki?curid=388581" title="மங்கோலியர்களின் சின் வம்சப் படையெடுப்பு">
மங்கோலியர்களின் சின் வம்சப் படையெடுப்பு

மங்கோலியர்களின் சின் வம்சப் படையெடுப்பு (மங்கோலியர்-சின் போர்) என்பது மங்கோலியப் பேரரசிற்கும், மஞ்சூரியா மற்றும் வட சீனாவை ஆண்ட சுரசன்கள் தலைமையிலான சின் அரசமரபிற்கும் இடையே நடைபெற்ற போர் ஆகும். கிபி. 1211ல் ஆரம்பிக்கப்பட்ட இப்போர் 23 வருடங்களுக்கும் மேலாக நீடித்தது. கி.பி. 1234ல் மங்கோலியர்களால் சின் வம்சம் முழுமையாகக் கைப்பற்றப்பட்ட பின்னரே முடிந்தது.

சின் அரசமரபின் சுரசன் ஆட்சியாளர்கள் மங்கோலிய புல்வெளிகளில் வாழ்ந்த நாடோடி பழங்குடியினரிடம் கப்பம் பெற்றுக் கொண்டிருந்தனர். மேலும் பழங்குடியினருக்கு இடையே சண்டைகளை தூண்டிவிட்டனர். மங்கோலியர்களின் காபூல் கானின் தலைமையில் 12 ஆம் நூற்றாண்டில் ஒன்றிணைந்தபோது சுரசன்கள் தாதர்களைத் தூண்டி விட்டு அவர்களை அழிக்க முயன்றனர். ஆனால் மங்கோலியர்கள் தங்கள் பகுதியில் இருந்து சின் படைகளை வெளியேற்றினர். காபூல் கானுக்குப் பின் ஆட்சிக்கு வந்த அம்பகையை தாதர்கள் பிடித்தனர். அவரை சின் ஏகாதிபத்திய அவையில் ஒப்படைத்தனர். சின் அரசமரபின் பேரரசர் க்ஷிசோங் அம்பகையை சிலுவையில் அறைந்து கொல்ல ஆணையிட்டார். சின் அரசாங்கமானது அடிக்கடி மங்கோலிய நாடோடிகளுக்கு எதிராக சிறு தாக்குதல்களையும் நடத்தியது. தாக்குதலின் முடிவில் அவர்கள் அடிமையாக்கப்பட்டனர் அல்லது கொல்லப்பட்டனர்.

1210 இல் செங்கிஸ்கானின் அவைக்கு வன்யன் யோங்ஜி சின் அரியணைக்கு வந்ததை அறிவிக்க ஒரு குழு வந்தது. மங்கோலியர்களை கப்பம் கட்ட கூறியது. சுரசன்கள் சக்தி வாய்ந்த புல்வெளி நாடோடிகளை தோற்கடித்து இருந்தனர். கெரயிடுகள் மற்றும் தாதர்களுடன் கூட்டணியில் இருந்தனர். இதன் காரணமாக புல்வெளியில் இருந்த அனைத்து பழங்குடியினரும் தங்கள் ஆட்சியின் கீழ் என கூறினர். சின் அரசாங்கத்தின் உயர்நீதிமன்ற அதிகாரிகள் மங்கோலியர்கள் பக்கம் கட்சித் தாவி செங்கிஸ்கானை சின் அரசமரபை தாக்குமாறு வலியுறுத்தினர். இது ஒரு பொறியாகவோ அல்லது மோசமான சூழ்ச்சித் திட்டமாகவே இருக்கலாம் என எண்ணிய செங்கிஸ்கான் மறுத்தார். கப்பம் கட்ட கூறி ஆணை வந்தபோது செங்கிஸ்கான் தெற்குப் பக்கம் திரும்பி தரையில் எச்சில் துப்பியதாக கூறப்படுகிறது. பிறகு தனது குதிரையில் ஏறி வடக்குப் பக்கம் சென்றார். அதிர்ச்சியில் உறைந்திருந்த தூதுவன் குதிரை குளம்பின் புழுதியில் மூச்சு முட்ட நின்றான். செங்கிஸ்கானின் மறுப்பு மங்கோலியர்கள் மற்றும் சுரசன்கள் இடையே ஒரு போரை அறிவித்ததற்கு சமமானதாகும்.

கெர்லன் ஆற்றுக்கு செங்கிஸ்கான் திரும்பி வந்த பிறகு 1211ன் ஆரம்பத்தில் அவர் ஒரு குறுல்த்தாய்க்கு அறிவிப்பு விடுத்தார். ஒரு பெரிய விவாதத்திற்கு ஏற்பாடு செய்ததன் மூலம் சமூகத்தில் இருந்த ஒவ்வொருவரும் இதில் ஈடுபடுத்தப்பட்டனர். அருகில் இருந்த மலையில் கான் தனியாக வழிபட்டார். தனது தொப்பியையும் பெல்ட்டையும் கழட்டி எல்லையற்ற வானத்தின் முன்பு வணங்கி நின்றார். பல தலைமுறைகளாக சுரசன்களுக்கு எதிராக தன் மக்களுக்கு இருந்த குறைகளையும் தனது முன்னோர்கள் அனுபவித்த சித்திரவதை மற்றும் அவர்கள் கொல்லப்பட்டதையும் விவரித்தார். சுரசன்களுக்கு எதிரான இந்தப் போரை தான் கேட்கவில்லை என்று விளக்கம் அளித்தார். நான்காம் நாள் காலையில் செங்கிஸ்கான் ஒரு தீர்ப்புடன் வெளிப்பட்டார்: "எல்லையற்ற நீல வானமானது வெற்றி மற்றும் பழிவாங்கலை நமக்கு சத்தியம் செய்து கொடுத்துள்ளது".

செங்கிஸ்கான் நடந்து கொண்ட விதத்தை கேள்விப்பட்ட வன்யன் யோங்ஜி, கானுக்கு ஒரு செய்தியை அனுப்பினார்: "எங்கள் பேரரசு கடல் போன்றது; உங்களுடையதோ கைப்பிடி மண் போன்றது ... நாங்கள் எப்படி உங்களை கண்டு பயப்பட முடியும்?".

தாங்குடுகள் தலைமையிலான மேற்கு சியா பேரரசு மீது படையெடுப்பு ஆரம்பிக்கப்பட்டபோது 1207 முதல் 1209 வரை பல்வேறு தாக்குதல்கள் நடத்தப்பட்டன. மங்கோலியர்கள் 1211 இல் சின் பகுதிகளை தாக்கியபோது ஒங்குடு மக்களின் தலைவராக இருந்த அல 'குஸ் செங்கிஸ்கானை ஆதரித்தார். சின் அரசமரபின் இதயப் பகுதிக்கு செல்ல பாதுகாப்பான வழியையும் காண்பித்தார். மங்கோலியப் பேரரசு மற்றும் சின் அரசமரபுக்கு இடையிலான முதல் முக்கியமான யுத்தமானது எஹுலிங் யுத்தம் ஆகும். இது 1211 இல் ஜங்ஜியாகோவு என்ற இடத்தில் ஒரு மலை வழியில் நடைபெற்றது. அங்கு சின் தளபதி வன்யன் ஜியுஜின் மங்கோலியர்களை தாக்க தனக்கு கிடைத்த முதல் வாய்ப்பை பயன்படுத்தாமல் ஒரு தந்திரோபாய தவறை செய்தார். அதற்கு பதிலாக அவர் சிமோ மிங்கன் என்ற தூதுவனை மங்கோலியர்களிடம் அனுப்பினார். உடனடியாக மங்கோலியர்கள் பக்கம் கட்சித் தாவிய அந்த தூதுவன் சின் படையானது வழியின் அடுத்த பக்கத்தில் காத்திருப்பதை கூறினான். அங்கு நடைபெற்ற எஹுலிங் யுத்தத்தில் மங்கோலியர்கள் ஆயிரக்கணக்கான சின் துருப்புக்களை கொன்றனர். படையை நகர்த்திக்கொண்டே சண்டையிட மங்கோலியர்கள் ஆரம்பத்திலேயே கற்றனர். அவர்கள் பட்டணங்கள் வழியே சென்று தங்களது எதிரிகளை அவர்களின் விலங்குகளிடமிருந்து பிரிந்து வர வைப்பர். எதிரிகள் மங்கோலிய ராணுவத்தின் பொறிக்குள் சிக்கும் போது மங்கோலியர்கள் அவர்களைக் கொன்று அவர்களுடைய விலங்குகளை எடுத்துக் கொள்வர். செங்கிஸ்கான் தெற்கு நோக்கி சென்றபோது அவருடைய தளபதி செபே மேலும் கிழக்கு நோக்கி மஞ்சூரியாவிற்கு பயணம் செய்தார். அங்கு முக்டென் (தற்கால ஷென்யங்க்) என்ற பகுதியைக் கைப்பற்றினார். எனினும் 1212 இல் செங்கிஸ் கான் தனது முழங்காலில் பட்ட அம்பினால் காயமுற்றார். இதன் பிறகு மங்கோலியர்கள் புல்வெளி மற்றும் கோபி பாலைவனத்திற்கு இடைப்பட்ட பகுதியில் இருந்து ஓய்விற்குப் பிறகு திரும்பினர். 1212 இல் கிதான் தலைவர் லியு-கே செங்கிஸ்கான் உடன் தனது கூட்டணியை பிரகடனப்படுத்தினார். மஞ்சூரியாவை சின்களிடமிருந்து விடுவித்தார்.

மங்கோலிய இராணுவமானது 1213 இல் சின்களின் மத்திய தலைநகரமான ஷோங்டுவை (தற்கால பெய்ஜிங்) முற்றுகையிட்டது. அப்போது லி யிங், லி க்ஷியோங் மற்றும் சில பிற தளபதிகள் 10,000க்கும் மேற்பட்ட வீரர்களை கொண்ட குடிமக்கள் படையை சேர்த்து மங்கோலியர்களை பல இடங்களில் தோற்கடித்தனர். மங்கோலியர்கள் ஒவ்வொன்றும் லட்சம் வீரர்களை கொண்ட சின் ராணுவங்களை தோற்கடித்தனர். ஜுயோங் மற்றும் ஜிஜிங் வழிகள் வழியே தடைகளைத் தகர்த்து கொண்டு மங்கோலியர்கள் நவம்பர் 1213 இல் சென்றனர். 1213 முதல் 1214ன் ஆரம்பம் வரை மங்கோலியர்கள் முழு வடக்கு சீன சமவெளியையும் சூறையாடினர். 1214 இல் செங்கிஸ்கான் ஷோங்டுவில் உள்ள தங்க கானின் அவையை சுற்றி வளைத்தார். சின் தளபதி ஹுஷாஹு பேரரசர் வன்யன் யோங்ஜியை கொலை செய்து வன்யன் யோங்ஜியின் உடன் பிறப்பின் மகனான க்ஷுவான்ஷோங்கை பேரரசர் பதவியில் அமர்த்தினார். மங்கோலியர்கள் ஷோங்டுவை முற்றுகையிட்டபோது சின் அரசாங்கமானது மங்கோலியப் பேரரசுக்கு கப்பம் கட்ட தற்காலிகமாக ஒப்புக்கொண்டது. செங்கிஸ்கானுக்கு ஒரு சுரசன் இளவரசியையும் பரிசாக அளித்தது. சின்களிடமிருந்து பெரும் அளவில் பரிசுகளை பெற்று இருந்த மங்கோலியர்கள் 1214 இல் போர் முடிவுற்றதாக நினைத்து பின்வாங்க ஆரம்பித்தனர். அப்போது பல்லாயிரக்கணக்கில் பெருகி இருந்த தனது படையினரை கொண்டு லி யிங் மங்கோலியர்கள் மீது அவர்கள் செல்லும் வழியில் பதுங்கியிருந்து தாக்குதல் நடத்த விரும்பினார். ஆனால் சின் ஆட்சியாளர் பேரரசர் அயிசோங் மங்கோலியர்களை தாக்க பயந்தார். எனவே லி யிங்கை தடுத்து நிறுத்தினார். பேரரசர் அயிசோங் மற்றும் தளபதி ஜுஹு கவோகி ஆகியோர் தலைநகரை தெற்கிலுள்ள கைஃபேங்குக்கு மாற்ற முடிவு செய்தனர். லி யிங் உட்பட பல அவையினரின் எதிர்ப்பையும் மீறி இந்த முடிவு எடுக்கப்பட்டது. அன்றிலிருந்து சின்கள் தங்களை தற்காத்துக் கொள்ளவே முயற்சித்தனர். 1215 இல் ஷோங்டு மங்கோலியர்களிடம் வீழ்ந்தது.

சின் தலைநகரை கைஃபேங்குக்கு மாற்றிய பிறகு சின் வேந்தர் வன்யன் செங்குயி மற்றும் தளபதி மோரன் ஜிங்ஜோங் ஆகியோர் ஷோங்டுவை காவல் காக்க விடப்பட்டனர். அந்த நேரத்தில் சின் ராணுவத்தின் ஒரு பகுதி மங்கோலியர்கள் பக்கம் கட்சி தாவியது. ஷோங்டுவை தெற்கு பகுதியிலிருந்து தாக்கி லுகோவு பாலத்தை கைப்பற்றியது. செங்கிஸ்கான் ஷோங்டுவை தாக்க மீண்டும் தனது துருப்புக்களை அனுப்பினார். சரணடைந்த கிதான் தளபதிகளான சிமோ மிங்கன், எலு அஹை மற்றும் எலு துஹுவா ஆகியோரின் தலைமையில் அப்படை அனுப்பப்பட்டது. மோரன் ஜிங்ஜோங்கிற்கு இரண்டாம் இடத்தில் இருந்த புசா ஜிஜின் தன்னிடம் இருந்த அனைத்து துருப்புகளுடன் மங்கோலியர்களிடம் சரண் அடைந்தார். இதனால் ஷோங்டுவில் நெருக்கடி ஏற்பட்டது. பிறகு பேரரசர் அயிசோங் வடக்குப் பகுதிக்கு உதவி படைகளை அனுப்பினார்: ஜென்டுங்கில் இருந்து ஜோங்ஷானுக்கு யோங்க்ஷி தலைமையில் துருப்புகளும் (எண்ணிக்கை தரப்படவில்லை), உகுலின் ஜிங்ஷோவு தலைமையில் 18,000 ஏகாதிபத்திய காவலாளிகளும், 11,000 காலாட்படை மற்றும் குதிரைப் படையினர் தென்மேற்கு திசை வழியாகவும் மற்றும் 10 ஆயிரம் வீரர்கள் ஹீபே மாகாணத்திலிருந்தும், அவர்களுக்கு உதவி பொருட்கள் வழங்கும் வண்டிகள் லி யிங் தலைமையிலும் அனுப்பப்பட்டன. ஷோங்டு மங்கோலியர்களிடம் மே 31 1215 இல் வீழ்ந்தது. மங்கோலியர்கள் பிறகு ஷான்க்ஷி, ஹீபே மற்றும் ஷான்டோங் மாகாணங்களில் இருந்த அனைத்து எதிர்ப்பாளர்களையும் 1217 முதல் 1223 வரை தோற்கடித்தனர். செங்கிஸ்கான் பிறகு தனது கவனத்தை மத்திய ஆசியா மற்றும் பாரசீகத்தில் இருந்த மற்றொரு நிகழ்வின் மீது திருப்பினார்.

ஏகாதிபத்திய அவை 1217 இல் ஜுஹு கவோகியின் கட்டுப்பாட்டில் இருந்தபோது அவர் முட்டாள்தனமாக கிட்டத்தட்ட முப்பது வருடங்களில் முதல் முறையாக ஹான் சீனர்கள் தலைமையில் இருந்த தெற்கு சாங் அரசமரபை தாக்க முடிவு செய்தார். இப்போர் 1224 வரை நீடித்தது. சின் அரசமரபுக்கு முழு தோல்வியாக அமைந்தது. 1224 இல் பேரரசர் அயிசோங் சின் அரசமரபானது என்றும் மீண்டும் சாங் அரசமரபை தாக்காது என்று அறிவித்தார். ஆனால் பாதிப்பு ஏற்கனவே ஏற்பட்டுவிட்டது - சின் படைகள் வடக்கு மற்றும் தெற்கில் பிரிக்கப்பட்டிருந்தன. அந்த நேரத்தில் அவர்கள் மங்கோலியர்களுடன் போரிட்டுக் கொண்டிருந்தனர். ஷோங்டு, ஹீபே மற்றும் ஷான்டோங் மாகாணங்கள் வீழ்ந்தன மற்றும் ஷான்க்ஷி மாகாணம் தாக்கப்பட்டு கொண்டிருந்தது. பல கிதான் கூலிப்படையினர் சுரசன் ராணுவத்தில் இருந்து விலகி மங்கோலியர்களுடன் இணைந்தனர்.

1223 இல் செங்கிஸ்கான் குவாரசமியாவை தாக்கிக் கொண்டிருந்த போது மங்கோலிய தளபதி முகாலி ஷான்க்ஷி மாகாணத்தின் சங்கன் பகுதியை தாக்கினார். சங்கன் கோட்டையில் 200,000 வீரர்கள் வன்யன் ஹெடா தலைமையில் பலம் பொருந்தி இருந்ததால் முகாலி தன் இலக்கை மாற்றி ஃபெங் பகுதியை 100,000 வீரர்களுடன் முற்றுகையிட்டார். முற்றுகையானது மாதக்கணக்கில் முடிவுறாமல் நடந்து கொண்டிருந்தது. மங்கோலியர்கள் உள்ளூர் மக்கள் படையினரால் தாக்கப்பட்டனர். அந்நேரத்தில் சின் அரசின் உதவிப் படைகளும் வந்து கொண்டிருந்தன. அப்போது முகாலி உடல் நலக்குறைவால் இறந்தார். மங்கோலியர்கள் பின்வாங்கினர். இந்த முற்றுகையின் போது தான் மங்கோலியர்களுக்கு ஆதரவளித்து கொண்டிருந்த மேற்கு சியா துருப்புக்கள் ஆதரவை விலக்கிக் கொண்டு தங்கள் நாட்டிற்கு திரும்பின. இதனால் செங்கிஸ்கானின் கோபத்திற்கு ஆளாயின. மங்கோலியர்களுக்கு எதிரான போர்களில் சின் அரசானது குதிரை படைக்கு, உய்குர்கள், தாங்குடுகள் மற்றும் கிதான்கள் போன்ற குடிமக்கள் அல்லது கூட்டாளிகளை நம்பியிருந்தது.

பல ஹான் சீனர்கள் மற்றும் கிதான்கள் சின் அரசுக்கு எதிராக போர் புரிய மங்கோலியர்கள் பக்கம் அணி மாறினர். ஷி டியான்சே மற்றும் லியு ஹெயிமா (劉黑馬) ஆகிய இரண்டு ஹான் சீன தலைவர்கள் மற்றும் கிதான் இன ஜியாவோ ஜாலா (蕭札剌) ஆகியோர் மங்கோலியர்கள் பக்கம் அணிமாறி மங்கோலிய ராணுவத்தில் 3 தியுமன்களை வழிநடத்தினர். லியு ஹெயிமா மற்றும் ஷி டியான்சே ஆகியோர் செங்கிஸ்கானுக்கு அடுத்து வந்த ஒகோடி கானின் கீழும் பணியாற்றினர். லியு ஹெயிமா மற்றும் ஷி டியான்சே மேற்கு சியாவுக்கு எதிராக மங்கோலிய இராணுவங்களுக்கு தலைமை தாங்கினார். மங்கோலிய ராணுவத்தில் நான்கு ஹான் தியுமன்கள் மற்றும் மூன்று கிதான் தியுமன்கள் இருந்தன. ஒவ்வொரு தியுமனிலும் 10,000 வீரர்கள் இருந்தனர். மூன்று கிதான் தளபதிகள் ஷிமோ பெயிடியர் (石抹孛迭兒), டபுயிர் (塔不已兒), மற்றும் சியாவோ ஜோங்க்ஷி (蕭重喜; ஜியாவோ ஜாலாவின் மகன்) ஆகியோர் மூன்று கிதான் தியுமன்களுக்கு தலைமை தாங்கினர். நான்கு ஹான் தளபதிகள் ஜங் ரோவு (張柔), யன் ஷி (嚴實), ஷி டியான்சே மற்றும் லியு ஹெயிமா ஆகியோர் நான்கு ஹான் தியுமன்களுக்கு ஒகோடி கானின் கீழ் தலைமை தாங்கினார். மங்கோலியர்கள் பக்கம் அணி மாறிய சின் அரச மரபில் பணியாற்றிய ஷி டியான்சே, ஜங் ரோவு, யன் ஷி மற்றும் பிற ஹான் சீனர்கள் புதிய மங்கோலிய அரசின் நிர்வாகத்திற்கு அமைப்பை உருவாக்கி கொடுப்பதில் உதவினர்.

ஒகோடி கான் தனது தந்தைக்கு பிறகு ஆட்சிக்கு வந்த போது சின் அரசின் அமைதிப் பேச்சு வார்த்தைகளை நிராகரித்தார். சின் அதிகாரிகள் மங்கோலிய தூதுவர்களை கொன்றனர். டோங் வழியை தாக்க முயற்சிக்க கெசிக் தளபதி தோகோல்கு அனுப்பப்பட்டார். ஆனால் அவரை வன்யன் ஹெடா தோற்கடித்தார். இதன் காரணமாக 1230 இல் சுபுதை பின்வாங்கினார். 1231 இல் மங்கோலியர்கள் மீண்டும் தாக்கினர். கடைசியாக ஃபெங்க்ஷியாங்கை கைப்பற்றினர். சங்கன் கோட்டையில் இருந்த சின் வீரர்கள் பயந்து கோட்டையை கைவிட்டு விட்டு ஓடினர். நகரத்தின் அனைத்து மக்களுடன் ஹெனான் மாகாணத்திற்கு ஓடினர். ஒரு மாதத்திற்கு பிறகு கைஃபேங் மீது வடக்கு, கிழக்கு மற்றும் மேற்கு ஆகிய திசைகளில் இருந்து மும்முனைத் தாக்குதல் நடத்த மங்கோலியர்கள் முடிவு செய்தனர். ஃபெங்க்ஷியாங்கில் இருந்து வரும் மேற்கு படையானது டொலுயின் தலைமையில் வரும். டோங் வழிக்குள் நுழையும். ஹான் ஆற்றின் (க்ஷியாங்கியாங் அருகில்) அருகில் இருக்கும் சாங் அரசின் பகுதி வழியாக செல்லும். கைஃபேங்குக்கு தெற்கில் தோன்றும். சுரசன்களுக்கு ஆச்சரியம் அளிக்கும்.

ஆனால் இந்தத் திட்டத்தை வன்யன் ஹெடா அறிந்தார். டொலுயை வழிமறிக்க 200,000 வீரர்களுடன் சென்றார். டெங்சோவு என்ற இடத்தில் டொலுயின் மீது பதுங்கியிருந்து தாக்குதல் நடத்த ஏற்பாடு செய்தார். பல்லாயிரக்கணக்கான குதிரைப் படையினரை மலையின் மறுபுறத்தில் பதுக்கி வைத்தார். ஆனால் டொலுயின் ஒற்றர்கள் அவருக்கு தகவல் தெரிவித்தனர். டொலுய் தனது பெரும்பகுதி படையை ராணுவ உதவி பொருட்கள் வழங்கும் வண்டிகள் உடனேயே வைத்திருந்தார். சிறு இலகுரக குதிரை படையினரை மட்டும் பள்ளத்தாக்கை சுற்றிவர செய்து சின் துருப்புகளை பின்பகுதியிலிருந்து தாக்கினார். தனது திட்டம் முறியடிக்கப்பட்டதை வன்யன் ஹெடா உணர்ந்தார். மங்கோலியர்கள் மீது தாக்குதல் நடத்த தனது படையைத் திரட்டினார். டெங்சோவுவுக்கு தென்மேற்கில் யு மலையில் இரு ராணுவங்களும் ஒரு சிறு யுத்தத்தை நடத்தின. சின் ராணுவத்திடம் ஏராளமான படை வீரர்கள் இருந்தனர். அவர்கள் ஆக்ரோஷத்துடன் போரிட்டனர். மங்கோலியர்கள் யு மலையிலிருந்து 30 "லி" தொலைவிற்கு பின்வாங்கினர். டொலுய் தனது திட்டத்தை மாற்றினார். வன்யன் ஹெடாவை போரிட்டுக் கொண்டே வைத்திருக்க தனது படையின் ஒரு பகுதியை விட்டு விட்டு சென்றார். தனது பெரும்பாலான வீரர்களை வடக்கு நோக்கி பல குழுக்களாக ஹெடாவுக்கு தெரியாத வண்ணம் கைஃபேங்கை தாக்க அனுப்பினார்.

டெங்சோவுவில் இருந்து கைஃபேங்குக்குச் செல்லும் வழியில் இருந்த அனைத்து பகுதிகளையும் ஒன்றன்பின் ஒன்றாக மங்கோலியர்கள் எளிதாக வென்றனர். ராணுவத்திற்கு உதவியாக இருக்கும் அனைத்து பொருட்களையும் அழித்தனர். பின்வரும் வன்யன் ஹெடாவின் ராணுவத்திற்கு எந்த உதவியும் கிடைக்க கூடாது என்பதற்காக அவர்கள் இவ்வாறு செய்தனர். வன்யன் ஹெடா பின்வாங்க வேண்டிய நிலைமை ஏற்பட்டது. செல்லும் வழியில் ஜுன்சோவு என்ற இடத்தில் இருந்த மூன்று சிகர மலையில், மங்கோலியர்களிடமே அவர் செல்ல நேர்ந்தது. இந்த நேரத்தில் மஞ்சள் ஆற்றில் இருந்த சின் துருப்புகளும் டொலுயின் தாக்குதலை சந்திக்க தெற்குப் பகுதிக்கு திருப்பி விடப்பட்டு இருந்தன. ஒகோடி கான் தலைமையிலான மங்கோலிய வடக்கு படையானது இந்த சந்தர்ப்பத்தை பயன்படுத்தி உறைந்திருந்த ஆற்றை கடந்து டொலுயுடன் இணைந்தது - இந்த நேரத்தில் கூட இணைக்கப்பட்ட மங்கோலியப் படைகளின் வீரர்கள் எண்ணிக்கையானது வெறும் 50,000 ஆகத்தான் இருந்தது. 1232 இல் சுரசன் ஆட்சியாளரான பேரரசர் அயிசோங் கைஃபேங்கில் முற்றுகையிடப்பட்டார். ஒகோடி மற்றும் டொலுய் இணைந்து சின் படையினரை நொறுக்கினர். சிறிது காலத்திலேயே ஒகோடி கடைசி தாக்குதலை தனது தளபதிகளிடம் கொடுத்து விட்டு அவர் விலகிச் சென்றார்.

யு மலை யுத்தத்திற்கு பின்னரும் கூட வன்யன் ஹெடாவின் ராணுவத்தில் 100,000க்கும் மேற்பட்ட வீரர்கள் இருந்தனர். எதிரிகளை சோர்வடைய செய்யும் உத்தியை மங்கோலியர்கள் பின்பற்றினர். டெங்சோவுவில் இருந்து வந்த சின் துருப்புகள் சிறிதளவே ஓய்வெடுத்து இருந்தன. மூன்று நாட்களுக்கு உணவு உண்ணாமல் வந்திருந்தனர். ஏனெனில் மங்கோலியர்கள் ராணுவத்திற்கு உதவியாக இருக்கும் என நினைத்த எல்லாவற்றையும் அழித்து இருந்தனர். வீரர்களின் மனநிறைவு குறைந்து கொண்டே போனது. அவர்களது தளபதிகள் நம்பிக்கை இழந்து கொண்டிருந்தனர். மூன்று சிகர மலையை அடைந்த போது ஒரு பனிப்புயல் வந்தது. கடுமையான குளிர் காரணமாக சின் துருப்புகளின் முகம் பிணம் போல வெள்ளையானது. அவர்கள் நடப்பதற்கே கடினமாக இருந்தது. வழியின்றி இருந்த அவர்களை மங்கோலியர்கள் தாக்காமல் தப்பிக்க விட்டனர். தப்பித்து கொண்டிருந்த படையினரை மங்கோலியர்கள் பதுங்கியிருந்து தாக்கினர். சின் இராணுவமானது எவ்வித எதிர்ப்பையும் காட்டாமல் சரிந்தது. மங்கோலியர்கள் தப்பித்து ஓடிய சின் துருப்புக்களை துரத்தினர். வன்யன் ஹெடா கொல்லப்பட்டார். அவரது பெரும்பாலான தளபதிகளும் தங்கள் உயிர்களை இழந்தனர். மூன்று சிகர மலை யுத்தத்திற்குப் பிறகு கைஃபேங் சபிக்கப்பட்ட பகுதியை போல் ஆனது. பேரரசர் அயிசோங் நகரத்தை விட்டு வெளியேறினார். தன்னுடைய ஆட்சியை நடத்த வீண் முயற்சியாக ஹீபே மாகாணத்திற்குள் நுழைந்தார். ஆயிரக்கணக்கான மக்கள் மங்கோலியர்களை எதிர்த்து தாக்கு பிடித்தனர். மங்கோலியர்கள் தாக்குதலை தங்கள் தளபதிகளிலேயே துணிச்சலானவரான சுபுதையிடம் ஒப்படைத்திருந்தனர். பேரரசர் அயிசோங் மீண்டும் தெற்குப் பகுதிக்கு விரட்டப்பட்டார். அந்த நேரத்தில் மங்கோலியர்கள் கைஃபேங்கை கைப்பற்றியிருந்தனர். இதனால் பேரரசர் அயிசோங் தனது புது தலைநகரை ஹெனான் மாகாணம் கயிசோவுவில் நிறுவினார். அனைத்து மக்களையும் கொல்ல சுபுதை நினைத்தார். ஆனால் ஆலோசகரான எலு சுகையின் மனிதாபிமானமுடைய ஆலோசனைப்படி ஒகோடி கான் அந்த இரக்கமற்ற திட்டத்தை நிராகரித்தார்.

1232 இல் கைஃபேங்கை தற்காத்து கொள்ள சுரசன்கள் மங்கோலியர்களுக்கு எதிராக நெருப்பு அம்புகளை எய்தனர். மங்கோலியர்கள் இந்த ஆயுதத்தை அவர்களது எதிர்கால படையெடுப்புகளில் பயன்படுத்தினர்.

1233 இல் பேரரசர் அயிசோங்கால் கைஃபேங்கை கைவிட்ட பிறகு ஹீபேயில் தனக்கென ஒரு புதிய ராணுவத்தை சேர்க்க இயலவில்லை. அவர் ஹெனானுக்கே திரும்பி தனது அவையை குயிடேவில் (தற்கால அன்யங்) அமைத்தார். சிதறிக்கிடந்த சின் ராணுவங்கள் சுற்றியிருந்த பகுதிகள் மற்றும் ஹீபேயிலிருந்து குயிடேவுக்கு வந்து சேர ஆரம்பித்தன. ஆனால் அந்நகரத்தில் அனைத்து வீரர்களுக்கும் உணவளிக்க போதிய உணவு இல்லை. இதன் காரணமாக பேரரசர் அயிசோங், புசா குவன்னு தலைமையில் 450 ஹான் சீன துருப்புகள் மற்றும் மா யோங் தலைமையில் 280 வீரர்களை மட்டும் நகரத்தை காப்பதற்காக வைத்துக் கொண்டு மீதமிருந்த துருப்புக்களை சு (அன்ஹுயி மாகாணம்), க்ஷு (தற்கால க்ஷுசோவு, ஜியாங்சு மாகாணம்) மற்றும் சென் (தற்கால ஹுவாயியங், ஹெனான் மாகாணம்) ஆகிய இடங்களில் உணவு தேடி இருக்கச் சொன்னார்.

புசா குவன்னு தனது துருப்புகளுடன் ஒரு ஆட்சிக் கவிழ்ப்பை அரங்கேற்றினார். மா யோங் மற்றும் 300-க்கும் மேற்பட்ட பிற அவையினர் மேலும் தன்னுடன் ஒத்துழைக்க மறுத்த 3000 அதிகாரிகள், அரண்மனைக் காவலர்கள் மற்றும் குடிமக்களை கொன்றார். அவர் பேரரசர் அயிசோங்கை ஒரு கைப்பாவை ஆக்கிவிட்டு சின் ஏகாதிபத்திய அவையின் உண்மையான தலைவரானார். அந்த நேரத்தில் குயிடேவுக்கு வெளியில் மங்கோலியர்கள் வந்தனர். அந்நகரத்தை முற்றுகையிட தயாராகினர். நகருக்கு வடக்கில் ஆற்றங்கரையில் மங்கோலிய தளபதி சஜிசிபுஹுவா தன்னுடைய கூடாரத்தை அமைத்தார். குவன்னு பிறகு தனது 450 துருப்புகளை தெற்கு வாயில் கதவின் வழியாக இரவில் படகுகளில் நெருப்பு ஈட்டிகளுடன் கூட்டிக் கொண்டு புறப்பட்டார். அவர்கள் ஆற்றில் நகரத்தின் கிழக்குப் பக்கம் துடுப்பிட்டு மறுநாள் காலையில் மங்கோலிய கூடாரத்தை அடைந்தனர். பேரரசர் அயிசோங் இந்த யுத்தத்தை நகரத்தின் வடக்கு வாயிலில் இருந்து பார்த்துக் கொண்டிருந்தார். அவருக்கென்று ஒரு ஏகாதிபத்திய படகு சின் துருப்புக்கள் தோற்கடிக்கப்படும் பட்சத்தில் அவரை க்ஷுசோவுக்கு கொண்டு செல்ல தயாராக இருந்தது.

சின் துருப்புக்கள் மங்கோலிய கூடாரங்களை இரு பக்கங்களில் இருந்தும் தாக்கின. தங்களுடைய நெருப்பு ஈட்டிகளை கொண்டு மங்கோலியர்களை பீதி அடைய வைத்தன. தப்பித்து ஓடிய 3500க்கும் மேற்பட்ட மங்கோலியர்கள் ஆற்றில் மூழ்கினர். மங்கோலியர்களின் மரத் துண்டுகளாலான வேலிகள் அனைத்தும் தீயிட்டு எரிக்கப்பட்டன. சஜிசிபுஹுவாவும் இந்த யுத்தத்தில் கொல்லப்பட்டார். புசா குவன்னு ஒரு குறிப்பிடத்தக்க வெற்றியை அடைந்தார். அவருக்கு பேரரசர் அயிசோங் பதவி உயர்வு கொடுத்தார். ஆனால் குயிடேவை நீண்ட நாட்களுக்கு பாதுகாக்க முடியாது. மற்ற அவையினர் பேரரசர் அயிசோங்கை கைசோவுவுக்கு இடத்தை மாற்றுமாறு கூறினர். கைசோவுவில் வலிமையான சுவர்களும், ராணுவத்திற்கு தேவையான பொருட்கள் மற்றும் ஏராளமான துருப்புகளும் இருந்தன. இந்த முடிவை புசா குவன்னு எதிர்த்தார். அரசில் தன்னுடைய பலம் குறைந்து விடுமோ என பயந்தார். கைசோவுவின் நன்மைகள் மிகைப்படுத்தப்படுவதாக கூறினார்.

மூன்று மாதங்களுக்குப் பிறகு பேரரசர் அயிசோங், குவன்னுவை தீர்த்துக்கட்ட ஒரு திட்டத்தை பயன்படுத்தினார். பிறகு கைசோவுவுக்கு இடத்தை மாற்ற தேவையான நடவடிக்கைகளை வேகமாக எடுத்தார். கைசோவு ஆனது பாதுகாப்பு, துருப்புக்கள் மற்றும் உதவிப் பொருட்களை ஆகியவற்றில் அவ்வளவாக பலன் அளிக்கக்கூடிய வகையில் இல்லை என்று புதிய தகவல்கள் அவரை சென்றடைந்த போது அவர் கிட்டத்தட்ட நகரை அடைந்து இருந்தார். குயிடேவில் பல பிரச்சனைகளுக்கு இடையில் அவர்கள் வெற்றி பெற்றிருந்த போதும் சின் அரசமரபின் தலைவிதி தற்போது நிச்சயிக்கப்பட்டிருந்தது.

தெற்கு சாங் அரசமரபானது சின் அரசமரபுக்கு மரண அடி கொடுக்க காத்திருந்தது. அவர்கள் மீது போரை அறிவித்தது. ஒரு பெரிய ராணுவத்தை நிறுத்தியது. எஞ்சிய சின் ராணுவத்தினர் கைசோவுவில் தஞ்சம் அடைந்தனர். அங்கே அவர்கள் மங்கோலியர்களால் ஒரு பக்கமும் சாங் ராணுவத்தால் மறுபக்கமும் முற்றுகையிடப்பட்டனர். சுற்றிவளைக்கப்பட்ட சுரசன்கள் விரக்தியின் தைரியத்தில் போரிட்டனர். சில காலத்திற்கு தங்கள் எதிரிகளிடம் தாக்கு பிடித்தனர். கடைசியாக பேரரசர் அயிசோங் இப்போராட்டத்தை நீண்ட நாட்களுக்கு நடத்த முடியாது என்பதை உணர்ந்தார். தன்னுடைய உயிரை மாய்த்துக் கொள்ள முடிவெடுத்தார். நகர சுவர்களை எதிரிகள் கடந்து வந்த போது தன்னுடைய அரியணையை தன் தளபதி வன்யன் செங்லினிடம் கொடுத்து விட்டு பேரரசர் அயிசோங் தற்கொலை செய்து கொண்டார். வன்யன் செங்லின் வரலாற்று ரீதியாக பேரரசர் மோ என்று அறியப்படுகிறார். ஒரு நாளுக்கு குறைந்த காலமே ஆட்சி புரிந்தார். அவரும் போரில் கொல்லப்பட்டார். இவ்வாறாக சின் அரசமரபானது 1234 இல் முடிவுக்கு வந்தது.


</doc>
<doc id="388582" url="https://ta.wikipedia.org/wiki?curid=388582" title="கானேடு">
கானேடு

கானேடு ("Khanate") அல்லது ககானேடு ("Khaganate") என்பது கான் அல்லது ககானால் ஆளப்படும் ஒரு அரசியல் அமைப்பு ஆகும். தற்காலத் துருக்கிய மொழியில் இந்த சொல் ககான்லிக் அல்லது ஹான்லிக் எனப்படுகிறது. மொங்கோலிய மொழியில் கான்லிக் எனப்படுகிறது. "கெரேயிடீன் கான்லிக்" என்பதன் பொருள் கெரயிடுகளின் கானேடு என்பதாகும். இந்த அரசியலமைப்பு யுரேசியப் புல்வெளி மக்களுக்கு உரித்தானதாகும். இது பழங்குடியின அரசியலமைப்பு, இளவரசு ஆட்சிப்பகுதி, முடியாட்சி அல்லது ஏன் பேரரசுக்குக் கூட சமமானதாகும்.


</doc>
<doc id="388583" url="https://ta.wikipedia.org/wiki?curid=388583" title="மங்கோலியப் பேரரசின் பிரித்தல்">
மங்கோலியப் பேரரசின் பிரித்தல்

மங்கோலியப் பேரரசின் பிரித்தலானது கி.பி. 1259ல் தியவோயு கோட்டை முற்றுகையின் போது மோங்கே கான் இறந்ததிலிருந்து ஆரம்பித்தது. டொலுய் குடும்ப உறுப்பினர்களிடையே உயர்ந்த கானின் பதவிக்காகப் போர் ஏற்பட்டது. இது, பெர்கே-ஹுலாகு போர் மற்றும் கயிடு-குப்லாய் போர் காரணமாக மங்கோலியப் பேரரசின் மேல் இருந்த உயர்ந்த கான் என்ற பதவியின் அதிகாரம் குறைந்தது. பேரரசானது தன்னாட்சி கொண்ட கானேடுகளாகப் பிரிந்தது. வடமேற்கில் கோல்டன் ஹோர்ட், மத்தியில் சகதை கானேடு, தென்மேற்கில் இல்கானேடு மற்றும் கிழக்கில் தற்கால பெய்ஜிங்கைத் தலைநகராகக் கொண்ட யுவான் அரசமரபு எனப் பிரிந்தது. எனினும் யுவான் பேரரசர்கள் ககான் (உயர்ந்த கான்) என்னும் பட்டத்தைப் பெயரளவில் பயன்படுத்தினர். இந்த நான்கு கானேடுகளும் தங்களுக்கென்று தனி விருப்பங்கள் மற்றும் நோக்கங்களைப் பின்பற்றின. தனித்தனி காலகட்டங்களில் வீழ்ந்தன.


</doc>
<doc id="388584" url="https://ta.wikipedia.org/wiki?curid=388584" title="செங்கிஸ் கானின் சமாதி">
செங்கிஸ் கானின் சமாதி

செங்கிஸ் கானின் சமாதி எங்கே என்பது பல ஊகங்கள் மற்றும் ஆராய்ச்சி ஆகியவற்றிற்கு ஆளான ஒன்றாகும். அவர் ஆகத்து 18, 1227 அன்று இறந்தார். தன்னை அடையாளமின்றி புதைக்கச் சொன்னார். இது இன்னும் கண்டுபிடிக்கப்படாமலேயே உள்ளது. 




</doc>
<doc id="388585" url="https://ta.wikipedia.org/wiki?curid=388585" title="பழைய உய்குர் எழுத்துக்கள்">
பழைய உய்குர் எழுத்துக்கள்

பழைய உய்குர் எழுத்துக்கள் என்பவை பழைய உய்குர் மொழியை எழுதப் பயன்பட்டவை ஆகும். பழைய உய்குர் மொழியானது பழைய துருக்கிய மொழியின் வகையாகும். இது துர்பன் மற்றும் கன்சு ஆகிய நகரங்களில் பேசப்பட்டது. இது தற்கால மேற்கத்திய யுகுர் மொழியின் முன்னோடியாகும். இதுவே மொங்கோலியம் மற்றும் மஞ்சூ எழுத்துக்களுக்கு முன்மாதிரி ஆகும். டாட்டா டோங்காவால் மங்கோலியாவிற்கு பழைய உய்குர் எழுத்துக்கள் கொண்டு வரப்பட்டன.



</doc>
<doc id="388586" url="https://ta.wikipedia.org/wiki?curid=388586" title="அம்பகை">
அம்பகை

அம்பகை கான் என்பவர் கமக் மங்கோலியக் கூட்டமைப்பின் கானாக கி.பி. 1149-1156 காலகட்டத்தில் இருந்தவர் ஆவார். இவர் கயிடுவின் கொள்ளுப்பேரன், ஹோடுலா கானின் உறவினர் ஆவார். இவரது ஆட்சியின்போது மங்கோலியர்கள் பலமிக்கவர்களாக இருந்தனர். இவர் ஒரு திருமணத்தை நிச்சயிக்க தாதர்களிடம் சென்றபோது அவர்கள் தலைவர் தெமுசின் உகே இவரை சிறைபிடித்தார். இது சீன சுரசன்களின் (ஒரு துங்குசிக் இனம்) (சின் வம்சத்தவர்) உத்தரவின்பேரில் மங்கோலியர்களின் பலத்தைக் குறைப்பதற்காக நடந்தது. அவர்கள் இவரது கை கால்களில் ஆணி அடித்துக் கொன்றனர். தாதர்களின் தலைவர் தெமுசின் உகே செங்கிஸ் கானின் தந்தை எசுகெயால் கி.பி. 1162ல் அம்பகை கானை ஏமாற்றியதற்காகக் கொல்லப்பட்டார். மேலும் எசுகெய் தன் மகனுக்கு தெமுசின் என்று பெயரிட்டார். 

கி.பி. 1211ல் செங்கிஸ் கான் சின் வம்சத்தின் வீழ்ச்சிக்குக் காரணமான மங்கோலியர்-சின் போரைத் தொடங்கினார். இப்போர் அம்பகையின் கடத்தல் மற்றும் இறப்பிற்குப் பழிவாங்குவதற்காக ஆரம்பிக்கப்பட்டது. கி.பி. 1234ல் சின் வம்சம் வீழ்ந்தது.

அம்பகை எசுகெய் மற்றும் செங்கிஸ் கானின் உறவினர் ஆவார்.


</doc>
<doc id="388587" url="https://ta.wikipedia.org/wiki?curid=388587" title="காபூல் கான்">
காபூல் கான்

காபூல் கான் கமக் மங்கோல் கூட்டமைப்பின் முதன்முதலில் அறியப்பட்ட கான் ஆவார். இவர் செங்கிஸ் கானின் கொள்ளுப்பாட்டனார் ஆவார்.  

இவரது தந்தையார் பெயர் தும்பினை செட்சென். இவர் கயிடுவின் கொள்ளுப்பேரன் ஆவார்.

காரா கிதை அரசைத் தோற்றுவித்த எலு தசியைக் கொல்ல சின் இராணுவம் மங்கோலியாவிற்குள் நுழைந்தபோது காபூல் கான் அதை எதிர்த்துத் தாக்கி விரட்டினார். கி.பி. 1135ல் சின் பேரரசர் தைசோங் காபூல் கானை தன் சபைக்கு அழைத்தார். அங்கு சென்ற காபூல் கான் தைசோங்கின் தாடியைப் பிடித்து இழுத்தார். இதனால் சின் இராணுவம் காபூல் கானை தெற்கு மங்கோலியாவிற்குத் துரத்திச் சென்றது. காபூல் தப்பித்தார். பின் ஒரு பெரிய இராணுவத்துடன் திரும்பிய காபூல் சின் அரசைக் கொள்ளையடித்தார். காபூல் கானுக்கு 7 மகன்கள் இருந்தபோதிலும் தாய்சியுடு இனத்தைச் சேர்ந்த செங்குன் பில்கேயின் மகனான அம்பகையைத் தன் வாரிசாக நியமித்தார்.


</doc>
<doc id="388588" url="https://ta.wikipedia.org/wiki?curid=388588" title="போடோன்சார் முன்ஹாக்">
போடோன்சார் முன்ஹாக்

போடோன்சார் முன்ஹாக் (அநேகமாக கி.பி. 850 - கி.பி. 900) என்பவர் ஒரு புகழ்பெற்ற மங்கோலியப் போர்த்தலைவர் ஆவார். இவர் செங்கிஸ் கான் மற்றும் பருலாஸ் மங்கோலியர்களின் மூதாதையர் ஆவார். இந்த பருலாஸ் இனத்தில் தான் தைமூரும் தோன்றினார். ஆகையால் இவர் இந்தியாவை ஆண்ட முகலாயர்களுக்கும் மூதாதையர் ஆவார். 

மங்கோலியர்களின் இரகசிய வரலாறின்படி இவர் போர்த் சினோவின் 12ம் தலைமுறை பெயரளவு வழித்தோன்றல் ஆவார். செங்கிஸ் கான் போடோன்சார் முன்ஹாக்கின் 9ம் தலைமுறை நேரடி வழித்தோன்றல் ஆவார். சில சமயம் இவர் எளிமையான புடோன்சர் என்றும் அழைக்கப்படுகிறார். இவரே போர்சிசின் குடும்பத்தைத் தோற்றுவித்தவர் ஆவார். சகதை மொழிப் பாரம்பரியம் இவரை கி.பி. 747ல் அபு முஸ்லிம் புரட்சியின்போது வாழ்ந்தவராகக் குறிப்பிடுகிறது. போர்சிசின் என்ற பெயர் இவரிடமிருந்து தோன்றவில்லை. இவரது பெயரளவு கொள்ளுப்பாட்டனார் போர்ஜிகிடை மெர்கெனிடம் (விவேக போர்ஜிகிடை) இருந்து தோன்றியது ஆகும். கி.பி. 747ம் ஆண்டு என்பது போர்ஜிகிடை மெர்கெனுடன் சரியாகப் பொருந்துகிறது. இவர் கி.பி. 747ல் வாழ்ந்த பயன்சுர் கானுடன் குழப்பிக் கொள்ளப்படுவதாலும் இந்த ஆண்டுக் கணக்குப் பிரச்சினை ஏற்படுகிறது. போடோன்சார் முன்ஹாக்கின் பொருள் "சிறிய நெறி தவறிப் பிறந்த மூடன்" என்பதாகும். புடுன்சார் என்பது "புடுச்சி" (நெறி தவறிப் பிறந்தவன்), "-ன்சார்" என்ற விகுதி மற்றும் முட்டாள் அல்லது மூடன் என்ற பொருளுடைய "முன்ஹாக்" என்ற வார்த்தைகளின் கூட்டாகும். ஆனால் இவரது பெயர் மங்கோலியப் பழங்குடியினரிடையே இவர் வகிக்கும் உயர்ந்த நிலைக்கு அப்படியே முரண்பாடாக உள்ளது. 


</doc>
<doc id="388589" url="https://ta.wikipedia.org/wiki?curid=388589" title="சுரசன்கள்">
சுரசன்கள்

சுரசன்கள் (மஞ்சூ: jušen; சீனம்: 女真, Nǚzhēn, [nỳ.ʈʂə́n]) என்பவர்கள் ஒரு துங்குசிக் இன மக்கள் ஆவர். இவர்கள் கி.பி. 1630 வரை மஞ்சூரியாவில் வழ்ந்தவர்கள் ஆவர். அதன் பின்னர் இவர்கள் தங்கள் அண்டை இனத்தாருடன் சேர்த்து மஞ்சூ இனத்தவர் என்று அழைக்கப்பட்டனர். சுரசன்கள் சின் வம்சத்தைத் தோற்றுவித்தனர். இவர்கள் கி.பி. 1127ல் வடக்கு சாங் வம்சத்தை வென்று வட சீனாவின் பெரும்பகுதியைத் தங்கள் கட்டுப்பாட்டிற்குள் கொண்டு வந்தனர். சின்கள் கி.பி. 1234ல் மங்கோலியர்களால் தோற்கடிக்கப்படும் வரை வட சீனாவை ஆண்டனர். மஞ்சூ பிறகு மிங் வம்சத்தைத் தோற்கடித்து கி.பி. 1911 வரை சீனாவை ஆண்ட சிங் அரசமரபைத் தோற்றுவித்தனர். 


</doc>
<doc id="388590" url="https://ta.wikipedia.org/wiki?curid=388590" title="சின் வம்சம் (1115–1234)">
சின் வம்சம் (1115–1234)

சின் வம்சம் (கி.பி. 1115-1234) மங்கோலியத் தாக்குதலுக்கு முன்னர் சீனாவில் இருந்த பல வம்சங்களில் ஒன்றாகும். இது கின் அல்லது சுரசன் சின் என்றும் அழைக்கப்படுகிறது. ஏனெனில் இதன் தோற்றுவிப்பாளர் பேரரசர் தைசு (கி.பி. 1115-1123) வன்யன் சுரசன்களின் வழிவந்தவர் ஆவார். 

சின்கள் லியாவோ வம்சத்திற்கு (கி.பி. 907-1125) எதிரான தைசுவின் புரட்சியில் இருந்து உருவாயினர். லியாவோ வம்சத்தினர் வட சீனாவை ஆண்டு கொண்டிருந்தபோது வளர்ந்து வந்த சின்களிடம் தோற்றனர். லியாவோ வம்சத்தவர் மேற்கு நோக்கி இடம்பெயர்ந்து மேற்கத்திய லியாவோ என்று அழைக்கப்பட்டனர். லியாவோவைத் தோற்கடித்த பின்னர் சின்கள் தெற்கு சீனாவில் இருந்த சாங் வம்சத்திற்கு (கி.பி. 960-1279) எதிராக 100 வருடங்களுக்கும் மேலாக நடைபெற்ற ஒரு போரைத் தொடங்கினர். ஆட்சி செய்யத் தொடங்கிய பின்னர் சின்கள் சீனப் பழக்கவழக்கங்களை சீக்கிரமே கற்கத்தொடங்கினர். அதன் ஒரு பகுதியாக வளர்ந்து வந்த மங்கோலியர்களுக்கு எதிராகச் சீனப் பெருஞ்சுவரையும் செறிவூட்டினர். சின் ஆட்சியில் கலாச்சார மற்றும் தொழில்நுட்ப மாற்றங்கள் ஏற்பட்டன. உதாரணமாக வெடிமருந்து உருவாக்கம் மற்றும் கன்பூசிய மதத்தின் மறுமலர்ச்சி ஆகியவற்றைக் குறிப்பிடலாம். 

செங்கிஸ் கான் கி.பி. 1211ல் சின் வம்சத்தவருக்கு எதிராகப் படையெடுத்தார். சின் இராணுவத்திற்குப் பேரழிவுகரமான தோல்விகளைக் கொடுத்தார். 



</doc>
<doc id="388600" url="https://ta.wikipedia.org/wiki?curid=388600" title="காகித குவளை">
காகித குவளை

காகித குவளை (")" காகிதத்தால் தயாாிக்கப்படும் ஒரு குவளை. ஆங்கிலத்தில் கிளாஸ் என்று செல்லப்படுகிறது. இது காகிதக் கூழ் கொண்டு தயாாிக்கப்படுகிறது. காகித்தைக் குவளை வடிவ அச்சு இயந்திரத்தில் வைத்து தயாாிக்கப்படுகிறது. தற்காலிகமாக உபயோகிப்பதற்காக அதிகமாகப் பயன்படுகிறது. அதாவது தேனீர், தண்ணீர் போன்ற திரவபொருட்களை எடுக்க பயன்படுத்தப்படுகிறது. பல வண்ணங்களில் பல வடிவங்களில் இது உருவாக்கப்படுகிறது.


</doc>
<doc id="388602" url="https://ta.wikipedia.org/wiki?curid=388602" title="அலிசன் ஸ்டோக்">
அலிசன் ஸ்டோக்

அலிசன் ஸ்டோக் அமெரிக்காவை சேர்ந்த கோலூன்றிப் பாய்தல் வீராங்கனை. தடகள போட்டியாளர். மற்றும் உடற்பயிற்சி மாடல்.

அமெரிக்க உயர்நிலைப் பள்ளிகளின் கோலூன்றிப் பாய்தல் தொடர்பான பல்வேறு சாதனைகளை உடைத்தெறிந்தவர். அவரது பதினேழு வயதில் இணையத்தில் அவரது படங்கள் வெளிவரத் தொடங்கியதன் பின் மிகப் பிரபல்யமடைந்தார்.


</doc>
<doc id="388605" url="https://ta.wikipedia.org/wiki?curid=388605" title="பொ. கந்தையா">
பொ. கந்தையா

பொ.கந்தையா இலங்கையின் திருக்கோணமலை மண்ணில் காந்தியவாதியாக வாழ்ந்து காந்தி ஐயா என எல்லோராலும் அன்பாக அழைக்கப்பட்டவர். பல சமயப்பணிகளிலும் சமூகப்பணிகளிலும் தன்னை ஈடுபடுத்தி பல சேவைகளை செய்து வந்தவர். 

யாழ்ப்பாண மாவட்டத்தில் மாதகல் என்னும் கிராமத்தின் மேற்குப்பக்கமாக அமைந்துள்ள நுணைசை முருகமூர்த்தி கோவிலடியைச் சேந்த பொன்னம்பலத்திற்கும் – நன்னிப்பிள்ளைக்கும் 2வது மகனாக 1918ம் ஆண்டு மார்கழி மாதம் 19ம் திகதி பிறந்தார்.

இவர் தனது ஆரம்ப கல்வியை தற்போது முருகமூர்த்தி வித்தியாலயம் என்று அழைக்கப்படுகின்ற மாதகல் அமெரிக்க மிஷன் பாடசாலையில் 5ம் வருப்பு வரை கற்று பின்னர் 6ம் 7ம் வகுப்பினை பண்ணாகம் மெய்கண்டான் பாடசாலையில் 8ம் வகுப்பினையும், மூளாய் சைவப்பிரகாச வித்தியாசாலையில் பண்டிதர் க.பொ.இரத்தினம் அவர்கள் அதிபராக இருந்த காலப்பகுதியில் 9ம் வகுப்பினையும் கற்று ஆசிரியர் தரதரப்பதிரத்திலும் தேர்ச்சி பெற்று அப்பாடசாலையிலேயே உதவி ஆசிரியராக சேர்ந்தார்.

வவுனியா கருங்காலிக்குளம் அரசினர் பாடசாலையில் முதன் முறையாக 1938ம் ஆண்டு தை மாதம் 6ம் திகதி நியமனம் பெற்றார். தொடர்ந்து 1939ம் ஆண்டு மட்டக்களப்பு ஏறாவூர் அரச பாடசாலையிலும் 1943 ம் ஆண்டு திருகோணமலை பெரிய கிண்ணியா அரச பாடசாலையிலும் சேவையாற்றியிருந்தார்.

1947ம் ஆண்டு நுவரெலியா மாவட்டத்தில் கக்கல அரசினர் பாடசாலையில் சேவையாற்றி அரச சேவையில் இருந்து ஓய்வுபெற தீர்மானித்தார்.
இருப்பினும் ஐயாவினுடைய சேவை மாணவர் சமுதாயத்திற்கு தேவை என்று கருதிய கல்வி அதிகாரி திரு.சந்திரசேகரம் அவர்கள் கொக்குவில் இராமகிருஷ்ண மிஷன் சைவ வித்தியாலயத்தில் சேவை செய்ய ஏற்பாடு செய்து கொடுத்தார். இதனால் 1947ம் ஆண்டில் இருந்து 1951ம் ஆண்டு வரை அங்கு சேவையாற்றி பின்னர் 01.01.1952ல் திருகோணமலை இராம கிருஷ்ண மிஷன் பாடசாலைக்கு இடமாற்றம் பெற்று வந்து தொடர்ந்து 1954ம் ஆண்டு தம்பலகாமம் இராம கிருஷ்ண மிஷன் பெண் பாடசாலையிலும் பணியாற்றி மீண்டும் 1955ம் ஆண்டு திருகோணமலை இராம கிருஷ்ண மிஷன் பாடசாலைக்கு இடமாற்றம் பெற்று வந்து 1961ம் ஆண்டு வரை பணியாற்றியிருந்தார்.

இறுதியாக திருகோணமலை புனித பிரான்சிஸ் சவேரியர் பாடசாலைக்கு 1961ல் இடமாற்றம் பெற்று 43வது வயதில் ஆசிரிய சேவையில் இருந்து ஓய்வு பெற்றார்.

1946ம் ஆண்டு திருகோணமலை தாமரைவில்லில் புதிய அரசினர் பாடசாலை ஒன்றை தொடங்கி தனது பணியை தொடர்ந்த காந்தி ஐயா தொடர்ந்து திரியாயிலும் அரச பாடசாலை ஒன்றை தொடங்கினார்.

1953ம் ஆண்டு இராசநாயகி என்பவருடன் திருமண பந்தத்தில் இணைந்து 1955ம் ஆண்டு கதிர்காமநாதன் என்ற மகனைப் பெற்றெடுத்தார். பல பட்டங்கள் பாராட்டுகள் கிடைத்தபோதும் எவற்றையும் தன் பெயரின் முன் சேர்க்காமல் எளிமையாக காந்தியின் வழியில் திருகோணமலை முத்துக்குமார சுவாமி கோவிலின் முன்பாக அமைந்துள்ள சிறிய வீட்டில் வாழ்ந்து வந்தார்.


</doc>
<doc id="388623" url="https://ta.wikipedia.org/wiki?curid=388623" title="பைகா கலகம்">
பைகா கலகம்

பைகா கலகம் அல்லது பாய்க் கலகம் ( Paik Rebellion, Paika Bidroha) என்பது ஒடிசாவில் பிரித்தானியக் கிழக்கிந்திய கம்பெனி ஆட்சியை எதிர்த்து 1817 இல் நடந்த ஆயுதக் கிளர்ச்சியைக் குறிப்பது ஆகும். ஒடிசாவின் பைகா சமூகத்தினர் போர் வீரர்களாகவும் இருந்தனர். அவர்களது வாடகை இல்லா நிலங்களை, 17-ம் நூற்றாண்டில் அங்கு வந்த ஆங்கிலேய கிழக்கிந்தியக் கம்பெனியினர் கைப்பற்றினர். இதை எதிர்த்து ஒடிசாவின் குர்தா பகுதி மன்னரின் தளபதியான பக் ஷி ஜகாபந்து பித்யாதர் தலைமையில் நடத்தப்பட்ட கிளர்ச்சியைத் தொடர்ந்து ஆங்கிலேயர்கள் அடித்து விரட்டப்பட்டனர்.

பைகா என்பவர்கள் ஒடிசாவின் பாரம்பரியமான குடிப்படையினராவர். அவர்கள் போர்வீரர்களாகவும் இருந்தனர். போரற்ற காலங்களில் காவல் பணிகளில் ஈடுபட்டு வந்தனர். இந்த பைகா மக்கள் அவர்களின் வேலை மற்றும் பயன்படுத்தும் ஆயுதங்கள் போன்றவற்றின் அடிப்படையில் மூன்று வேறுபட்ட பிரிவிவினராக இருந்தனர். இந்த பைகாகள் ஒடிசா படையில் பல்வேறுபட்ட பணிகளை மேற்கொண்டு வந்தனர். 1803 ஆம் ஆண்டு கிழக்கு இந்திய கம்பனி ஒடிசாவைக் கைப்பற்றியது இதனால் ஒடிசாவின் குர்தா பகுதி அரசரிடம் பணியாற்றிவந்த பைகாவினரின் அதிகாரமும் கௌரவமும் வீழ்ச்சியுற்றது. அவர்களுக்கு முந்தைய ஆட்சியாளர்களால் அளிக்கப்பட்ட வாடகை இல்லா சாகிர் நிலங்களை, பின்வந்த ஆங்கிலேய கிழக்கிந்தியக் கம்பெனியினர் கைப்பற்றி, அவர்களின் செல்வாக்கைக் கட்டுப்படுத்தி வைத்தனர். ஆனாலும் பைகா மக்கள், தங்கள் முந்தைய வீரமிக்க இயல்புகளை தக்க வைத்துக் கொண்டிருந்தனர். இதனால் பிரித்தானிய காவல்துறை இவர்களைத் தொடர்ந்து கண்காணித்து எச்சரிக்கையாக இருந்தது. பைகா சமூகம் முற்றிலுமாக அழிக்கப்பட்டாலன்றி, பிரித்தானிய ஆட்சி சீராக இயங்காது எனவும் கருதியது."

பாய்க் கிளர்ச்சிக்கு பலவிதமான சமூக, பொருளாதார மற்றும் அரசியல் காரணங்கள் இருந்தன. பிரிட்டிஷ் ஆட்சியில் பாய்க் சமூகத்தினர் ஒதுக்கப்பட்டனர், குர்தாவை வெற்றி கொண்ட பிறகு அவர்களுக்கு வழங்கப்பட்டிருந்த வாடகைக்கு இல்லா நிலங்கள் எடுத்துக் கொள்ளப்பட்டன. மேலும் அவர்கள் கம்பெனி அரசாங்கம் மற்றும் அதன் ஊழியர்களால் அடக்குமுறைக்கும் ஆளாயினர். ஆரம்பத்தில் இருந்தே பைக்குகளுடன் அமைதி நடவடிக்கைகளை மேற்கொண்டிருந்தால், அவர்கள் ஒடிசாவில் உள்ள கம்பெனி ஆட்சியைக் காப்பவர்களாக இருப்பார்கள். கம்பனியின் கடுமையான நில வருவாய் கொள்கை விவசாயிகள் மற்றும் நிலக்கிழார் ஆகியோரை ஒரேடியாக பாதித்தது. புதிய அரசால் திணிக்கப்பட்ட வரிகளால் உப்பு விலை அதிகரித்து பொது மக்களை பாதித்தது. ஒடிசாவில் இருந்த கொய்ரி நாணய முறையை கம்பெனி ரத்து செய்தது. வெள்ளி நாணயங்களைக் கொண்டு வரி செலுத்த வேண்டியது அவசியமானது. இது மிகவும் துன்பங்களையும் அதிருப்தியையும் மக்களிடையே ஏற்படுத்தியது. 1804 ஆம் ஆண்டு, கர்தா ராஜா, பாய்க்கிகளுடன் சேர்ந்து கிளர்ச்சி செய்ய திட்டமிட்டார், ஆனால் அந்தச் சதி விரைவில் கண்டுபிடிக்கப்பட்டது இதனால் ராஜாவின் பிரதேசமே பறிமுதல் செய்யப்பட்டது.

குர்தா பகுதி முன்னாள் மன்னரின் தளபதியான பக் ஷி ஜகாபந்து பித்யாதர் தலைமையில் பாய்க்கிகள் அணிதிரண்டனர். கிலா ரோரங்கின் ஜகபந்துவின் குடும்பத்தின் ஜமீனானது 1814 ஆம் ஆண்டில் பிரித்தானியரால் கைப்பற்றப்பட்டது. 1817 மார்ச்சில் கலகம் வெடித்தபோது, பாய்க்குகள் அவர்களது தலைமையின் கீழ் ஒன்றுகூடினர். இந்த கலகக்காரர்களின் மற்றொரு தலைவர் குர்தாவின் கடைசி மன்னரான ராஜா முகுந்த தேவா ஆவார். இந்த கலகம் ஓடிய சமுதாயத்து நிலப்பிரபுக்கள், ஜமீன்தர்கள், ஒடிசாவின் பொது மக்களின் பரவலான ஆதரவைக் கொண்டிருந்தது. கரிபூர், திருச்சூர், கோல்ரா, பாலம்பம்பூர், புட்னாகரா, ரூபாசாவின் ஆகியவற்றின் ஜமீன்தர்கள் கலகத்தை ஆதரித்தனர். பனாபூர் மற்றும் குர்தாவில் இருந்து கிளர்ச்சி துவங்கி, அது விரைவில் ஒடிசாவின் மற்ற பகுதிகளான பூரி, பிபிலி, கட்டக் ஆகிய பகுதிகளுக்கும் கனக, குஜங் மற்றும் பட்டமண்டே போன்ற பல கிராமங்களுக்கும் பரவியது. கிளர்ச்சிக்கு கனகா, குஜாங்க், நயாகா, குமுசூர் ஆகிய பகுதிகளின் அரசர்கள் மற்றும் ஜகபந்து மற்றும் ஜட்பூரின் தலாபீரா மிரிஹைதார் அலி குமுசூர் போன்ற முசுலீம் தலைவர்களின் உதவிகளும் கிடைத்தன.

ஒடிசாவில் 1817 மார்ச் மாதம், கந்தாஸ் பகுதியில் குர்தா இராச்சியத்தின் 400 க்கும் மேற்பட்ட வலிமைமிக்க வீரர்கள் கூடி ஆட்சிக்கு எதிராக தங்கள் கிளர்ச்சியை வெளிப்படையாக அறிவித்தபோது, ஒடிசாவில் கம்பெனியின் சட்டத்தை மீறுவது அதிகரித்தது. ஜகபந்துவின் கீழ் திரண்ட பைக்காகள் பான்புரில் உள்ள காவல் நிலையத்தையும் அஞ்சல் அலுவலகத்தையும் சூறையாடினர். பின்னர் கும்பாவிற்கு கிளர்ச்சியாளர்கள் அணிவகுத்துச் சென்றனர், இதைத் தொடர்ந்து அங்கு உள்ள சிவில் கட்டிடங்களையும், கருவூலத்தையும் கம்பெனி கைவிட்டது. கிளர்ச்சியாளர்களின் மற்றொரு குழு பரகனா லேம்பை கைப்பற்றியது, அங்கு அவர்கள் நிறுவனத்தில் பணிபுரிந்த உள்ளூர் அதிகாரிகளைக் கொன்றனர்.

ஈ. இம்பீயி தலைமையிலான கம்பெனி அரசாங்கம், ஏப்ரல் தொடக்கத்தில் லெப்சன்ட் ப்ரிடாயூர் மற்றும் ஃபரிஸ் ஆகியோரின் கீழ் பிப்லிக்கு கிளர்ச்சியை தடுக்க படைகளை அனுப்பியது. அந்தப் படைகள் பைக் கிளர்ச்சிப் படையின் தொடர்ச்சியான தாக்குதல்களை எதிர்கொண்டனர், அவர்கள் கட்டாக்கில் இருந்து பின்வாங்குவதற்கான நிர்பந்தத்தை, பாரிய இழப்புக்களின் வழியாக சந்தித்தனர், ஃபரிஸ் கிளர்ச்சியாளர்களால் கொல்லப்பட்டார். கேப்டன் வெல்லிங்டன்கின் கீழ் பூரிக்கு அனுப்பப்பட்ட மற்றொரு படை, சிறிது எதிர்ப்பை எதிர்கொண்டது, ஏப்ரல் 9 அன்று, 550 ஆட்கள் கொண்ட படை குர்தாவுக்கு அனுப்பப்பட்டது. மூன்று நாட்களுக்குப் பிறகு அவர்கள் குர்தாவை தங்கள் கட்டுப்பாட்டுக்குள் கொண்டுவந்து, குர்தா பிரதேசத்தை இராணுவச் சட்டத்துக்குள் கொண்டுவந்தனர்.

குர்தா பிரதேசத்தை தங்கள் கட்டுப்பாட்டில் பிரித்தானியர் வைத்திருந்தாலும், பூரி பாக்சி ஜகபந்து தலைமையிலான கிளர்ச்சியாளர்களிடம் வீழ்ந்தது, பிரித்தானியர் ஏப்ரல் 18 அன்று கட்டாக்கில் இருந்து பின்வாங்கினர். பிரித்தானிய படைகள் பாயிஸுக்கு அணிவகுத்து ஆயிரம் பேர்கொண்ட வலுவான கிளர்ச்சிப் படைகளைத் தோற்கடித்து, பூரியை மீண்டும் கைப்பற்றினர் மேலும் நகரிலிருந்து தப்பிப்பதற்கு முன்னர் அரசரைக் கைது செய்தனர்.

ஒடிசா முழுவதும் கிளர்ச்சி வேகமாக பரவியது, மேலும் பிரிட்டிஷ் மற்றும் பாக்கி படைகளுக்கு இடையில் பல மோதல்கள் நடந்தன. 1817 ம் ஆண்டு மே மாதத்தில், பிரித்தானியர் முழு மாகாணத்திலும் தங்களுடைய அதிகாரத்தை மீண்டும் நிலைநாட்டினர், என்றாலும் முழு அமைதி திரும்புவதற்கு நீண்ட காலம் தேவைப்பட்டது.

1817 மே மாதம் பிரிட்த்தானியர் இது குறித்த வழக்கை விசாரிக்க நீதிபதிகளை நியமித்தார். வழக்கின் முடிவில் கிளர்ச்சிக்காரர்களுக்கு மரண தண்டனை, நாடுகடத்தில், நீண்டகால சிறைவாசம் போன்ற தண்டனைகள் வழங்கப்பட்டன. 1818 க்கும் 1826 க்கும் இடையில், கம்பெனி படைகள் கர்ட்டாவின் காடுகளில் மறைந்து இருந்த கிளர்ச்சியாளர்களைத் தப்பிச் செல்ல விடாமல் தேடிபிடித்துக் கொன்றது. இந்த நடவடிக்கைகளில் பல பைக்காகள் கொல்லப்பட்டனர். 1825 ஆம் ஆண்டு அவர்களின் தலைவரான ஜகபந்து, பிரிட்டிசாரிடம் சரணடைந்தார், 1829 ஆம் ஆண்டு அவர் மரணமடைந்தார். பூரியை பிரித்தானியர் கைப்பற்றியபோது, கைது செய்யப்பட்ட ஜக்பந்து ராஜா மங்கியா தேவா கட்டாக் சிறையில் அடைக்கப்பட்டார். அவர் 1817 நவம்பரில் கைதியாகவே மரணமடைந்தார். கிழக்கு இந்திய கம்பெனி கலகத்தின் காரணத்தை ஆராய ஒரு ஆணையத்தை நியமித்தது. 
வட இந்தியாவில் 1857 இல் நிகழ்ந்த சிப்பாய்க் கலகத்திக்கு முன்பே 1817 நடந்த இந்த பைகா கலகமானது எனவே இந்தியாவின் முதல் சுதந்திரப் போராக இதை அறிவிக்க வேண்டும் என ஒடிசாவில் பல ஆண்டுகளாக வலியுறுத்தப்பட்டு வந்தது. புவனேஸ்வரத்தில் 2017 அக்டோபர் 23 அன்று மத்திய மனிதவள மேம்பாட்டுத் துறை அமைச்சர் பிரகாஷ் ஜவடேகர் அடுத்த ஆண்டு முதல் பள்ளிப் பாடங்களில் ஒடிசாவில் ‘பைகா கலகம்’ முதல் இந்திய சுதந்திரப் போராக மாற்றி எழுதப்படுவதாகவும் உறுதியளித்துள்ளார். 


</doc>
<doc id="388627" url="https://ta.wikipedia.org/wiki?curid=388627" title="அரிச்சந்திரபுரம் சந்திரமௌலீஸ்வரர் கோயில்">
அரிச்சந்திரபுரம் சந்திரமௌலீஸ்வரர் கோயில்

அரிச்சந்திரபுரம் சந்திரமௌலீஸ்வரர் கோயில் தஞ்சாவூர் மாவட்டம் பட்டீஸ்வரம் அருகே அமைந்துள்ளது. இக்கோயில் தேவார வைப்புத்தலமாகும். அப்பர் பாடிய பெருமையுடையது.

பட்டீஸ்வரம் அருகே இக்கோயில் உள்ளது. இத்தலம் சோழன்மாளிகை என்ற ஊருக்குப் பக்கத்தில் அமைந்துள்ளது.

கருவறையில் உள்ள மூலவர் சந்திரமௌலீஸ்வரர் ஆவார். இறைவி சௌந்தரவல்லி ஆவார். சிறியதாக அமைந்துள்ள இக்கோயில் மூலவர் சன்னதி, இறைவி சன்னதி மற்றும் அந்தந்த சன்னதிக்குரிய விமானங்களைக் கொண்டு அமைந்துள்ளது. மூலவர் கருவறை கோஷ்டத்தில் தட்சிணாமூர்த்தி உள்ளார். இக்கோயிலில் சூரீயன், சந்திரன், பைரவர் உள்ளனர். திருசசுற்றில் மூலவர் சன்னதிக்குப் பின்புறமாக விநாயகர், வள்ளி தெய்வானையுடன் சுப்பிரமணியர், மகாலட்சுமி ஆகியோர் தனித்தனி சன்னதிகளில் உள்ளனர். இக்கோயில் வளாகத்தின் இடது புறம் மகாகாளி சன்னதி தனிக்கோயிலாக அமைந்துள்ளது.

ரௌத்திர ஆண்டு ஆனி மாதம் வியாழக்கிமை 26 சூன் 1980இல் குடமுழுக்கு ஆனதற்கான கல்வெட்டு உள்ளது. அண்மையில் ஏவிளம்பி ஆண்டு கார்த்திகை மாதம் 24 நவம்பர் 2017இல் குடமுழுக்கு நடைபெற்றது. 



</doc>
<doc id="388632" url="https://ta.wikipedia.org/wiki?curid=388632" title="விறைப்புத் தூக்கல்">
விறைப்புத் தூக்கல்

விறைப்புத் தூக்கல் என்பது ஓர் உடலியல் நிகழ்வு ஆகும். இந்நிகழ்வால் ஆண்குறி உறுதியடைந்தும், குருதியழுத்தத்தால் விரிவடைந்தும் காணப்படும்.


</doc>
<doc id="388641" url="https://ta.wikipedia.org/wiki?curid=388641" title="பாகன் (மியான்மார்)">
பாகன் (மியான்மார்)

பாகன் அல்லது பகன் மியான்மரில் மண்தாலே பிரதேசத்தில் உள்ள பண்டைய நகரம். 9 முதல் 13 ஆம் நூற்றாண்டு வரை, பாகன் இராச்சியத்தின் தலைநகரமாக இருந்தது, பின்னர் நவீன மியான்மர் என்ற ஒருங்கிணைத்த பகுதியை உருவாக்கிய முதல் பேரரசு என்ற பெயரை பெற்றது. பாகன் இராச்சியம் உச்சத்தில் இருந்த பொழுது 11 மற்றும் 13 ஆம் நூற்றாண்டுகளுக்கு இடையில், 10,000 க்கும் மேற்பட்ட பெளத்த கோயில்கள், தூபிகள் மற்றும் மடாலயங்கள் ஆகியவை பாகன் சமவெளிகளில் கட்டப்பட்டன. இதில் 2,200 க்கும் மேற்பட்ட கோவில்கள் மற்றும் தூபிகள்(பகோடாக்கள்) இன்றும் உள்ளன.

பாகன் தொல்பொருளியல் மண்டலம், மியான்மரின் முக்கிய சுற்றுலாத் தலமாக விளங்குகிறது. எந்தளவுக்கு என்றால் கம்போடியாவில் உள்ள அங்கோர்வாட் அளவுக்கு பாகனையும் விரும்பிப் பார்க்கிறார்கள். 

பர்மிய வரலாற்றின் படி, பாகன் இரண்டாம் நூற்றாண்டில் நிறுவப்பட்டது, மேலும் கிமு 849 ஆம் ஆண்டில் மன்னர் பயின்பயாவால் கட்டமைக்கப்பட்டது. இவர் பாகன் வம்சாவழியின் 34 காவது வாரிசாக இருந்தார். இருப்பினும் பிரதான ஆராய்ச்சியாளர்களின் கூற்றுப்படி பாகன் ஒன்பதாம் நூற்றாண்டில் நடுப்பகுதியில் மிர்மான் மக்களால் உருவாக்கப்பட்டிருக்கலாம். அவர்கள் நாஞ்சோ இராச்சியத்தில் இருந்து இராவாதி பள்ளதாக்கிறகுள் வந்ததாக நம்பப்படுகிறது. 10 ஆம் நூற்றாண்டின் பிற்பகுதி வரை பியு நகரத்தின் மாநிலங்களில் ஒன்றாக இருந்தது, பர்மிய மக்களின் வளர்ச்சிக் காரணமாக பின்னர் ஆட்சி அதிகாரம் பர்மிய மக்களிடம் வந்தது.

1044 ஆண்டு முதல் 1287 ஆண்டு வரையான காலப்பகுதியில் பாகன் தலைநகராகவும், பாகன் பேரரசின் அரசியல், பொருளாதார மற்றும் கலாச்சார மையமாகவும் இருந்தது. பகான் சமவெளிகளில் 104 சதுர கிலோமீட்டர் (40 சதுர மைல்) பரப்பளவில் 250 ஆண்டுகளுக்கு மேலாக, பாகனின் ஆட்சியாளர்களால் 10,000 ஆன்மீக நினைவுச் சின்னங்கள் (சுமார் 1000 தூபிகள், 10,000 சிறு கோவில்கள் மற்றும் 3000 மடாலயங்கள்) கட்டப்பட்டது. செழிப்பாக நகரம் வளர்ந்து, பெருமை பெற்றது. மதம் மற்றும் மதச்சார்பற்ற படிப்புகளுக்கு ஒரு பெருநகர மையமாக மாறியது, பாலி மொழியில் இலக்கணம் மற்றும் தத்துவ-உளவியல் (அபிதாமா) போன்ற ஊக்கத்தொகையோடு கூடிய படிப்புகளுக்கு சிறப்புப் பெற்றது இதோடு மேலும் பல பாடப் பிரிவுகள் நூல், ஒலியியல், இலக்கணம், ஜோதிடம், இரசவாதம், மருத்துவம் மற்றும் சட்ட ஆய்வுகள் ஆகியவற்றுக்கும் சிறப்புப் பெற்றது. இந்தியா, இலங்கை மற்றும் கெமர் நாடுகள் வரை இந்த நகரத்தின் புகழ் பரவி, துறவிகள் மற்றும் மாணவர்களை ஈர்த்தது.

பாகன் கலாச்சாரத்தில் மதம் பெரும் ஆதிக்கம் செலுத்தியது. இது பியு சகாப்தத்தின் தொடர்ச்சியாக இருந்தது. அங்கு தேரவாத பௌத்தம் மற்றும் மஹாயான பௌத்தம் இரண்டும் மக்களால் பின்பற்றப்பட்டு இருந்தது. இது தவிர தாந்திரிக் புத்தமதம், பல்வேறு இந்து மதப் (சைவம், வைனவம்) பள்ளிகள், இது தவிர உள்ளூர் ஆன்மீக (நாட்) நம்பிக்கைகளும் இருந்தன. 11 ஆம் நூற்றாண்டின் முற்பகுதியில் இருந்து தேரவாத பௌத்தம்திற்கு மன்னரின் ஆதரவு கிடைக்கப் பெற்றதால் பௌத்த பாடசாலைகள் படிப்படியாக முதன்மையான மதமாக மாற வழிவகுத்தது, பிற மதங்கள் மற்றும் மரபுகள் அனைத்தும் படிப்படியாக குறைந்தது ஒரு கட்டத்தில் முழுமையாக மறைந்துவிட்டது. 



</doc>
<doc id="388644" url="https://ta.wikipedia.org/wiki?curid=388644" title="மண்தாலே பிரதேசம்">
மண்தாலே பிரதேசம்

மண்தாலே பிரதேசம் முன்னர் மண்தாலேப் பகுதி மியான்மரின் ஒரு நிர்வாக பிரிவுப் பிராந்தியமாகும். இது நாட்டின் மையத்தில் அமைந்துள்ளது, மேற்கில் சாகிங் பகுதியையும், மகவே பகுதியையும், கிழக்கில் ஷான் மாநிலம், மற்றும் பகோ பகுதியையும் மற்றும் காயின் மாநிலத்தை தெற்கில் எல்லைகளாக அமைந்துள்ளது. இந்தப் பிரதேசத்தின் தலைநகரம் மண்தாலே ஆகும். இந்தப் பிராந்தியத்தில் நிர்வாக வசதிக்காக ஏழு மாவட்டங்களாக பிரிக்கப்பட்டுள்ளன. இவை மேலும் உட்பிரிவுகளாக 30 நகரங்கள் மற்றும் 2,320 வார்டுகள் மற்றும் கிராமப் பகுதிகளை கொண்டுள்ளது. 

மியான்மரின் பொருளாதாரத்தில் மண்தாலே மாநிலத்தின் பங்கு முக்கியமானது, இது தேசிய பொருளாதாரத்தில் 15% பங்களிக்கிறது. மண்தாலே பிரதேச அரசு நிர்வாகத்தின் கீழ் உள்ளது.

மண்தாலே மாநிலத்தின் வரலாறு என்பது பர்மிய வரலாற்றின் பெரும்பகுதியை தவிர மேல் மியான்மார் வரலாற்றுடன் ஒத்ததாக உள்ளது. மண்தாலே பிரதேசத்தில் இருந்து தான் பர்மிய முழுவதம் ஆதிக்கம் செலுத்தக் கூடிய அரசியல் ஆதிக்கம் நிறைந்த தலைநகரமாக தோன்றியது. தற்போதைய நாட்டின் தலைநகரம், நய்பிடா, மற்றும் பர்மாவின் முன்னாள் அரச தலைநகரங்களான அவா, அமராபுரா, மண்டலை போன்ற பர்மிய நகரங்கள் இங்கு உள்ளன.

திபெத்திய-பர்மிய் பயு பேசும் மக்கள் கிமு முதலாம் நூற்றாண்டின் ஆரம்பத்தில் மண்தாலே பகுதியை உள்ளடக்கிய மத்திய மியான்மரின் வறண்ட பகுதிகளை ஆதிக்கம் செலுத்திய முதல் வரலாற்று மக்கள். 9 ஆம் நூற்றாண்டின் ஆரம்பத்தில், யுன்னான் 
பகுதியில் இருந்து வந்த நான்சோ இராச்சியம் ஒரு தொடர் போர்களில் மூலம் பயு இன மக்கள் அழிக்கப்பட்டனர். 9 ஆம் நூற்றாண்டில் யுன்னானில் இருந்து வந்து இப்பகுதியில் குடியேறிய பர்மயர்கள், கிமு 849 ஆம் ஆண்டில் தங்கள் சொந்த நகரமான பகன் நகரத்தை நிறுவினர். பகன் வம்சாவழியினர் படிப்படியாக அடுத்த இரண்டு நூற்றாண்டுகளில் மியான்மரின் மைய மண்டலத்தை ஆதிக்கம் செலுத்தத் தொடங்கினர், சுமார் 11 ஆம் நூற்றாண்டின் பிற்பகுதியில், இன்றைய மியான்மர் முழுவதுமே அவர்கள் கட்டுப்பாட்டில் வந்தது. பகன் மன்னர்களின் ஆதரவுடன் பர்மிய மொழி மற்றும் எழுத்துக்கள் பெரும் ஆதரவையும் வளர்ச்சியும் பெற்றது.

கிமு 1287 ஆம் ஆண்டில் பகன் இராச்சியம் மங்கோலியர்கள் வசம் வீழ்ச்சியடைந்தது. பின்னர் மத்திய மியான்மரின் சில பகுதிகள் 
தொடர்ச்சியாக பல ஆட்சியாளர்களால் கட்டுப்படுத்தப்பட்டன: மங்கோலியர்கள் (1287-c.1303), மயின்சாங் (1298-1313), பின்யா (1313-1364), மற்றும் சாகாங் (1315-1364). கிமு 1364 ஆம் ஆண்டில், பர்மிய ஷான் வம்ச மன்னர்களால் தலைமை தாங்கப்பட்ட அவா இராச்சியம் அனைத்து மத்திய மியன்மாரையும் ஒருங்கிணைத்தது. மத்திய மியான்மர் கிமு 1527 வரை அவாவின் கட்டுப்பாட்டின் கீழ் இருந்தது, மற்றும் மோன்ஹின் (1527-1555) ஷான்ஸ் கீழும் இருந்தது. பர்மிய இலக்கியம் மற்றும் கலாச்சாரம் இந்த சகாப்தத்தில் வளர்ந்தது. மத்திய மியான்மர் கிமு 1555 முதல் 1752 வரை தாங்கோ இராச்சியத்தின் பகுதியாக இருந்தது. இப்பகுதியின் சில பகுதிகள் பெகு (பெகுவின் மோன்ஸ்) (1752-1753) வீழ்ந்தது. திசம்பர் 1885 வரை மூன்றாவது ஆங்கில-பர்மிய போரில் அப்போதைய மேல்ப் பகுதி மியான்மர் எல்லையை இழந்தபோது கோன்பாங் வம்சம் இப்பகுதியை ஆட்சி செய்தது.

மண்தாலே மாநிலத்தில் உள்ள 31 நகரங்களும் நிர்வாக வசதிக்காக கீழ்வரும் ஏழு மாவட்டங்களாக பிரிக்கப்பட்டுள்ளது.




</doc>
<doc id="388647" url="https://ta.wikipedia.org/wiki?curid=388647" title="வான் உச்சி தொலைநோக்கி">
வான் உச்சி தொலைநோக்கி

வான் உச்சி தொலைநோக்கி (zenith telescope) என்பது தொலைநோக்கியின் ஒரு வகையாகும். நேராக வான் உச்சியை நோக்கியோ அல்லது வான் உச்சிக்கு அருகிலோ பார்க்க உதவும் வகையில் இத் தொலைநோக்கி வடிவமைக்கப்பட்டுள்ளது. இது, நட்சத்திரங்களின் நிலையைத் துல்லியமாக நோக்கிடவும், பொதுவாக தொலைநோக்கிகளை எளிமையாக நிறுவிடவும் அல்லது இரண்டிற்கும் உதவுகிறது. 

செம்மையான (classic) வான் உச்சி தொலைநோக்கியானது மட்டமாக்கும் திருகுகளைக்கொண்டு நிறுத்தப்பட்ட கிடை-குத்துத் அச்சமைப்பினைக் (altazimuth mount) கொண்டுள்ளது. தொலைநோக்கியானது மிகவும் துல்லியமான நிலைகளையும், கண்ணருகு வில்லையுடன் (eyepiece) இணைக்கப்பட்ட திருகு அளவியும் கொண்டது. வான் உச்சி தூரங்களிலுள்ள சிறிய மாற்றங்களை அளக்கவும், வானியல் சார் அட்சரேகைகளைக் கண்டறியவும் உதவுகிறது. 

மான்யுமெண்ட் டு தி கிரேட் ஃபையர் ஆஃப் லண்டன் (Monument to the Great Fire of London) என்ற இடத்திலுள்ள வான் உச்சி தொலைநோக்கிகளும், 1980 ல் வடதுருவத்தில் நிறுவப்பட்ட மிகவும் துல்லியமான வான் உச்சி தொலைநோக்கிகளும் சில வான் உச்சி தொலைநோக்கிகளின் வகைகள் ஆகும். நாசா சுற்றுப்பாதை சிதைபொருள் வானாய்வக (NASA Orbital Debris Observatory) வான் உச்சி தொலைநோக்கி மற்றும் 6 மீட்டர் விட்டம் கொண்ட பெரிய வான் உச்சி தொலைநோக்கி (Large Zenith Telescope) ஆகியவை வான் உச்சி தொலைநோக்கிகளுக்கு சில உதாரணங்கள். இவ்வகை தொலைநோக்கிகளில் திரவ ஆடிகள் பயன்படுத்தப்படுகின்றது.



</doc>
<doc id="388648" url="https://ta.wikipedia.org/wiki?curid=388648" title="சிறகம் (வியட்நாம்)">
சிறகம் (வியட்நாம்)

மூன்றாம் ஆட்சி அடுக்கில் வியட்நாம் 1,581 சிறகங்களாகவும் 603 நகரியங்களாகவும் 8,978 குமுகங்களாகவும் பிரிக்கப்பட்டுள்ளது. சிறகம் ("பூவோங்"), நகரியம் ("தித்திரான்") குமுகம் ("சா") ("thị trấn") ஆகியவை சம மூன்றாம் அடுக்கு ஆட்சி அலகுகளாகும்.

மூன்றாம் ஆட்சி அலகாக சிறகம் "(Ward)" நகர மாவட்டத்துக்கோ அல்லது மாகாண நகரத்துக்கோ அல்லது நகரியத்துக்கோ உறுப்பாகச் செயல்படும்.

அன்மையில், நகரகப் பகுதிகளையும்f குடும்பங்கலையும் மேலாண்மை செய்தல் எளிதாக அமைய, ஒவ்வொரு சிறகமும் அணுக்கங்களாக () பிரிக்கப்பட்டுள்ளது; அணுக்கம் என்பது மக்களின் அணிதிரளல் ஆகும்.

ஓ சி மின் நகர் 259 சிறகங்களையும் கனாய் நகர் 147 சிறகங்களையும் கொண்டுள்ளன.


</doc>
<doc id="388656" url="https://ta.wikipedia.org/wiki?curid=388656" title="குமுகம் (வியட்நாம்)">
குமுகம் (வியட்நாம்)

வியட்நாமில் மூன்றாம் அடுக்கு ஆட்சிப் பிரிவுகளில், 1,581 சிறகங்களும், 603 நகரியங்களும் 8,978 குமுகங்களும் அமைகின்றன.சிறகம் ("பூவோங்"), குமுக மட்ட நகரியம், ("தித்திரான்"), ஊரக்க் குமுகமும் ( Chữ nôm:社) ஆகியவை சமத் தகுதியுள்ள மூன்றாம் அடுக்கு ஆட்சிப் பிரிவுகளாகும்.

ஊரகக் குமுகம் "(Rural Commune)" மாகாண நகரத்துக்கோ ஊரக நகரியத்துக்கோ அல்லது ஊரக மாவட்டத்துக்கோ () கட்டுபாட மூன்றாம் அடுக்கு ஆட்சிப் பிரிவாகும்.

சில சிற்றூர்கள் ஆட்சி சார்ந்த குமுகங்களாக அமைவதில்லை.

வியட்நாமில் 2008 திசம்பர் 31 இன் நிலவரப்படி, 9,111 ஊரகக் குமுகங்கள் அமைந்தன. மற்ற மாகாண மட்ட ஆட்சி அலகுகளைவிட தாங்கோவா மாகாணத்தில் உயரெண்ணிக்கை ஊரகக் குமுகங்கள் (586) அமைந்தன. அதற்கடுத்து நிகேயான் மாகாணத்தில் 436 குமுகங்களும் கனாய் நகரில் 408 குமுகங்களும் அமைந்தன. தாநாங்கில் மிக்க் குறைவாக 11 ஊரகக் குமுகங்களே அமைந்தன. ஒன்றாக, கூடுதலான ஊரகக் குமுகங்கள் அமைந்த பின்வரும் பத்து மாகாணங்களில்— அதாவது, தாங்கோவா (586), நிகேயான் (436), கனாய் (408), தாய் பின் (267), பூத்தோ (251), காதின் (238), கை துவோங் (234), குவாங் நாம் (210), பாசு கியாங் (207), இலாங்சோன்(207) ஆகியவற்றில் மட்டும்— வியட்நாமில் உள் அனைத்து ஊரகக் குமுகங்களில் மூன்றில் ஒருபங்கைப் பெற்றுள்ளன. இம்மாகாணங்களில் மூன்று சிவப்பாற்றுக் கழிமுகப் படுகை வட்டாரத்திலும் அடுத்த மூன்று தோங்பாசுவிலும் (வடகிழக்கு வட்டாரம்) மற்ற மூன்று பாசுதிரங் போவிலும் (நடுவண் வடக்குக் கடற்கரை வட்டாரம்) இன்னும் ஒன்று நாம்திரங் போவிலும் (நடுவண் தெற்குக் கடற்கரை வட்டாரம்) அமைந்துள்ளன.

அண்மைய வியட்நாமின் பொதுப் புள்ளியியல் அலுவலக தரவுகளின்படி, வியட்நாமில் 11164 மூன்றாம் மட்ட (குமுக மட்ட) ஆட்சிப் பிரிவுகள் உள்ளன.


</doc>
<doc id="388662" url="https://ta.wikipedia.org/wiki?curid=388662" title="வியட்நாம் குமுக மட்ட ஆட்சிப் பிரிவுகள்">
வியட்நாம் குமுக மட்ட ஆட்சிப் பிரிவுகள்

வியட்நாமில், மூவகை மூன்றாம் அடுக்கு ஆட்சிப் பிரிவுகள் அமைகின்றன:குமுகம் (), நகரியம்/பேரூர் ()，சிறகம் (. வியட்நாமில் ஊரக்க் குமுகம் சா எனவும் நகரகக் குமுகம் தித்திரான் எனவும் அழைக்கப்படுகிறது. என்றாலும், மாகாணத் தகுதியுள்ள பெரிய நகரகங்கள் சிறகங்களாகப் பிரிக்கப்படும். இவை பூவோங் என அழைக்கப்படும்.

2008 ஆம் ஆண்டு திசம்பர் 31 இன் நிலவரப்படி வியட்நாமில், நகரியங்களையும் சிறகங்களையும் தவிர, 9,111 குமுகங்கள் நிலவுகின்றன. ஒவ்வொரு குமுகமும் பேரூர்களையும் ஊர்களையும் கொண்டுள்ளன; ஆனால், சிறகங்களும் குமுக மட்ட நகரியங்களும் (பெரும்பாலும் நகரக மாவட்டங்களில்) மேலும் அணுக்கங்களாகவும் பிரிக்கப்படுகின்றன. இவை ஊரக்க் குமுகங்களில் இருந்து வேறுபட்டனவாகும்.

2008 ஆம் ஆண்டு திசம்பர் 31 இன் நிலவரப்படி, வியட்நாமில், 11,112 நகரியங்களும் சிறகங்களும் உட்பட, குமுக மட்டப் பிரிவுகள் உள்ளன. தாங்கோவா மாகாணம் உயரெண்ணிக்கை குமுகங்களைப் பெற்றுள்ளது. இதில் 637 குமுக மட்ட ஆட்சிப் பிரிவுகள் உள்ளன.

வியட்நாம் குடியரசின் இரண்டாம் குடியாட்சியின்போது ஒவ்வொரு குமுகத்துக்கும் ஒரு மாவட்டத் தலைவர் அமர்த்தப்படுவார். இவர்கள், காவல் தலவர், குமுக்க் கருவூலத் தலைவர், ஆட்சியியல் அலுவலர்கள், பொதுப்பணி அலுவலர்கள் ஆகிய பிற தலைவர்களை ஒருங்கிணைத்து குமுக மன்றங்களை அமைப்பர். குமுகத்தின் உடல்நலம், கல்வி உட்பட, பல பொறுப்புகளைக் குமுக மன்றம் வகிக்கிறது.



</doc>
<doc id="388665" url="https://ta.wikipedia.org/wiki?curid=388665" title="பட்டாணிக் குருவி">
பட்டாணிக் குருவி

பட்டாணிக் குருவிகள், சிக்கடீக்கள் மற்றும் டிட்மவுஸ்கள் ஆகியவை பரிடே குடும்பத்தில் வருகின்றன. இது பேஸ்ஸரின் பறவைகள் அடங்கிய குடும்பமாகும். இவை பொதுவாக வடக்கு அரைக்கோளம் மற்றும் ஆப்பிரிக்காவில் காணப்படுகின்றன. இவற்றில் பெரும்பாலானவை பருஸ் பேரினத்தில் வகைப்படுத்தப்பட்டிருந்தன.



</doc>
<doc id="388678" url="https://ta.wikipedia.org/wiki?curid=388678" title="பொக்காரா பள்ளத்தாக்கு">
பொக்காரா பள்ளத்தாக்கு

பொக்காரா பள்ளத்தாக்கு (Pokhara Valley) நேபாளத்தின் மலைப்பாங்கான பகுதியின் இரண்டாவது பெரிய பள்ளத்தாக்கு ஆகும். இது நேபாளத்தின் மேற்குப் பகுதியில் அமைந்துள்ளது. பொக்காரா மற்றும் லேக்நாத் ஆகியவை இந்தப் பள்ளத்தாக்கில் உள்ள நகரங்கள் ஆகும். காத்மாண்டு சமவெளி பள்ளத்தாக்கின் மேற்காக 203 கிலோ மீட்டர் (126 மைல்கள்) தொலைவில் கண்டகி மண்டலத்தில் அமைந்துள்ளது. பொக்காரா நகரமானது நேபாளத்தின் முக்கிய நகரங்களில் ஒன்றாகும். காத்மாண்டு சமவெளியைப் போல இந்தப் பகுதியும் மண்ணின் களித்தன்மையும், திரவமாக்கும் திறனின் காரணமாகவும் எளிதில் நிலநடுக்கத்திற்கு இலக்காகும் பகுதியாகும். 

பொக்காரா, நேபாளத்தில் உள்ள மிக பிரபலமான சுற்றுலாத் தலங்களில் ஒன்றாகும்.  பல சுற்றுலா பயணிகள் இமயமலைத் தொடரைப் பார்ப்பதற்காகவும், இங்குள்ள ஏரிகளைப் பார்ப்பதற்காகவும்  பொக்காரா பள்ளத்தாக்குக்கு வருகிறார்கள். பொக்காரா படகு சவாரி, மலையேற்றம், நீர்ச்சறுக்கு விளையாட்டு போன்றவற்றிற்கும் கூட பிரபலமானது ஆகும். மேலும், பல விதமான செயல்களின் (நடத்தல், தவழ்தல், நீந்துதல், மலையேறுதல் போன்ற செயல்கள்) கூட்டான தீர விளையாட்டான கேனோயிங் மற்றும் கயிறு கட்டி குதிக்கும் விளையாட்டு (பங்கி குதித்தல்) ஆகிய விளையாட்டுகளும் இங்கு பிரபலமானவையாகும். நேபாள சுற்றுலா வாரியத்தின் தகவலின் படி 2009 ஆம் ஆண்டில் பொக்காரா வருகை தந்த சுற்றுலாப் பயணிகள் எண்ணிக்கை 203,527 ஆகவும், அதே ஆண்டில் நேபாளம் வந்த சர்வதேச சுற்றுலா பயணிகள்  எண்ணிக்கை 509,956 ஆகவும் இருந்துள்ளது.  இந்த எண்ணிக்கை ஒவ்வோர் ஆண்டும் அதிகரித்து வருகிறது.

பொக்காரா பள்ளத்தாக்கில் உள்ள பல ஏரிகளில் பெவா ஏரி மிகப்பெரிய ஏரியாக உள்ளது. இந்த ஏரி நேபாளத்தின்  இரண்டாவது மிகப்பெரிய ஏரியுமாகும். இந்த ஏரியானது பொக்காரா பள்ளத்தாக்கு, சாரங்காட், மற்றும் காஸ்கிகாட் போன்ற பகுதிகளை உள்ளடக்கியது. மச்சப்புச்ரே (மீனின் வால்) மலையின் பிரதிபலிப்பினை இந்த ஏரியில் காணலாம்.  இந்த ஏரியில் பல சுற்றுலாப் பயணிகள் படகு சவாரி மற்றும் மீன்பிடித்தல் போன்ற பொழுதுபோக்குகளில் ஈடுபட்டு மகிழ்கின்றனர். பெவா ஏரியின் மற்றொரு முக்கிய ஈர்ப்பாக, ஏரியின் மத்தியில் ஒரு தீவினைப் போன்று காணப்படும் இரண்டு அடுக்கு பராகி பகவதி கோயில் அமைந்துள்ளது. பெவா ஏரியைத் தவிரவும், பெக்னாஸ் ஏரி பொக்காரா பள்ளத்தாக்கின் மற்றுமொரு புகழ்பெற்ற ஏரியாகும். பெக்னாஸ் ஏரியானது 650 மீ உயரத்தில், 3 சதுர கிலோ மீட்டர் பரப்பளவை உள்ளடக்கியதாகும்.
பொக்காரா பள்ளத்தாக்கின் அதிகமான சுற்றுலாப் பயணிகளைக் கவரும் இடங்களில் மகேந்திரா குகையும் ஒன்றாகும். இந்தக் குகையானது பாடுலேசாவ்ர் என்ற சிறிய நகரத்தில் அமைந்துள்ளது. மகேந்திரா குகை என்பது மறைந்த நேபாள அரசர் மகேந்திர பீர் பிக்ராம் சா தேவ் என்பவரின் நினைவாகப் பெயர் சூட்டப்பட்டுள்ளது. இந்தக் குகையானது ஒரு இயற்கையான சுரங்கம் போன்று அமைந்துள்ளது. இந்தக் குகைக்குள் ஒருவர் நடந்து செல்லும் போது குகையின் பக்கச்சுவர்களில் சுண்ணாம்புப் பாறைகள் போன்ற பலவிதப் பாறைகளைக் காணலாம். இந்தச் சுண்ணாம்புப் பாறைகளில் ஒளியானது படும்போது மின்னக்கூடிய தன்மை கொண்டவையாகும். நேபாளத்தின் இருள் நிறைந்த நோக்குமிடங்களுள் ஒன்றான மகேந்திரா குகையானது சுற்றுலாவாசிகளுக்கு இருளில் கண்டறியும் வாய்ப்பைத் தரும் குகையாக உள்ளது. வௌவால்களின் இயற்கையான வாழிடமாக உள்ள வௌவால் குகையானதும் பார்வையிடுவதற்குத் தகுதியான மற்றொரு இடமாகும். இந்தக் குகை மகேந்திரா குகையிலிருந்து 10 நிமிட நடை துாரத்தில் அமைந்துள்ளது. வௌவால் குகையானது 150 மீ நீளமும் மற்றும் 25  அடி உயரமும் கொண்டதாகும். இந்தக் குகையின் நுழைவு வாயிலானது மிகவும் குறுகியதாகவும், உள்பகுதியானது போதுமான அளவிற்கு அகலமானதாகவும் உள்ளது. 15 ஆயிரம் வகையிலான வௌவால் இனங்கள், இந்தக் குகையின் முக்கிய சிறப்பம்சம் ஆகும். யானைத் தும்பிக்கைகள் மற்றும் கடவுளர்களின் படங்களை குகையின் உட்புறச் சுவர்களில் காணலாம். 

ஒவ்வொரு ஆண்டும் எழுபதாயிரத்திற்கும் மேற்பட்ட உள்நாட்டு மற்றும் சர்வதேச சுற்றுலாப்பயணிகள் சர்வதேச மலைக் காட்சியகத்தைப் பார்வையிடுகின்றனர். இந்த அருங்காட்சியகத்தின் பதிவுருக்கள், ஆவணங்கள் உலகெங்கிலுமுள்ள மலைகளின் கடந்த கால மற்றும் நிகழ்கால வளர்ச்சி குறித்த தகவல்களைக் கொண்டுள்ளது. இந்த அருங்காட்சியகம் மகா இமயமலையின் அரங்கம், புகழ் பெற்ற மலைகளின் அரங்கம், உலக மலைகளின் அரங்கம் மூன்று காட்சியக அரங்குகளைக் கொண்டுள்ளது. இந்த அரங்கங்கள், நேபாள மக்களின் மரபு வழிக் கலாச்சாரங்கள் மற்றும் மதிப்புகளை குறிப்பிடும்வகையில் புகழ்பெற்ற சிகரங்கள், மலையேறுபவர்கள், மலைவாழ் மக்களின் கலாச்சாரம், வாழ்க்கை முறை, உயிரின வகைகள் மற்றும் மண்ணியல் போன்றவை குறித்த விவரங்களைத் தருகிறது. 



</doc>
<doc id="388681" url="https://ta.wikipedia.org/wiki?curid=388681" title="யங்கோன் பிரதேசம்">
யங்கோன் பிரதேசம்

யங்கோன் பிரதேசம் ("Yangon Region", முன்னர் ரங்கூன் பகுதி) மியான்மரின் ஒரு நிர்வாக பிரிவுப் பிராந்தியம் அல்லது மாநிலமாகும். இது கீழ் மியான்மரின் மையப்பகுதியில் அமைந்துள்ளது. இந்தப் பகுதி வடக்கு மற்றும் கிழக்கில் பாகோ பகுதியையும், தெற்கே மார்டாபன் வளைகுடாவையும், மேற்கில் அயெய்வரிடி பகுதியையும் எல்லைகளாகக் கொண்டுள்ளது.

யங்கோன் மாநிலத்தின் தலைநகரமான யங்கோன் நகரம் முன்னாள் தேசிய தலைநகரமாகவும், நாட்டின் மிகப்பெரிய நகரமாகவும் உள்ளது. நாட்டின் மிக நன்கு வளர்ச்சியடைந்த பகுதியாகவும் பிரதான சர்வதேச நுழைவாயிலாகவும் உள்ளது. 
இந்த மாநிலத்தின் பரப்பளவு 10,170 கிமீ (3,930 சதுர மைல்). .

வரலாற்று ரீதியாக இப்பகுதி முழுவதும் மொன் இன மக்கள் வாழ்ந்த பகுதியாக இருந்தது. அரசியல் ரீதியாக, இந்தப் பகுதி 1057 ஆண்டுக்கு முன்னதாக மொன் இராச்சியங்களால் கட்டுப்படுத்தப்பட்டது. 1057 ஆண்டுக்குப் பின்னர், சில விதிவிலக்குகளுடன், வடக்கில் பர்மன் இராச்சியங்கள் கட்டுப்பாட்டில் இருந்தன. 13 ஆம் நூற்றாண்டு முதல் 16 ஆம் நூற்றாண்டுகள் வரையும் (1287-1539) 18 ஆம் நூற்றாண்டில் சிறிது காலமும் (1740-1757), இந்தப் பிராந்தியத்தின் கட்டுப்பாடு பகோ அடிப்படையிலான மொன் இராச்சியத்தின் வசம் திரும்பியது. தான்லின் (சிரியாம்) மற்றும் அதன் சுற்றியுள்ள பகுதிகளும் 1599 முதல் 1613 ஆண்டு வரை 
போர்த்துகீசியர்கள் கட்டுப்பாட்டில் இருந்தது. பல நூற்றாண்டுகளாக, கீழ் மியான்மரில் 18 ஆம் நூற்றாண்டின் மத்திய காலம் வரை மிக முக்கிய துறைமுக நகரமாக தன்லின் விளங்கியது. பின்னாளில் மன்னர் ஆலாங்பாயா ஆற்றின் ஓரத்தில், டகான் என்ற பெயரில் அமைந்த மிகப்பெரிய சவேடகன் அடுக்குத் தூபி அருகே ஒரு சிறிய கிராமத்தைத் தேர்ந்தெடுத்து விரிவுபடுத்திய பின்னர் தன்லினின் புகழ் குறையத் தொடங்கியது. 

முதல் ஆங்கிலோ-பர்மிய போரில் (1824-1826) ஆங்கிலேயர் முதன்முதலாக யங்கோனைக் கைப்பற்றினர், ஆனால் போருக்குப் பிறகு பர்மாவின் நிர்வாகத்தைத் அவர்களிடமே திருப்பிக் கொடுக்கப்பட்டது. பிரித்தானியப் பேரரசு இரண்டாம் ஆங்கில-பர்மிய போரில் 1852 ஆம் ஆண்டில் யங்கோன் மற்றும் கீழ் பர்மாவை கைப்பற்றியது. பின்னர் பர்மாவின் வர்த்தக மற்றும் அரசியல் மையமாக யங்கோன் நகரை மாற்றியது. யங்கோன், பிரிட்டிஷ் பர்மா மற்றும் ஹந்தாவாடி மாகாணத்தின் தலைநகரமாகவும் இருந்தது, இப்பகுதி இன்று யங்கோன் மற்றும் பகோ பிரிவுகளை உள்ளடக்கியுள்ளது. பிரிட்டிஸ் பர்மிய அரசு வேலைசெய்வதற்காக இந்தியாவில் இருந்து தொழிலாளர்களையும் மற்றும் பொது ஊழியர்களையும் யங்கோனிற்கு அழைத்து வந்தது. பின்னாளில் 1930 ஆண்டில் யங்கோன் முழுவதும் இந்தியர்களால் நிறைந்திருந்தது மேலும் பர்மியர்களின் எண்ணிக்கை மூன்றில் ஒரு பகுதியாக குறைந்து விட்டது. முதலாம் உலகப் போர் மற்றும் இரண்டாம் உலகப் போருக்கு இடையில், யங்கோன் நகரம் பர்மிய தேசியவாத இயக்கத்தின் மையமாக இருந்தது. ஆங் சான், யு நு, ஊ தாண்ட் மற்றும் நீ வின் போன்ற பல எதிர்கால பர்மிய அரசியல் தலைவர்கள் அனைவரும் ஒரே நேரத்தில் ரங்கூன் பல்கலைக்கழக மாணவர்களாக இருந்தனர். யங்கோன் பிராந்தியம் ஏப்ரல் 1942 முதல் மே 1945 வரை சப்பானின் ஆக்கிரமிப்பின் கீழ் இருந்தது.

சனவரி 1948 ஆண்டில் மியன்மார் ஐக்கிய இராச்சியத்திடமிருந்து சுதந்திரம் பெற்றப் பிறகு, ஹந்தாவாடி மாகாணமானது அதன் தலைநகரமாக யங்கோனைக் கொண்டு பெகு (பகோ) பிரிவு என மறுபெயரிடப்பட்டது. 1964 ஆம் ஆண்டில், யங்கோன் மாகாணம் பகோ மாகாணத்திலிருந்து பிரிந்தது. பகோ மாகாணத்தின் தலைநகர் யங்கோன்னில் இருந்து பகோவிற்கு மாற்றப்பட்டது. சூன் 1974 ஆண்டில், ஹந்தாவாடி மற்றும் ஹம்வாபி நகரங்கள் பகோ பிரிவிலிருந்து யங்கோன் பிரிவுக்கு மாற்றப்பட்டன. 




</doc>
<doc id="388683" url="https://ta.wikipedia.org/wiki?curid=388683" title="பக்தபூர்">
பக்தபூர்

பக்தபூர் (Bhaktapur) ( ), (மாற்று பெயர்கள்: குவாபா தேசம் ( ख्वप देस) மற்றும் பாத்கவுன்), இதனை பக்தர்களின் நகரம் என்றும் அழைப்பர். இந்நகரம் காத்மாண்டு சமவெளிவின் கிழக்கில், நேபாளத்தின் தேசியத் தலைநகரான காட்மாண்டிலிருந்து எட்டு மைல் தொலைவில், நேபாள மாநில எண் 3ல் உள்ள பக்தபூர் மாவட்டத்தில் உள்ளது. 

மத்திய வளர்ச்சி பிராந்தியத்தின், பாக்மதி மண்டலத்தில் அமைந்த எட்டு மாவட்டங்களில் ஒன்றான பக்தபூர் மாவட்டத்தின் நிர்வாகத் தலைமையிடமாக பக்தபூர் நகரம் உள்ளது. பத்து நகராட்சி மன்ற உறுப்பினர்கள் கொண்ட நகராட்சிக் குழு, பக்தபூர் நகராட்சியை நிர்வகிக்கிறது. 

தொன்மையான பக்தபூர் நகரத்தில், நேபாளத்தின் உலகப் பாரம்பரியக் களங்களில், இரண்டு பக்தபூரில் உள்ளது. அவைகள்: பக்தபூர் நகர சதுக்கம் மற்றும் சங்கு நாராயணன் கோயில் ஆகும்.

இந்நகரம் கடல் மட்டத்திலிருந்து 2500 அடி உயரத்தில் உள்ளதால், தட்ப-வெப்ப நிலை அதிக குளிரும், வெப்பமும் இன்றி சீராக உள்ளது.

காத்மாண்டு சமவெளியின் நேவாரிகளின் மூன்று இராச்சியங்களில் பக்தபூர் இராச்சியம் மிகப் பெரிதாகும். நேவார் மல்ல வம்ச மன்னர்களின் இராச்சியத்தின் தலைநகராக பதினைந்தாம் நூற்றாண்டு முடிய பக்தபூர் நகரம் விளங்கியது. 

மல்லர் வம்சத்தின் செயப்பிரகாசு மல்லாவிற்கும், கோர்க்க மன்னர் பிரிதிவி நாராயணன் ஷாவிற்கும் இடையே 1767ல் நடைபெற்ற கீர்த்திபூர் போரிலும், பக்தபூர் மன்னர் ஜெயப்பிரகாஷ் மல்லா தோற்றார். எனவே காத்மாண்டு சமவெளியில் இருந்த மூன்று முக்கிய நகரங்களான காட்மாண்டு, லலித்பூர் மற்றும் பக்தபூர் நகரமும், அதனுடன் இணைந்த கிராமப்புற பகுதிகளும் கோர்க்காலிகளின் மன்னர் பிரிதிவி நாராயணன் ஷாவின் ஆளுகையின் கீழ் சென்றது. .

2011 நேபாள மக்கள் தொகை கணக்கெடுப்பின் படி, பக்தபூர் நகரத்தின் மக்கள் தொகை 83,658 ஆகும். 

இந்நகரத்தில் பெரும்பாலனவர்கள் நேவார் மக்கள் ஆவார். இந்நகரத்தில் நேவாரி மொழி மற்றும் நேபாள மொழி அதிக பேசப்படுகிறது. மக்களில் பெரும்பான்மையோர், இந்து மற்றும் பௌத்தர்களாக உள்ளனர். பெரும்பாலன மக்கள் இதன் அருகே அமைந்த நகரங்கள் காட்மாண்டு மற்றும் லலித்பூர் ஆகும். 

பக்தபூர் நகரம், பண்டைய நேபாள நாட்டின் பண்பாடு, கட்டிடக்கலை, வரலாற்று நினைவுச் சின்னங்கள், கலைப்பொருட்கள், மட்பாண்டம், நெசவு, கோயில்கள், குளங்கள், சமயத் திருவிழாக்களை கொண்டதால், வெளிநாட்டுச் சுற்றுலாவினரை ஈர்க்கும் இடமாக உள்ளது. 

பக்தபூர் நகரத்தில் தொன்மையான அமைந்த பக்தபூர் நகர சதுக்கம், தௌமதி சதுக்கம், தத்தாத்திரேயர் சதுக்கம், மட்பாண்ட சதுக்கம் என நான்கு சதுக்கங்களைக் கொண்டது. காத்மாண்டு சமவெளியில், வெளிநாட்டுச் சுற்றலாப் பயணிகளை அதிகம் ஈர்க்கும் இடம் பக்தபூர் நகர சதுக்கமாகும். காத்மாண்டு சமவெளியில் உள்ள நான்கு உலகப் பாரம்பரியக் களங்களில் இதுவும் ஒன்று.

மல்ல வம்சத்தின் யட்ச மல்லர் என்ற மன்னர் 1427இல் கட்டிய அழகிய மரச்சிற்பங்களுடன் கூடிய பக்தபூர் அரண்மனை 55 மரச்சன்னல்கள் கொண்டது. மன்னர் ரஞ்சித் மல்லர் என்பவர் எழுப்பிய பக்தபூர் அரண்மனையின் தங்கக் கதவுகளில், காளி, கருடன், தேவலோக தேவதைகளின் உருவங்கள் பொறிக்கப்பட்டுள்ளது. பக்தபூர் மன்னரின் அரண்மனையின் வலப்புறத்தில் அழகிய பசுபதிநாதரின் கோயில் உள்ளது.

பகத்பூர் நகரத்தில் தௌமதி சதுக்கத்தில், நயாதபோலா பௌத்தக் கோயில் ஐந்து நிலைகள் கொண்ட பகோடா அமைப்பில் கட்டப்பட்டுள்ளது. நேவாரி மல்ல வம்ச மன்னர் இப்பகோடாவை 1701 - 1702 காலத்தில் கட்டினார். 

பக்தபூரில் மூன்றடுக்கு பகோடா பௌத்தக் கட்டிடக் கலையில் அமைந்த பைரவநாதர் கோயிலை, மல்ல வம்ச மன்னர் ஜெகத் ஜோதி மல்லர் கட்டினார். 

சிவபெருமானின் அம்சான தத்தாத்ரேயருக்கு அர்பணிக்கப்பட்ட இக்கோயில், மூன்று அடுக்குகள் கொண்ட பகோடா வடிவில் உள்ளது. இக்கோயில் ஐம்பத்தி நான்கு மரச்சன்னல்கள், கலைநயமிக்க சிற்பவேலைபாடுகளுடன் கூடியது. இதனை மல்ல வம்சத்து யக்ச மல்லர் (கிபி 1428 - 1482) கட்டினார். 

திருமாலுக்கு அர்ப்பணிக்கப்பட்ட சங்கு நாராயணன் கோயில், பக்தபூரின் வடக்கில் ஆறு கிலோ மீட்டர் தொலைவில் உள்ளது. இக்கோயில் கிபி நான்காம் நூற்றாண்டில் கட்டப்பட்டதாகும். இக்கோயிலும் நேபாளத்தின் ஒன்பது உலகப் பாரம்பரியக் களங்களில் ஒன்றாகும். 

தா புக்கு குளம், செவ்வக வடிவத்தில் அமைந்த பெரிய குளம். இது பக்தபூர் நகரத்தின் நுழைவு வாயில் உள்ளது. மல்ல வம்சத்தின் யட்ச மல்லர் கிபி பதினைந்தாம் நூற்றாண்டில் இக்குளத்தை நிறுவியதாக கருதப்படுகிறது.

பக்தபூர் நகரத்தில் அமைந்த 143 அடி உயரத்தில் அமைந்த கைலாஷ் மகாதேவர் சிலை, உலகின் உயரமான சிவபெருமான் சிலையாகும். இச்சிலை செப்பு, சிமெண்ட், தாமிரம் மற்றும் இரும்பால் செய்யப்பட்டதாகும். இச்சிலையின் பணி 2004ல் துவக்கப்பட்டது. 21 சூன் 2012ல் பொதுமக்கள் பார்வைக்கு திறக்கப்பட்டது.

1934ஆம் ஆண்டின் நிலநடுக்கத்தால் பக்தபூர் நகர சதுக்கம் சேதமடைந்தது. 1934 நிலநடுக்கதிற்கு முன்னர் மூன்று தொகுதிகளுடன் கோயில்கள் இருந்தது. 1934 நிலநடுக்கத்தில் 99 வாசல்களுடன் இருந்த பக்தபூர் அரண்மனை 6 வாசல்களுடன் மட்டுமே எஞ்சியிருந்தது. 

25 ஏப்ரல் 2015 அன்று காலை 11.56 மணியளவில் ஏற்பட்ட 7.8 ரிக்டர் அளவிலான நிலநடுக்கத்தில், பக்தபூர் நகரத்தின் பண்டைய கோயில்கள், அரண்மனைகள், நினைவுச் சின்னங்கள் கடும் சேதமடைந்தது. இதில் பெரும் சேதமடைந்த உலகப் பாரம்பரியக் களமான பக்தபூர் நகரச் சதுக்கமும் ஒன்றாகும். 

பக்தபூர் நகர மக்களின் முக்கிய திருவிழாக்கள் தீபாவளி, ஹோலி, மகரசங்கராந்தி, நேபாள புத்தாண்டு மற்றும் சிறீ பஞ்சமியாகும். 

லிட்டில் புத்தா எனும் ஹாலிவுட் திரைப்படத்தின் சில காட்சிகள் பக்தபூர் நகரத்தில் படமெடுக்கப்பட்டது. மேலும் பாலிவுட்டின் இந்தி மொழி ஹரே ராம ஹரே கிருஷ்னா மற்றும் பாபி திரைப்படங்களின் சில காட்சிகள் பக்தபூர் நகரத்தில் படமெடுக்கப்பட்டது..


Retrieved: 8 May 2015



</doc>
<doc id="388687" url="https://ta.wikipedia.org/wiki?curid=388687" title="டேஜியோன்">
டேஜியோன்

டேஜியோன் ("Daejeon") தென் கொரியாவின் ஐந்தாவது மிகப்பெரிய மாநகரமாகும். இங்கு 150000 மக்கள் வசித்து வருகின்றனர். இது தென்கொரியாவின் மையப்பகுதியில் அமைந்துள்ளது. போக்குவரத்து மையமாக உள்ளது. தென்கொரியாவின் தலைநகரான சியோலுக்கு மிக அருகில் உள்ள நகரமாகும்.

டேஜியோன் நிலப்பரப்பு அகலத்தில் N36 ° 10'50 "மற்றும் N36 ° 29'47" மற்றும் நீளத்தில் E127 ° 14'54 "மற்றும் E127 ° 33'21" இடையே தென் கொரியாவில் உள்ளது.

2002 தென் கொரியாவில் நடைபெற்ற ஃபிஃபா உலகக் கோப்பையில் டேஜியோனில் உலகக் கோப்பை கால்பந்து மைதானம் அமைக்கப்பட்டது. இங்கு நடந்த இரண்டாவது சுற்றில் தென் கொரிய காற்பந்து அணி இத்தாலியைச் சந்தித்தது. மேலும் டேஜியோன் நகரை மையமாகக் கொண்டு K லீக் சவால் கால்பந்து கிளப் அணியான டேஜியோன் சிட்டிசன், தேசிய லீக் டேஜியோன் அணிகள் உள்ளன.

மே 16, 2013 இல், டேஜியோன் நகரம் சர்வதேச அறிவியல் வியாபார பட்டை என தேர்ந்தெடுக்கப்பட்டது
தென் கொரியாவில் டேஜியோன் போக்குவரத்து மையமாக உள்ளது. சியோங்குபுபு விரைவுச்சாலை மற்றும் ஒனாம் விரைவுச்சாலைகள் ஆகிய இரண்டு முக்கிய சாலைவசதிகளை பெற்றுள்ளது. மேலும் முக்கிய ரயில் பாதைகளான சியோங்குபுபு மற்றும் ஒனாம் இரயில்வே இரண்டும் இங்கு இணைக்கப்பட்டுள்ளன. KTX என்ற மிகுவிரைவு இரயில் டேஜியோன் மற்றும் சியோலுக்கு இடையே ஓடுகிறது. இதன் பயண நேரம் சுமார் 50 நிமிடங்கள் ஆகும்.

டேஜியோனுக்கு அருகிலுள்ள வானூர்தி நிலையம் சேங்குச்சூ வானூர்தி நிலையம் ஆகும், இது டேஜியோனிலிருந்து முப்பது நிமிட பயணமாகும். டேஜியோனிலிருந்து, இன்சோன் பன்னாட்டு வானூர்தி நிலையத்திற்கும் நேரடிப் பேருந்து இணைப்புகளும் உள்ளன.


</doc>
<doc id="388694" url="https://ta.wikipedia.org/wiki?curid=388694" title="2017 ஆகூங்க் எரிமலை வெடிப்பு">
2017 ஆகூங்க் எரிமலை வெடிப்பு

2017 ஆம் ஆண்டில்,இந்தோனேசியாவில் உள்ள பாலி தீவில் ஆகூங்க் மலையில் உள்ள  எரிமலையானது  கடுமையாக வெடித்து எரிமலைக் குழம்பைக் கக்ககத் தொடங்கியது. இதன் காரணமாக அப்பகுதியில் வாழும் மக்கள் உடனடியாக வெளியேற்றப்பட்டனர்.  வான்வழிப் போக்குவரத்தில் சீர்குலைவும் ஏற்பட்டது.  அன்று எச்சரிக்கையின் அளவு உச்சபட்சமாகி, வெளியேற்ற ஆணைகள் பிறப்பிக்கப்பட்டன.

எரிமலைக் குழம்பு வெளிப்படும் அளவிற்கான நிலநடுக்கங்கள் 2017 ஆகத்து 10 முதலே உற்றுநோக்கப்பட்டன. மேலும், அடுத்தடுத்த வாரங்களில் இந்த நிகழ்வின் தீவிரம் அதிகரித்து வந்தது.  அக்டோபரின் பிற்பகுதியில் இதன் தீவிரம் குறைய ஆரம்பித்தது. பின்னர் மீண்டும் நவம்பரின் பிற்பகுதியில் ஒரு பெரிய நிகழ்வு தொடங்கியது.

செப்டம்பர் 2017 இல், எரிமலையைச் சுற்றியுள்ள பகுதியில் நில அதிர்வுகளும் உருட்டொலிகளும் அதிகரிக்கத் தொடங்கின. இதன் காரணமாக,  122,500 அளவிலான மக்கள் எரிமலையைச் சுற்றிய அவர்களின் வாழிடங்களிலிருந்து வெளியேற்றப்பட்டனர். இந்தோனேசிய தேசிய பேரிடர் நிர்வாக ஆணையம் செப்டம்பர் 24 அன்று எரிமலையைச் சுற்றிய 12 கிலோ மீட்டர் தொலைவுப் பகுதியை வெளியேற்றப் பகுதியாக அறிவித்தது. எரிமலையின் வாய்ப்பகுதியில் செப்டம்பர் 13 ஆம் நாளன்று ஒரு தீப்பிழம்பு காணப்பட்டது.

வெளியேற்றப்பட்டவர்கள் கிளங்கம், காரங்காசேம், பியூலிலெங் மற்றும் இதர பகுதிகளைச் சுற்றி விளையாட்டு அரங்கங்களிலும், சமுதாயக் கூடங்களிலும் தங்க வைக்கப்பட்டனர். டெம்புகு, ரென்டாங், காரங்காசேம் போன்ற பகுதிகளில் அமைந்துள்ள கண்காணிப்பு நிலையங்களில் நடுக்கங்களின் அளவு, அதிர்வெண்கள் மற்றும் நெருங்கி வரப்போகும் பெரிய அளவிலான எரிமலை வெடிப்புகளுக்கான சாத்தியக்கூறுகள் தொடர்ந்து கண்காணிக்கப்பட்டு வந்தன.

செப்டம்பர் 25 ஆம் நாள் 844 எரிமலை வெடிப்பு நிலநடுக்கங்களும், 26 செப்டம்பரின் நன்பகலில் 300 முதல் 400 வரையிலான நிலநடுக்கங்களும் உணரப்பட்டன. நிலநடுக்க ஆய்வாளர்கள், இதே போன்று மற்றைய எரிமலை வெடிப்புகள் நிகழ்ந்த போது ஏற்பட்ட தீவிரம் மற்றும் அதிர்வெண்கள் குறித்து எச்சரிக்கப்பட்டனர்.

அக்டோபர் 2017 இன் பிற்பகுதியில் எரிமலையின் செயல் குறிப்பிடத்தக்க அளவிற்கு குறைந்தது. இதன் காரணமாக எச்சரிக்கையின் அளவு அக்டோபர் 29 இல் குறைக்கப்பட்டது.இரண்டாவது பெருநிகழ்வின் தொடக்கம் வரையிலும் எச்சரிக்கையின் அளவு 3 (உச்சபட்சம் 4) என்ற அளவிலேயே நீடித்தது. இந்த காலகட்டத்தில் எரிமலை வாயில் அவ்வப்போது தீப்பிழம்புகள் தோன்றியது கவனிக்கப்பட்டு வந்தன.

நவம்பர் 21 அன்று ஒருங்கிணைந்த சர்வதேச நேரம் 09:05 இன் போது ஏற்பட்ட சிறிய அளவிலான நீராவியால் உந்தப்பட்ட வெடிப்பினால் ஏற்பட்ட சாம்பல் புகையானது கடல் மட்டத்திலிருந்து 3842 மீட்டர் உயரத்தை அடைந்தது. ஆயிரக்கணக்கான மக்கள் அந்தப் பகுதியை விட்டு விரைந்து வெளியேறினர். மேலும் 29,000 தற்காலிக அகதிகள் அருகாமையில் உள்ள 270 இடங்களில் தங்க வைக்கப்பட்டனர். 

சனிக்கிழமையன்று அதிகாலையில் மாக்மாவினால் ஏற்படும் வெடிப்பு தொடங்கியது. இதன் காரணமாக ஏற்பட்ட வெடிப்பின் தீப்பிழம்பானது மலை முகட்டில் உள்ள எரிமலை வாயிலிருந்து 1.5–4 கி.மீ அளவுக்கு எழுந்ததாகவும், தெற்குப் பகுதியை நோக்கி நகர்ந்து சுற்றுப்புறம் முழுவதையும் கருஞ்சாம்பலாலான படிவால் மாசுபடுத்தியதோடு, ஆசுத்திரேலியா மற்றும் நியூசிலாந்துக்கான விமானங்களை இரத்து செய்யவும் காரணமாக இருந்துள்ளது. ஆரஞ்சு நிற ஒளிர்வானது எரிமலை வாயைச் சுற்றிலும் இரவில் காணப்பட்டது. இது புத்தம்புது மாக்மாவானது நிலத்தை அடைந்திருக்கக்கூடும் என்பதை உறுதி செய்தது. 
ஒ.ச.நே 23:37 அளவில மற்றுமொரு வெடிப்பு நிகழ்ந்தது. Ngurah Rai International Airport was closed next day, leaving many tourists stranded. எரிமலைப் பகுதியின் சுற்றுவட்டப் பகுதியில் 10 கிலோ மீட்டர் தொலைவுக்குள் வாழ்ந்த ஒரு இலட்சத்திற்கும் அதிகமான மக்கள் அந்த இடத்திலிருந்து வெளியேற உத்தரவிடப்பட்டனர். 

 ஞாயிற்றுக் கிழமையின் வெடிப்பு மற்றும் கக்குதல் ஒரு சீரான இடைவெளியில் தொடர்ந்தது. மேலும் எரிமலையின் தெற்குப் பகுதியில் அமைந்த செலாட் மாவட்டத்தில் லகர்கள் வந்து சேர்ந்தனர். The Australian Government's Bureau of Meteorology reported that the top of the eruption column had reached an altitude of 9,144 m (5.7 miles). தென்கிழக்கு திசையில் சாம்பல் பரவுவது தொடர்ந்தது. இந்த எரிமலை வெடிப்பின் காரணமாக வளிமண்டலத்தில் வெளியிடப்பட்ட சாம்பல் வெளிப்பாடானது எரிமலையைச் சுற்றிலும் வாழும் மக்களடர்த்தி அதிகம் உள்ள பகுதிகளில் வாழும் 56  இலட்சம் மக்களைப் பாதிக்கக்கூடும் என்று மதிப்பிட்டுள்ளது. 


</doc>
<doc id="388700" url="https://ta.wikipedia.org/wiki?curid=388700" title="அமராபுரா">
அமராபுரா

அமராபுரா மியான்மரின் மண்தாலே மாநிலத்தில் உள்ள ஒரு பண்டைய நகரம். அது மட்டுமல்லாமல் இந்நகரம் மியான்மரின் முன்னாள் தலைநகரமாகவும் செயல்பட்டிருக்கிறது தற்போது மண்தாலே பிரதேசத்தில் ஒரு நகரமாக இருக்கிறது. அமராபுராவின் மேற்கில் இர்ரவாடி ஆறும், சென்மைதாஸி நகரம் வடக்கிலும் மற்றும் தெற்க்கில் பண்டைய மியான்மரின் தலைநகரமாக இருந்த அவா (இன்வா) நகரம் சூழ்ந்துள்ளது. மன்னர் கோன்பாங் ஆட்சிக் காலத்தில் (1783-1821 மற்றும் 1842-1859 ஆண்டுகளில்) அமராபுரா இரண்டு முறை மியான்மரின் தலைநகராக இருந்தது. பின்னாளில் 1859 ஆண்டில் வடக்கில் 11 கிமீ தொலைவில் மண்டலை நகரத்திற்கு தலைநகரம் மாற்றப்பட்டது. இது வரலாற்று ரீதியாக தாங்மயோ (தெற்கு நகரம்) என அழைக்கப்படுகிறது. நகர்ப்புற விரிவாக்கத்தின் விளைவாக இன்று மண்டலையின் ஒரு பகுதியாக அமராபுரா உள்ளது. 

இந்நகரம் பாரம்பரிய பட்டு மற்றும் பருத்தி நெசவு மற்றும் வெண்கல வார்பு வேலைகளுக்காக இன்றும் அறியப்படுகிறது. இது மண்டதலேயில் இருக்கும் ஒரு பிரபலமான சுற்றுலா தலமாக பயணிகள் தினசரி பயணமாகும் இடமாக உள்ளது.

அமராபுரா நகரம் கோன்பாங் வம்சத்தை சார்ந்த மன்னர் போதவபாயாவால் உருவாக்கப்பட்டது. மே 1783 ஆம் ஆண்டில் அவர் தனது புதிய தலைநகரமாக அமராபுராவை நிறுவினார். புதிய தலைநகரம் பௌத்த சீர்திருத்தங்கள் மற்றும் கற்றல் மையமாக மாறியது. 1800 ஆம் ஆண்டில் இலங்கையில் இருந்த வந்த பௌத்த பிட்சுக்கள் இந்த நகரத்தில் உயர் பதவிகளைப் பெற்றனர் மற்றும் அமராபுர நிகாயா (அமராபுரா பிரிவு) ஆரம்பித்தனர். 

1810 ஆம் ஆண்டில் மக்கள் தொகை 170,000 கொண்டிருந்ததாக மதிப்பிடப்பட்டிருந்தது, ஆனால் இந்த நகரம் அதே ஆண்டில் தீயினால் அழிக்கப்பட்டது. மன்னர் போதவபாயாவின் பேரன் மன்னர் பாகிதாவ நவம்பர் 1821 ஆம் ஆண்டில் நீதிமன்றம் மற்றும் தலைநகரை அவா நகரத்திற்கு மாற்றினார். 1827 ஆம் ஆண்டுவாக்கில் அமராபுரா மக்கள் தொகை 30,000 மாக குறைந்ததாக மதிப்பிடப்பட்டள்ளது. மன்னர் பாகிதாவின் அடுத்த வாரிசான மன்னர் தாரவாடி, பிப்ரவரி 1842 ஆம் ஆண்டில் தலைநகரை மீண்டும் அமராபுராவிற்கு மாற்றினார். 1857 ஆம் ஆண்டு பிப்ரவரி மாதவாக்கில் மன்னர் மின்டான், அமராபராவிற்கு வடக்கில் சுமார் 11கிமீ தொலைவில் புதிய தலைநகரமாக மண்டலை நகரை கட்டமைக்க தொடங்கினார். 1852 ஆம் ஆண்டில் நடைபெற்ற இரண்டாம் ஆங்கில-பர்மிய போரில் மன்னரின் அரச கருவூலத்தில் செல்வங்கள் பெருமளவு குறைத்துவிட்டது, இதன் காரண்மாக மன்னர் மின்டான் மண்டலை நகரின் கட்டுமான செலவை ஈடுகட்ட முடிந்தளவு அமராபுரத்திலிருந்தே அதிகமான பொருட்களை எடுத்து மீண்டும் பயன்படுத்த முடிவு செய்தார். அமராபுரா அரண்மனை கட்டடங்கள் இடிக்கப்பட்டு பொருட்கள் அகற்றப்பட்டு யானைகளால் புதிய இடத்திற்கு கொண்டு செல்லப்பட்டது. சாலைகள் மற்றும் இரயில் பாதைகளுக்கான கட்டிடப் பொருட்களைப் பயன்படுத்துவதற்காக நகரின் சுவர்கள் இடிக்கப்பட்டு அதன் பொருட்கள் பயன்படுத்தப்பட்டது. பாகயா மடாலயத்திற்கு அருகே இப்போதும் ஒரு அகழி இருப்பது இன்றும் அறியப்படுகிறது. 1859 ஆம் ஆண்டு மே மாதம் மண்டலை நகரம் புதிய தலைநகரமாக அதிகாரப்பூர்வமாக ஏற்றுக்கொள்ளப்பட்டது, ​​ பழைய நகரத்தின் செயல்பாடு முற்றிலும் நிறுத்தப்பட்டது. 

அமராபுரா நகரின் இடிபாடுகளை பார்க்குப் போது நகரின் மதில் சுவர் நான்கில் மூன்று பங்கு மைல் நீளம் கொண்டதாக இருந்திருக்கிறது. ஒவ்வொரு மூலையிலும் சுமார் 100 அடி உயரமுடைய ஒரு திட செங்கலால் கட்டப்பட்ட தூபி இருந்தது. நகரின் மிகவும் குறிப்பிடத்தக்க கட்டிடம் ஒரு பிரபலமான கோவில் ஆகும். இங்கு 250 உயரமான மர தூண்கள் கொண்டு அழ்குபடுத்தப்பட்டிருந்தது மற்றும் புத்தரின் ஒரு பெரிய வெண்கலச் சிலையும் அந்தக் கோவிலில் வைத்திருந்தனர். 



</doc>
<doc id="388701" url="https://ta.wikipedia.org/wiki?curid=388701" title="இன்வா">
இன்வா

இன்வா அல்லது அவா ("Inwa" அல்லது "Ava",) என்பது மியான்மரின் மண்தாலே மாநிலத்தில் உள்ள ஒரு பழமையான நகரம். 14 ஆம் நூற்றாண்டு முதல் 19 ஆம் நூற்றாண்டு வரை தொடர்ந்து பர்மிய இராச்சியங்களின் பண்டைய ஏகாதிபத்திய தலைநகரமாக இருந்திருக்கிறது. வரலாறு முழுவதும், இந்நகரம் பலமுறை இடிக்கப்பட்டு மீண்டும் கட்டப்பட்டள்ளது. மார்ச் 1839 ஆம் ஆண்டில் தொடர்ச்சியாக ஏற்பட்ட பெரும் பூகம்பங்களால் இந்நகரம் அழிக்கப்பட்டது, பின்னர் இந்நகரம் கைவிடப்பட்டது. இந்த நகரம் இருந்ததற்கான ஒரு சில தடயங்கள் மட்டுமே இன்று இருந்தபோதிலும், மண்தாலே பகுதியில் ஒரு மிகப் பிரபலமான சுற்றுலாத்தலமாக இருக்கிறது.

இன்வா என்றப் பெயரின் பொருள் இலக்கியரீதியாக "ஏரியின் வாய்" என்பதாகும். இந்தப் பெயர் கயாக்சி மாவட்டத்தில் உள்ள இந்நகரத்தின் புவியியல் அமைப்பைப் பிரதிபலிப்பதாக உள்ளது. ஏனெனில் இந்நகரம் ஏரியின் அருகில் அமைந்துள்ளது. மற்றொரு கோட்பாடு இனாவாவில் இருந்து இன்வா பெறப்பட்டதாகக் கூறுகிறது, இதன் பொருள் "ஒன்பது ஏரிகள்" என்பதாகும். பாலி மொழியில் நகரின் பாரம்பரிய பெயர் இரத்தினபுரா (பொருள்-இரத்தினங்களின் நகரம்) என்பதாகும். 

இன்வா பர்மாவின் தலைநகரமாக கிட்டத்தட்ட 360 ஆண்டுகள், ஐந்து தனித்தனி சந்தர்ப்பங்களில், 1365 முதல் 1842 ஆண்டு வரை இருந்தது. இவ்வாறு பர்மாவின் முக்கிய ஆட்சி அதிகார மையமாக இருந்த இன்வாவின் பெயராலேயே 19 ஆம் நூற்றாண்டுவரை ஐரோப்பியர்கள் பர்மாவை அறிந்திருந்தனர்.

புவியியல் ரீதியாக மேல் பகுதி பர்மாவில், அரிசி விளையும் கயாக்சி மாவட்டத்தில், இர்ராவாடி மற்றும் மயிடகி ஆறுகள் சங்கமிக்கும் இடத்தில் இன்வா அமைந்துள்ளது. அவாவின் இடம் 1310 ஆம் ஆண்டில் மன்னர் திஹாதுவால் தலைநகரம் அமைக்க சாத்தியமான தளமாகக் கருதப்பட்டது. எனினும் மன்னர் திஹத்து இறுதியில் 1313 ல் கிழக்கே சில மைல் தூரத்தில் பின்யாவில் தனது புதிய தலைநகரத்தைக் கட்டி எழுப்பினார். செப்டம்பர் 1364 ஆண்டில் சகாங் மற்றும் பின்யா ராஜ்யங்களை இணைத்த திஹதுவின் கொள்ளுப் பேரன் தாடோ மின்பியா, தனது புதிய தலைநகரமாக இன்வாவின் தளத்தைத் தேர்ந்தெடுத்தார். வடக்கில் இர்ரவாடி ஆற்றையும் கிழக்கில் மயிடகி ஆற்றையும் இணைக்கும் தென்மேற்காக அமைந்த கால்வாயால் உருவான செயற்கைத் தீவில் 26 பிப்ரவரி, 1365 ஆண்டில் இன்வா நிறுவப்பட்டது. ஏரி மற்றும் சதுப்பு நிலங்களை நிரப்புவதன் மூலம் அந்த செயற்கை தீவு உருவாக்கப்பட்டது.
1555 ஆம் ஆண்டில் மன்னர் தடோ மின்பியாவால் இன்வா தலைநகரமாக மாற்றப்பட்டு அவா இராச்சியம் என்றழைக்கப்பட்டு, மேல் பகுதி பர்மாவின் பெரிய அரசியல் சக்தியாய் இருந்தது. இந்த காலகட்டத்தில், பிரதானமாக பாலி மொழியில் மட்டுமல்லாது உள்ளூர் பர்மிய மொழியிலும் எழுத முற்பட்ட துறவிகளின் முயற்சிகள் மூலம் பர்மிய இலக்கியம் நன்கு வளர்ச்சிப் பெற்றது. இந்தக் காலத்தில் தான் விமர்சனத்திற்குட்பட்ட பல பர்மிய சட்டக் குறியீடுகளின் இரண்டாம் தலைமுறை (தாம்மதாட்ஸ்) முந்தைய தொகுப்புகள், புதிய கவிதை வடிவங்கள் மற்றும் பழைய வேத வசனங்கள், ஆரம்பகால பர்மாவின் பர்மிய மொழியின் வரலாற்றுக் கூறுகள் அனைத்தும் திருத்தப்பட்டு பரிபூரணம் ஆனது. 1511 ஆம் ஆண்டு பிப்ரவரியில் இந்நகரில் உருவாக்கப்பட்ட புதிய "நேர்த்தியான தங்க அரண்மனை" மன்னர் சவேநன்கயாசின் பெயரால் அவரது இறப்புக்குப்பின் அறியப்படுகிறது. 




</doc>
<doc id="388713" url="https://ta.wikipedia.org/wiki?curid=388713" title="கோவை - 52 (எம் ஜி ஆர் - 100) (நெல்)">
கோவை - 52 (எம் ஜி ஆர் - 100) (நெல்)

கோ - 52 ("CO - 52") எனப்படும் இந்த நெல் வகையானது, தமிழ்நாடு அரசால் கொண்டாடப்படும் எம்ஜிஆர் நூற்றாண்டு விழாவை முன்னிட்டு தமிழ்நாடு வேளாண்மைப் பல்கலைக்கழகத்தால் எம்ஜிஆர் - 100 என பெயர் மாற்றப்பட்டு வெளியிடப்பட்டதாகும். பி பீ டீ - 5204 மற்றும் கோ - (ஆர்) - 50 ("BPT 5204 / CO (R) 50") நெல் இரகங்களை இணைத்து உருவாக்கப்பட்ட இது, தமிழ்நாட்டின் உயர் விளைச்சல் தரக்கூடிய புதிய நெல் வகையாகும்.

தமிழக கோவை மாவட்டத்தின், கோவையில் அமைந்துள்ள தமிழ்நாடு வேளாண்மைப் பல்கலைக்கழகம் ("TNAU"), 2017 ஆம் ஆண்டு, இவ்வகை நெல் இரகத்தை வெளியிட்டது.

மத்திய, மற்றும் நீண்டகால நெற்பயிர்களில் ஒன்றான இது, 130 - 135 நாட்களில் அறுவடைக்கு வரக்கூடியதாக கருதப்படுகிறது. மேலும் இதுபோன்ற நெற்பயிர்கள் சாகுபடி செய்ய, சம்பா, முன் சம்பா, பின் சம்பா, பிசாணம், பின் பிசாணம், மற்றும் தாளடி 
போன்ற பட்டங்கள் (பருவங்கள்) ஏற்றதாகும்.



</doc>
<doc id="388723" url="https://ta.wikipedia.org/wiki?curid=388723" title="குமுக மட்ட நகரியம்">
குமுக மட்ட நகரியம்

மூன்றாம் ஆட்சி அடுக்கில், வியட்நாம் 1,581 சிறகங்களாகவும் 603 நகரியங்களாகவும் 8,978 குமுகங்களாகவும் பிரிக்கப்பட்டுள்ளது. நகரியம் (தித்திரான்) அலுவலகப்படி நான்காம் வகுப்பாகவோ ஐந்தாம் வகுப்பாகவோ பகுக்கப்படுகின்றன. மூன்றாம் ஆட்சி அடுக்கு அலகுகளில் சிறகம் ("பூவோங்"), நகரியம் ("தித்திரான்"), குமுகம் ("சா") ஆகியன சமத் தகுதி வாய்ந்தவையாகும்.

நகரியம் (தித்திரான்) குயேன் எனும் ஊரக மாவட்டக் கட்டுபாட்டில் உள்ள மூன்றாம் அடுக்கு ஆட்சி அலகுகளாகும்.


</doc>
<doc id="388727" url="https://ta.wikipedia.org/wiki?curid=388727" title="குயேன் (ஊரக மாவட்டம்)">
குயேன் (ஊரக மாவட்டம்)

இரண்டாம் ஆட்சி அடுக்கில், வியட்நாம் 713 அலகுகளகப் பிரிக்கப்பட்டுள்ளது. நகரக மாவட்டம் (குவான்) Chữ nôm: (郡)), மாகாண நகரம் ("தான்போதுரூசு துவோசுதின்."}}), மாவட்ட மட்ட நகரியம் ("திசா"}}), ஊரக மாவட்டம் ("குயேன்") ஆகியன சமத் தகுதி வாய்ந்த இரண்டாம் அடுக்கு ஆட்சிப் பிரிவுகளாகும்.

குயேன் (ஊரக மாவட்டம்) நேரடி ஆட்சியில் உள்ள நகராட்சிக்கோ மாகாணத்துக்கோ கட்டுபட்ட இரண்டாம் அடுக்கு ஆட்சி அலகு ஆகும். மூன்றாம் அடுக்கில் ஊரக மாவட்டம் குமுக மட்ட நகரியமாகவும் ஊரகக் குமுகங்களாகவும் பிரிக்கப்படுகின்றன.




</doc>
<doc id="388731" url="https://ta.wikipedia.org/wiki?curid=388731" title="சித்வான் சமவெளி">
சித்வான் சமவெளி

சித்வான் சமவெளி (Chitwan Valley) ( தெற்கு நேபாளத்தின் உள் தெராய் பகுதியில், இமயமலையின் அடிவாரத்தில் உள்ளது. இச்சமவெளியின் சித்வான் தேசியப் பூங்கா நேபாளத்தின் பத்து உலகப் பாரம்பரியக் களங்களில் ஒன்றாகும். சித்வான் சமவெளி, நாராயணி மண்டலத்தின் மக்வான்பூர் மாவட்டம், நவல்பராசி மாவட்டம் மற்றும் சித்வன் மாவட்டம், பரத்பூர் மாவட்டம் என நான்கு மாவட்டங்களைக் கொண்டது. நேபாளத்தின் பல்லுயிர் மண்டலமாக விளங்கும் சித்வான் சமவெளி, 150 கிலோ மீட்டர் நீளமும், 30 - 48 கிலோ மீட்டர் அகலமும் கொண்டது. 

இச்சமவெளியின் கிழக்குப் பகுதியில் "ஹெதௌதா" மற்றும் "ரத்தினாகர்" நகரங்களும், சமவெளியின் மையப் பகுதியில் பரத்பூர், "ராயணன்கர்" நகரங்களும் உள்ளது. 

இமயமலையின் மகாபாரத மலைத்தொடரில் உற்பத்தியாகும் கிழக்கு ரப்தி ஆறு, சித்வான் சமவெளியில் கிழக்கு ரப்தி ஆறு கிழக்கு மேற்காக பாய்கிறது. பின்னர் நாராயணி ஆறு எனப்படும் கண்டகி ஆற்றுடன் கலக்கிறது. 

கிழக்கு ரப்தி ஆறு சித்வான் சமவெளியின் ஹெதௌதா நகரத்தின் வழியாக பாய்ந்து, பின்னர் மேற்கில் திரும்பி சமவெளியின் மையப் பகுதியை முழுமையாக நனைக்கிறது. பின்னர் கிழக்கு ரப்தி ஆறு, ஹெதௌதா நகரத்திற்கு மேற்கில் இருபது கிலோ மீட்டர் தொலைவில் உள்ள சித்வான் தேசியப் பூங்காவின் கிழக்கு எல்லையை சந்திக்கிறது. பின்னர் எழுபது கிலோ மீட்டர் தொலைவிற்கு பாயும் கிழக்கு ரப்தி ஆறு, நாராயணி ஆறு எனப்படும் இந்தியாவின் கண்டகி ஆற்றுடன் கலக்கிறது.

சித்வான் சமவெளி நேபாளத்தின் நான்கு மாவட்டங்களில் பரவியுள்ளது. அவைகள்: மேற்கு வளர்ச்சி பிராந்தியத்தில் உள்ள லும்பினி மண்டலத்தின் நவல்பராசி மாவட்டம், சித்வன் மாவட்டம் மற்றும் மத்திய வளர்ச்சி பிராந்தியத்தில் உள்ள நாராயணி மண்டலத்தின் மக்வான்பூர் மாவட்டம் ஆகும். 

பதினெட்டாம் நூற்றாண்டில் ஒன்றிணைந்த நேபாள இராச்சியம் அமைவதற்கு முன் வரை, சித்வான் சமவெளி காடுறை மக்களான கிராதர்களின் இராச்சியமாக இருந்தது. 

இச்சமவெளியின் வரலாற்று புகழ்பெற்ற தலைநகரமாக "உபர்தங்கதி" நகரம் விளங்கியது.

இருபதாம் நூற்றாண்டின் துவக்கம் வரை சித்வான் சமவெளி முழுவதும் அடர்ந்த காட்டு நிலங்களாக இருந்தது. தற்போது சித்வான் சமவெளியில் பழங்குடி மக்களான தாரு மக்கள், தனுவார் மக்கள், தராய் மக்கள், மஜ்கி மக்கள் வாழ்கின்றனர். மேலும் செபாங் மக்கள், குரூங் மக்கள், மகர் மக்கள், சேத்திரி மக்கள், பகுன் மக்கள் போன்ற பழங்குடி மக்களும் வாழ்கின்றனர். 

சித்வான் சமவெளியில் 1980 முதல் மக்கள் தொகை வளர்ச்சி பெருகி, தற்போது இங்கு மக்கள் தொகை 2,60,000 ஆக உள்ளது. இம்மக்கள் முன்னூற்றி இருபது குடியிருப்புகளில் வாழ்கின்றனர்.

சித்வான் சமவெளியில் நீர் வளமும், நில வளமும் நன்கு அமைந்துள்ளதால், வேளாண்மைப் பயிர்கள் பயிரிடுவது முக்கியத் தொழிலாக உள்ளது. இச்சமவெளியில் நெல், கரும்பு, வாழை, கடுகு, கோதுமை, பருப்பு மற்றும் எள் முதலியன அதிகம் பயிரிடப்படுகிறது.
இச்சமவெளி மக்கள் வேளான்மைத் தொழிலுடன் தேன் உற்பத்திக்கு தேனீ வளர்ப்புத் தொழிலும், பட்டு நூல் உற்பத்திக்கு, பட்டுப் புழு வளர்ப்புத் தொழில் மற்றும் பால், தயிர், வெண்ணெய், நெய் உற்பத்திக்கு பசு, எருமை, ஆடு போன்ற கால்நடைகளையும் வளர்க்கின்றனர். 

1998ல் இச்சமவெளியின் ஹெதௌதா நகரத்தில் இருபத்தி இரண்டு தொழில் அலகுகள் இருந்தன. 
2007ல் நெசவு, வேதியல், சுண்ணாம்புக் கல் சுரங்கங்கள் மூலம் சமவெளியின் தொழில் துறை முன்னேறி வருகிறது. தேன் உற்பத்தி மற்றும் பட்டு நூல் உற்பத்தியை அதிகரிக்க சமவெளியில் தேனீ வளர்ப்பு மற்றும் பட்டுப் புழு வளர்ப்பு அதிகரித்துள்ளது. 

நேபாளத்தின் மூன்றாவது சுற்றுலாத் தலமாக விளங்கும் உலகப் பாரம்பரியக் களங்களில் ஒன்றாக அறிவிக்கப்பட்ட, சித்வான் சமவெளியில் அமைந்த சித்வான் தேசியப் பூங்கா பன்னாட்டு சுற்றுலாப் பயணிகளை கவரும் வண்ணம் உள்ளது. சுற்றுலாத் துறையின் வாயிலாக இச்சமவெளி வெளிநாட்டு பணத்தை அதிகம் ஈட்டுகிறது. சித்வான் தேசியப் பூங்காவின் நுழைவுப் பகுதியான சௌரகாவில் சுற்றுலாப் பயணிகள் தங்கும் விடுதிகள் அதிகம் உள்ளது.

சித்வான் தேசியப் பூங்காவின் மொத்த நிலப்பரப்பில் 70% காடுகள் கொண்டது. மேலும் உயரமான ஆசியா யானைப் புற்கள் இப்பூங்காவில் அதிகம் வளர்கிறது. இங்கு 700 வகையான காட்டுயிர்கள் உள்ளது. மேலும் பதினேழு வகையான பாம்பினங்கள், நட்சத்திர ஆமைகள், உடும்புகள், இத்தேசியப் பூங்கா வழியாக பாயும் நாராயணி-இரப்தி ஆறுகளில் 235 கரியால் வகை முதலைகள் உள்ளது. 

43 வகையான பாலூட்டிகள் கொண்ட இப்பூங்கா, அதிக வங்காளப் புலிகளைக் கொண்டது. வங்கப் புலிகளுடன், இந்தியச் சிறுத்தைகளும் இப்பூங்காவில் உள்ளது. மேலும் சோம்பேறிக் கரடிகள், நீர்நாய்கள், வங்காள நரிகள், புனுகுப் பூனைகள், தேன்வளைக்கரடிகள், கழுதைப்புலிகள் உள்ளன. செந்நாய்கள், தங்க நிற குள்ள நரிகள், மீன்பிடிப் பூனைகள், சிறுத்தைப் பூனைகள், பெரிய மற்றும் சிறிய ஆசிய மரநாய்கள், நண்டை உண்ணும் கீரிகள், மஞ்சள் நிற தொண்டை கீரிகள் அதிகம் கண்டறியப்பட்டுள்ளது. 

ஒற்றைக் கொம்பு காண்டாமிருகங்கள், காட்டு யானைகள், காட்டெருதுகள் அதிகமாக உள்ளது. காட்டுப்பன்றிகள், கலைமான்கள், குரைக்கும் மான்கள், புள்ளிமான் கூட்டங்கள், புல்வாய்கள், நான்கு கொம்புகள் கொண்ட மறிமான்கள், செம்முகக் குரங்குகள், அனுமார் குரங்குகள், இந்திய எறும்பு தின்னிகள், இந்திய முள்ளம்பன்றிகள், பறக்கும் அணில்கள் மற்றும் தேவாங்குகள் காணப்படுகின்றன.



</doc>
<doc id="388741" url="https://ta.wikipedia.org/wiki?curid=388741" title="குவான் (நகரக மாவட்டம்)">
குவான் (நகரக மாவட்டம்)

குவான் (நகரக மாவட்டம்)
இரண்டாம் அடுக்கில் வியட்நாம் 713 ஆட்சி அலகுகளாகப் பிரிக்கப்பட்டுள்ளது. நகரக மாவட்டம் (குவான்) Chữ nôm: (郡)), மாகாண நகரம்("தான்போதிரூசு துவோசுதின்"), மாவட்ட மட்ட நகரியம் ("திசா"), ஊரக மாவட்டம் ("குயேன்"}}) ஆகியன சமத் தகுதி வாய்ந்த இரண்டாம் அடுக்கு ஆட்சிப் பிரிவுகளாகும்.

குவான் (நகரக மாவட்டம்) நகராட்சிகளின் நேரடிக் கட்டுபாட்டில் அமையும் இரண்டாம் அடுக்கு ஆட்சிப் பிரிவுகளாகும். மூன்றாம் அடுக்கில், நகரக மாவட்டம் சிறகங்களாகப் (பூவோங்) பிரிக்கப்படுகின்றன.

கனாய் (10 நகரக மாவட்டங்கள்)


ஓ சி மின் நகர் (19 நகரக மாவட்டங்கள்)


கைப்போங் (7 நகரக மாவட்டங்கள்)


தா நாங் (6 நகரக மாவட்டங்கள்)


சாந்தோ (5 நகரக மாவட்டங்கள்)



</doc>
<doc id="388772" url="https://ta.wikipedia.org/wiki?curid=388772" title="சிக்கிமின் வரலாறு">
சிக்கிமின் வரலாறு

சிக்கிமின் வரலாறு என்பது, 1642 ஆம் ஆண்டில் தற்போதைய வடகிழக்கு இந்தியா மற்றும் நேபாளத்தில் பல ஆட்சியாளர்கள் இருந்த போது நிறுவப்பட்ட ஒரு இராச்சியத்தின் காலத்திலிருந்து வருகிறது. அந்த சமயத்தில் இருந்த சிக்கிமானது தனி நாடாக இருந்து வந்தது அதன் அரசர் சோக்யால் அல்லது தர்ம ராஜா என அழைக்கப்பட்டார். இந்த நாடானது 1975 மே 16 வரை மன்னரின் ஆட்சியின் கீழ் சுதந்திர நாடாக இருந்தது. சுதந்திர சிக்கிம் நாட்டின் கடைசி மன்னராக பல்டன் தொண்டூப் நம்கையால் என்பவர் இருந்தார். சிக்கிமானது பண்டைய இந்து மற்றும் திபெத்தியர்களிடையே தொடர்புகள் கொண்டு இருந்தது, அதைத் தொடர்ந்து 17 ஆம் நூற்றாண்டில் பௌத்த இராஜ்யமான சோக்யால் நிறுவப்பட்டது. 18 ஆம் நூற்றாண்டின் துவக்கத்தில், பிரித்தானியப் பேரரசானது திபெத்தில் வணிக வழித்தடங்களை நிறுவ முயன்றது, இது சிக்கிமை பிரித்தானியரின் மேலாதிக்கத்தின் கீழ் கொண்டு வந்தது. இது 1947 இல் அது சுதந்திரம் பெறும் வரை நீடித்தது. ஆதன்பின் சிக்கிம் சுதந்திரமான நாடாக இருந்து, 1975 இல் வாக்கெடுப்பு நடத்தப்பட்டு இந்தியாவுடன் இணைக்கப்பட்டது.

கி. மு. 1500 இல் கிராந்தி மன்னர் யாலம்பார் நடு நேபாளத்தைக் கைப்பற்றினார். அவரது நாடு மேற்கில் திரிசுலி ஆற்றிலிருந்து கிழக்கில் டீஸ்டா ஆறுவரை விரிவுபடுத்தப்பட்டது. பழங்கால இந்து இதிகாசங்களின்படி, அருச்சுனன் முன்பு சிவபெருமான் வேட்டைக்காரனாக தோன்றியதாக சொல்லப்படுகிறது. அவ்வாறு சிவன் தோன்றிய இடமாக சொல்லப்படும் கீரேச்வர் கோவில் மேற்கு சிக்கிமின் லெக்சிப்பில் உள்ளது.

7 ஆம் நூற்றாண்டில், தென்குங் ஆடெக் லெப்கா பழங்குடியினரை ஒருங்கிணைத்து தன்னை பழங்குடிகளின் அரசராக அறிவித்துக்கொண்டார். இதேபோல், லிம்புவ பழங்குடியினரால் தேர்ந்தெடுக்கப்பட்ட பத்து தலைவர்களால் அல்லது அவர்களது குடும்பங்களில் இருந்து (பழங்குடி குடியரசுக் குழு) குழுவினர் ஆண்டனர். பல இந்து நூல்களில் சிக்கிம் பற்றி குறிப்பிடப்பட்டுள்ளது, ஏனென்றால் பௌத்த துறவி குரு ரன்போச்சே அல்லது பத்மசம்பவர் 9 ஆம் நூற்றாண்டில் இப்பகுதியைக் கடந்து வந்ததாக கூறப்படுகிறது. புராணங்களின் படி, குரு இந்த நிலத்தை ஆசீர்வதித்து, புத்தமதத்தை சிக்கிமுக்கு அறிமுகப்படுத்தினார். திபெத்தியர்கள் சிக்கிமில் குடியேறியதையும், சிக்கிமில் முடியாட்சியை நிறுவியதைப் பற்றி பல கதைகள் நிலவுகின்றன. ஒரு பிரபலமான கதையாக 13 ஆம் நூற்றாண்டில், கிழக்கு திபெத்தில் உள்ள காம் நகரத்தில் உள்ள மாய்யாக் அரண்மனையில் இருந்த ஒரு இளவரசியான குரு டாஷி, தனது அதிர்ஷ்டத்தைத் தேட தெற்கே பயணிக்கும்படி ஒரு இரவு தெய்வீக வெளிப்பாட்டை உணர்ந்தார். அதன்படி குரு தாஸ் சும்பி பீடபூமியில் குடியேறினார். இந்த காலப்பகுதி குறித்து மக்கள் மற்றும் மொழியியல் ஆய்வுகள் நடத்தப்படவில்லை, ஆனால் இப்பகுதியில் லேப்சாஸ், லிம்பஸ், மாகர் மற்றும் சில பூட்டியா இனமக்கள் பிந்தைய காலங்களில் குடியேற்றப்பட்டதாகத் தெரிகிறது.

1641 வாக்கில், லெப்சா, லிம்புகள், மாகாரர்கள் போன்ற மக்கள் வெவ்வேறு கிராமங்களில் சுயாட்சியுடன் இயங்கிவந்தனர். லிம்பு மற்றும் மாகாரா பழங்குடியினர் தொலை மேற்கு மற்றும் தெற்கு பகுதிகளில் வாழ்ந்துவந்தனர். 17 ஆம் நூற்றாண்டின் முற்பகுதியில் பூட்டியாக்கள் திபெத்தில் நிலவிய சிவப்பு தொப்பிகள் மற்றும் மஞ்சள் தொப்பிகள் இடையே நிகழ்ந்த மோதல்கள் காரணமாக சிக்கிமில் தஞ்சம் அடையும் நிலைக்குத் தள்ளப்பட்டனர். இங்கு குடியேறிய பூட்டியா இனக்குழுவினர், அங்கு வாழ்ந்த மக்களை சிக்கிமின் பூழ்வீக சமயத்திலிருந்து புத்த சமயத்துக்கு மாற்ற முயன்று, அதில் ஓரளவுக்கு வெற்றியும் பெற்றனர். திபெத்திய லாமாக்கள் சிக்கிமில் ஒரு பௌத்த ராஜ்யத்தை நிறுவ முயன்றார், அதனால் திபெத்திய மாதிரியான லோகா அரச வம்சம் உருவானது.

1670 ஆம் ஆண்டில் புன்ட்சோங் நம்க்யாலுக்குப் பிறகு அவரது மகன், டென்சுங் நாம்யால் என்பவர் ஆட்சிக்கு வந்தார். இந்த சோக்யால் ஆட்சியில் நாடு அமைதியாக இருந்தது, நாட்டின் தலைநகரானது யூக்சோம் நகரிலிருந்து ரபெண்டெஸ் நகரத்துக்கு மாற்றப்பட்டது. அரசரின் இரண்டாவது மனைவியின் மகனான சக்டோர் நம்கியால், 1700 ஆம் ஆண்டு அரசாட்சி கைப்பற்றப்பட்டது. இதைத் தொடர்ந்து அவரது ஒன்றுவிட்ட அக்காள் பெண்டியன்குமு, பூடானின் உதவியுடன் அவரை ஆட்சியில் இருந்து அகற்றினார். 1700 முதல் 1706 வரை சக்டோர் நாம்கால் சிக்கிமை ஆண்டுவந்தபோது, சிக்கிம் மன்னர் மூன்றாவது சோகையால் என்பவர் படையெடுத்துவந்து சிக்கிமின் பெரும்பகுதியைக் கைப்பற்றினார். இதனால் சக்டோர் நாம்கால் திபெத்தில் தஞ்சமடைந்தார். இதன் பின்னர் திபெத்தியர்கள் பூட்டானிய இராணுவத்தை வெளியேற்றி, நாம்காலை மீண்டும் சிக்கிமுக்கு அழைத்து வந்தனர். சக்டோருக்குப் பின் அவரது மகன் கியுர்மத் நம்க்யால் 1717 இல் ஆட்சிக்கு வந்தார். கியுர்மத் நம்க்யால் ஆட்சியில் நேபாளம் மற்றும் சிக்கிமுக்கு இடையே பல சண்டைகள் நடந்தன. கியுர்மத்துக்கு முறையற்றவகையில் பிறந்தவரான இரண்டாம் நன்ஜால், 1733 இல் தனது தந்தையிடமிருந்து ஆட்சியைக் கைப்பற்றினார். இவர் காலத்தில் பூட்டானியர்கள் மேற்கொண்ட தாக்குதல்களை எதிர்கொள்ள நேரிட்டது மேலும் நேபாளிகள் இவர்களின் தலைநகரான ரபெண்டெஸை கைப்பற்றினர் இதனால் ஆட்சியில் குழப்பம் நிலவியது.

1780 முதல் 1793 வரை டென்சிங் நம்க்யால், ஆட்சி புரிந்தார் இவர் சோக்யால்களில் பலவீனமான ஆட்சியாளராக இருந்தார், அவருடைய நாட்டின் பெரும்பான்மைப் பகுதியானது நேபாளம், சிக்கிம் ஆகியவற்றால் கையகப்படுத்தப்பட்டது. 1788 ஆம் ஆண்டு, நேபாள கோர்கா இராணுவம் சிக்கிம்மீது படையெடுத்தது, லிம்புவானா மற்றும் முன்னாள் தலைநகரான ரெட்டெண்ட்ஸை ஆகியவற்றை சூறையாடியது. சிக்கிம் மன்னர் இரண்டாவது முறையாக திபெத்தில் தஞ்சமடைந்தார். 1788 ஆம் ஆண்டு, திபெத்தின் 8 வது தலாய் லாமா ரெனா ஸாங்கில் சும்பி பீடபூமியில் (இன்றைய யாதோங் கவுண்டி) அவரை தங்க வைத்தார். சீனாவின் உதவியுடன் அவரது மகன் துஷ்புது நாம்யாலை 1793 ல் சிக்கிமுக்கு திரும்பினார். அவர் தன் தலைநகரை டும்லொங்கிற்கு மாற்றினார்.

அருகில் உள்ள இந்தியாவுக்கு பிரித்தானியர் வந்தனர். நேபாளத்தின் கோர்கா இராச்சியத்தின் பொது எதிரியான பிரித்தானியரிடன் சிக்கிம் கைகோர்தது. இதனால் சிக்கிமை பழிவாங்க நேபாளப் படைகள் சிக்கிம் மீது தாக்குதல் நடத்தியது. இது ஆங்கிலேய-நேபாளப் போருக்கு தூண்டுதலாகி பிரித்தானிய கிழக்கிந்திய கம்பெனி நேபாளத்தை 1814 இல் தாக்கத் தொடங்கியது. போரின் முடிவில் பிரிட்டிஷ் மற்றும் நேபாளத்திற்கு இடையே ஒப்பந்தமான - சூகாலி உடன்படிக்கையும், சிக்கிம் மற்றும் பிரிட்டிஷ் இந்தியா இடையே - டிலிடியா உடன்படிக்கைகள் கையெழுத்தாயின. 
1817 இல் நேபாளத்தால் கைப்பற்றப்பட்ட சிக்கிமின் பகுதிகள் மீண்டும் சிக்கிமுடன் இணைக்கப்பட்டன.

இதற்கிடையில், பிரித்தானியர் திபெத்துடன் வர்த்தக உறவுகளைத் தொடங்குவதற்கு ஒரு பாதையைத் தேடிக்கொண்டிருந்தது. சிக்கிம் வழியாக பண்டைய பட்டுச் சாலையை அடையும் வழிக்கு ஏற்றதாக இருப்பதை பிரித்தானியர் கண்டனர். அச்சூழலில் திபெத்தில் வளர்ந்து வந்த உருசிய செல்வாக்கை முடக்குவதும் இந்த பாதை இணைப்புகளை நிறுவுவதற்கான இன்னொரு காரணமாக இருந்தது. 1825 இல் சிக்கிமில் தொடங்கிய உள்நாட்டுக் குழப்பத்தையடுத்து சிக்கிமைக்கு பாதுகாப்பளிக்கும் வாய்ப்பு பிரிட்டனுக்கு கிடைத்தது. இந்த உறவு மகிழ்ச்சியற்றதானது, சிக்கிமிலிருந்து பிரித்தானிய பகுதிக்கு எளிதாக குற்றவாளிகள் தப்பிச் சென்றுவிடுவதால். அதற்கு இழப்பீடாக, பிரிட்டிஷ் அரசாங்கம் சிக்கிம் மன்னருக்கு ரூ. 1841 முதல் 3,000 வரை வழங்கியது, பின்னர் அது ரூ. 12,000 ஆக ஆனது.

1849 ஆம் ஆண்டில், பிரிட்த்தானிய டாக்டர் அர்கிபால்ட் காம்ப்பெல், பின்னர் டார்ஜிலிங் கண்காணிப்பாளரும், தாவரவியலாளருமான ஜோசப் ஹூக்கரும், சிக்கிமின் மலைகளில் பிரிட்டனின் அனுமதியுடன் சென்றனர், ஆனால் திபெத்தின் சோ சா லா பகுதிக்குள் நுழைந்தனர். அவர்கள் திபெத்தியர்களின் தூண்டுதலால் சிக்கிம் அரசாங்கத்தால் தடுத்துவைக்கப்பட்டனர், இது இமாலய இராச்சியத்திற்கு எதிராக பிரிட்டிசார் போர் நடவடிக்கையில் ஈடுபட வழிவகுத்தது. அடுத்தடுத்த இரத்தக்களரிகள் தவிர்க்கப்பட்டாலும், பிரிட்டித்தானியர் டார்ஜீலிங் மாவட்டத்தையும் 1861 ஆம் ஆண்டில் டெரேயையும் தன்னோடு இணைத்துக்கொண்டது. அதே ஆண்டில், இதுகுறித்த தும்கொங் உடன்படிக்கை சிக்கிம் மற்றும் இடையே உண்டானது.

"பிரித்தானிய சிக்கிம்" உடன், "சுதந்திரமான சிக்கிம்" பரப்பளவில் தலைநகரத்தை மையமாகக் அதைச் சுற்றிய நிலப்பரப்பைக் கொண்டதாக இருந்தது.
பிரிட்டனிடமிருந்து 1947 இல் சிக்கிம் சுதந்திரம் அடைந்தது. அதை இந்திய ஒன்றியத்துடன் இணைக்கும் முயற்சி நடைபெற்றது. ஆனால் இந்திய ஒன்றியத்தில் சேர்வதற்கு சிக்கிம் மக்களிடையே நடந்த பொது வாக்கெடுப்பு தோல்வியுற்றது. இதன் பிறகு இந்தியப் பிரதமர் ஜவஹர்லால் நேரு சிக்கிமின் சிறப்புப் பாதுகாப்பிற்கு ஒப்புக் கொண்டார். இந்தியாவைச் சார்ந்த சுதந்திர நாடாக சிக்கிம் இருந்து. சிக்கிமின் வெளியுறவு, பாதுகாப்பு போன்றவை இந்தியாவின் கட்டுப்பாட்டில் இருந்தது. 1953 ஆம் ஆண்டு மாநில சபை நிறுவப்பட்டது, அது 1973 வரை நீடித்தது.

1962 ஆம் ஆண்டு, இந்தியாவும், சீன மக்கள் குடியரசும் போரில் ஈடுபட்டன. சிக்கிம் ஒரு சுதந்திரமான நாடாக இருந்தாலும் இந்திய எல்லைப் பாதுகாவலர்கள் மற்றும் சீன வீரர்களுக்கு இடையில்நாதூ லா கணவாயில் மோதல் நிகழ்ந்தது. 
போருக்குப் பின், இந்த பண்டைய கணவாய் மூடப்பட்டது (இது 2006 சூலை 6 இல் மீண்டும் திறக்கப்பட்டது).

பழைய மன்னர் டாஷி நாம்கால் 1963 இல் புற்று நோயால் பாதிக்கப்பட்டு இறந்தார். பரம்பரையின் கடைசி மன்னரான பால்தன் தொண்டூப் நம்க்யால், 1965 இல் அரியணை ஏறினார். சிக்கிமின் சுதந்திந்திரத்தை மதித்து அதை பாதுகாத்த இந்திய பிரதமர் நேரு 1964 இல் மறைந்தார். அதன்பிறகு சிக்கிம் மன்னரின் அரியணை ஆட்டம் கண்டது. 1966 இல் இந்தியப் பிரதமரான இந்திரா காந்தி, சுதந்திர சிக்கிம் நாடு அல்லது அதன் முடியாட்சியை ஏற்றுக் கொள்வதில் பொறுத்துக்கொள்ள இயலாதவராக இருந்தார்.

1970 களின் முற்பகுதியில், முடியாட்சிக்கு எதிரான சிக்கிம் தேசிய காங்கிரசு புதிய தேர்தலையும், நேபாளிகளுக்கு அதிக பிரதிநிதித்துவத்தையும் கோரியது.

1973 ஆம் ஆண்டு, அரண்மனைக்கு முன்னால் ராயல்டி எதிர்ப்பு கலவரம் ஏற்பட்டது. இதனால் பாதுகாப்புக்கு இந்தியாவுக்கு முறையான வேண்டுகோள்விடப்பட்டது. சிக்கிம் நிலையற்று உள்ளதால் அதில் சீனாவின் தலையீடு நிகழ வாய்ப்புள்ளதாவும், நிலவியலில் திபெதின் ஒரு பகுதியாக சிக்கிம் உள்ளதால், அங்கு சீனாவை சிக்கிம் அழைக்க வாய்ப்புள்ளதாக இந்தியா கவலையுற்றது. இந்திய அரசாங்கம் பி. எஸ். தாஸ் என்பவரை சிக்கிமில் தலைமை நிர்வாகியாக நியமித்தது. அவர் சிக்கிமின் மன்னரிடமிருந்து நாட்டைத் தன் கட்டுப்பாட்டுக்குள் கொண்டுவந்தார்.

மன்னர் மற்றும் தேர்ந்தெடுக்கப்பட்ட காசி (பிரதம மந்திரி) லென்பெப் டோரிஜி ஆகியோருக்கு இடையே பணிப்போர் துவங்கி அது சட்டமன்றத்தின் கூட்டத்தை தடுக்கும் முயற்சியை ஏற்படுத்தியது. அமைச்சரவையால் பிரதமர் தேர்ந்தெடுக்கப்பட்டார், அமைச்சரவை முடியாட்சி தொடர்வதை ஒருமனதாக எதிர்த்தது.

சிக்கிமின் பிரதமர் டோரிஜி இந்திய பாராளுமன்றத்திற்கு மாநில பிரதிநிதித்துவம் வேண்டி முறையிட்டார். அப்போது இந்திய இராணுவம் தலையிட்டு சோக்யாலின் படைகளை முறியடித்துத் தலைநகர் கேங்டாக்கை தன் வசம் எடுத்துக்கொண்டது. அதைத் தொடர்ந்து 1975 ஏப்ரல் 14 அன்று சிக்கிமில் வாக்கெடுப்பு நடத்தப்பட்டது, அதில் பெரும்பான்மையான மக்கள் சோக்யால் அரசை மீண்டும் பதவியில் அமர்த்த விரும்பவில்லை. இதை இந்திய ஒன்றியத்துடன் இணைவதற்கானமறைமுக வாக்களிப்பாக எடுத்துக்கொள்ளப்பட்டது. 1975 ஏப்ரல் 26 அன்று சிக்கிம் இந்தியாவின் 22 வது இந்திய மாநிலமாக மாறியது. 1975 மே 16 அன்று, சிக்கிம் அதிகாரப்பூர்வமாக இந்திய ஒன்றியத்தின் ஒரு மாநிலமாக மாறியது அதன் முதலமைச்சராக லீண்ட் டோர்ஜி ஆனார். 

இவ்வாறு சோழயலின் முடியாட்சி அகற்றப்பட்டு முடிவடைந்தது.1982 ஆம் ஆண்டு, பால்தன் தொண்டப்பு அமெரிக்காவில் புற்றுநோயால் இறந்தார்.

1979 சட்டமன்றத் தேர்தலில் நாக பகதூர் பண்டாரி சிக்கிமின் முதல்வராக தேர்ந்தெடுக்கப்பட்டார். 1984 மற்றும் 1989 ஆம் ஆண்டுகளில் மீண்டும் பண்டாரி வெற்றிபெற்றார். 1994 இல், பவன் குமார் சாம்லிங் சிக்கிமின் முதல்வராக ஆனார். பின்னர் 1999, 2004, 2009, 2014 தேர்தல்களில் வென்று ஆட்சி அமைத்துள்ளார்.

சீனா சிக்கிமை இந்தியாவால் ஆக்கிரமக்கப்பட்ட ஒரு நாடாகவே கூறிவந்தது. 2000-ல் பெளத்த மதத்தின் 17வது கரம்பா எனத் தலாய் லாமாவால் அறிவிக்கப்பட்டு, சீன அரசாலும் அவ்வாறே ஏற்றுக்கொள்ளப் பட்ட டோர்ஜே திபெத்திலிருந்து தப்பித்துச் சிக்கிம் மாநிலத்தில் உள்ளரும்டெக் மடாலயத்துக்கு வந்தபோது சீனா கொந்தளித்தது.

2003-ல் சிக்கிம் இந்தியாவின் ஒரு மாநிலம் என சீனா ஏற்றுக்கொண்டது. 2005 இல் நாதுலா மற்றும் செலப் லா கணவாய் ஆகிய கணவாய்களைத் திறக்க இரண்டு அரசாங்கங்களும் ஒப்புக்கொண்டன.

2011 செப்டம்பர் 18 அன்று ஏற்பட்ட6.9 நிலநடுக்கத்தில் சிக்கிம் மாநிலம், நேபாளம், பூட்டான், வங்காளம், திபெத் ஆகிய நாடுகளில் குறைந்தது 116 பேர் கொல்லப்பட்டனர். 
சிக்கிமில் மட்டும் 60 க்கும் மேற்பட்டவர்கள் உயிரிழந்தனர், அதில் கேங்டாக் நகரம் கணிசமான அளவு சேதமுற்றது.





</doc>
<doc id="388800" url="https://ta.wikipedia.org/wiki?curid=388800" title="வான் உச்சி நிழற்படக் கருவி">
வான் உச்சி நிழற்படக் கருவி

வான் உச்சி நிழற்படக் கருவி (zenith camera) என்பது புவிப்பரப்பு வானியல் (geodetic astronomy) தொலைநோக்கியாகும். பூமியின் 
ஈர்ப்புப்பகுதியிலுள்ளவற்றை நில அளவை செய்ய இவ்வகைத் தொலைநோக்கிகள் பயன்படுகின்றன. வான் உச்சி நிழற்படக் கருவிகள் எங்கும் எடுத்துச் செல்ல வல்லதாகவும், வானியல் அச்சுத்தூரங்களில் (astronomical coordinates) தொலைநோக்கியை அமைக்கும் வகையில் குண்டுநூல் (plumb line) அமைப்புடனும், தொலைநோக்கியை செங்குத்து விலக்கம் (vertical deflection) அடையச் செய்யும் வகையிலும் அமைக்கப்பட்டுள்ளது. 

வான் உச்சி நிழற்படக் கருவியானது 10 முதல் 20 செ.மீ விட்டமுள்ள ஒளியியல் வில்லையையும் எண்ணிம பிம்ப உணர்கருவியையும் (digital image sensor) அதாவது மின்னூட்ட பிணைப்புச் சாதனத்தையும் (Charge-coupled device) இணைக்கிறது. இவை வான் உச்சி பகுதியிலுள்ள நட்சத்திரங்களைக் காண உதவுகிறது. மின்னணு மட்டமாக்கும் கருவி (Electronic levels) தொலைநோக்கியை வான் உச்சியை நோக்கி அமைக்க உதவுகிறது. 

மின்னூட்ட பிணைப்புச் சாதனத்தையும் பயன்படுத்தபட்ட வில்லையையும் பொறுத்து ஒரு வான் உச்சி நிழற்படக் கருவியானது 10 முதல் 100 நட்சத்திரங்களை படமெடுக்கப் பயன்படுகிறது. நட்சத்திரங்களின் அட்டவணைகளான Tycho-2 அல்லது UCAC-3 ஆகியவை நட்சத்திரங்களை இடங்காண உதவுகிறது. வான் உச்சி புள்ளியானது நட்சத்திரங்களை அடையாளங் காண உதவுகிறது. 

பூமியின் ஈர்ப்புப்பகுதியிலுள்ளவற்றை நில அளவை செய்ய வான் உச்சி நிழற்படக் கருவிகள் பயன்படுகின்றன. வானியல் அச்சுத்தூரங்களில் 0.1 விகலை (seconds of arc) அளவுக்கு துல்லியமாக அளக்க இவை உதவுகிறது. 




</doc>
