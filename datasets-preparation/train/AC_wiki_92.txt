<doc id="255245" url="https://ta.wikipedia.org/wiki?curid=255245" title="செக் வான்சேவை நிறுவனம்">
செக் வான்சேவை நிறுவனம்

செக் ஏர்லைன்ஸ் ("Czech Airlines") எனும் இந்த விமானச் சேவை நிறுவனம், செக் குடியரசின் தேசிய விமானச் சேவையாகும். ப்ராக் பகுதியில் உள்ள வாக்லவ் ஹவேல் விமான நிலையத்தினை தலைமையகமாகக் கொண்டு இது செயல்படுகிறது. ஜெட் ஏர்லைனர் ரக விமானங்களை வெற்றிகரமாக தொடங்கிய விமானச் சேவைகளில் இரண்டாவது இடம் இந்த செக் ஏர்லைன்சுக்கு உண்டு. (1975 இல் டியு – 104 ஐப் பயன்படுத்தி இதனைச் செய்தது). அத்துடன் ப்ராக் மற்றும் மாஸ்கோ வழித்தடத்தினில் தொடர்ச்சியாக ஜெட் ரக விமானங்களை அறிமுகப்படுத்தி முதன்முறையாக ஜெட் ரக விமானங்களை தொடர்ச்சியாக பயன்படுத்திய விமானச் சேவை என்ற பெயரினைப் பெற்றது 

தற்போது செக் ஏர்லைன்ஸ் உலகின் 48 நாடுகளுக்கு, 92 இலக்குகளைக் கொண்டு செயல்படுகிறது. இதில் முக்கியப் பகுதிகளாக ஐரோப்பாவின் பகுதிகள், மத்திய கிழக்குப் பகுதிகள் மற்றும் ஆசியா ஆகிய பகுதிகள் அடங்கும். இவை தவிர சரக்கு விமானச் சேவைகளையும் செக் ஏர்லைன்ஸ் வழங்குகிறது. 

செக் ஏர்லைன்ஸ் அக்டோபர் 6, 1923 இல் செக்கோஸ்லோவாகியா அரசால் நிறுவப்பட்டது. 23 நாட்களுக்குப் பிறகு இதன் முதல் விமானம் ப்ராக் மற்றும் ப்ராடிஸ்லாவா ஆகிய இடங்களுக்கு இடையே பறக்கத் தொடங்கியது. இதன் முதல் சர்வதேச பயணமான ப்ராக் – பிராடிஸ்லாவா மற்றும் ஸாக்ரெப் ஆகியவற்றில் பறக்கும் வரை உள்நாட்டு விமானச் சேவைக்கு மட்டுமே செக் ஏர்லைன்ஸ் பயன்படுத்தப்பட்டது. இந்த முதல் சர்வதேச பயணம் 1930 ஆம் ஆண்டில் நிகழ்ந்தது. 1939 ஆம் ஆண்டில் செக்கோஸ்லோவாகியா நாடு மூன்றாகப் பிரிந்ததால் செக் ஏர்லைன்ஸின் விமானச் சேவை நிறுத்தப்பட்டது.

1957 ஆம் ஆண்டில் ஜெட் ரக விமானச் சேவையினை புரிவதில் செக் ஏர்லைன்ஸ் மூன்றாவது இடத்தில் இருந்தது. டியு – 104 எனும் விமானம் வெற்றிகரமான ஜெட் ரக விமானம் ஆகும், இதனை ஏரோஃப்ளோட் விமான நிறுவனத்திற்கு அடுத்தபடியாக இயங்கி வெற்றிகண்டது செக் ஏர்லைன்ஸ் ஆகும். 

செக் ஏர்லைன்ஸ் ப்ராக் – மாஸ்கோ, மாஸ்கோ – ப்ராக், ஆம்ஸ்டெர்டேம் – ப்ராக் மற்றும் ப்ராக் – பாரிஸ் ஆகிய வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு முறையே வாரத்திற்கு 46, 46, 33 மற்றும் 28 விமானங்களைச் செயல்படுத்துகிறது. இவை தவிர சில குறிப்பிட்ட காரணங்களுக்காக இயக்கப்படும் விமானங்களை டெட்ரியோட் – நியூயார்க் மற்றும் பீட்டர்ஸ்பெர்க் – கார்லோவி வேரி ஆகிய வழித்தடங்களில் செயல்படுத்துகின்றன. 

ஜூலை 2014 இன் படி, செக் ஏர்லைன்ஸ் பின்வரும் நிறுவனங்களுடன் கோட்ஷேர் ஒப்பந்தங்களைப் பகிர்ந்துள்ளது. 


ஜூலை 2015 இன் படி, செக் ஏர்லைன்ஸ் பின்வரும் விமானங்களை தனது விமானக் குழுவில் கொண்டுள்ளது.

அக்டோபர் 2013 இன் படி, செக் ஏர்லைன்ஸ் விமானச் சேவையின் வயது 8.5 ஆண்டுகள் ஆகும். கொரியன் ஏர் நிறுவனம் தனது விமானச் சேவையில் உள்ள சில போயிங்க் 747 – 400 ரக விமானங்களுக்கு ஓய்வளித்த பிறகு, அவற்றினை செக் ஏர்லைன்ஸ் விமானச் சேவைக்கு வழங்குவதாக அறிவுரை அளித்தது.



</doc>
<doc id="255249" url="https://ta.wikipedia.org/wiki?curid=255249" title="யாக்கூபு மேமன்">
யாக்கூபு மேமன்

யாக்கூபு அப்துல் இரசாக்கு மேமன் (30 சூலை 1962 – 30 சூலை 2015) 1993 மும்பை குண்டுவெடிப்புகளில் பங்கு கொண்டிருந்தார் என்று 27 சூலை 2007 அன்று பயங்கரவாத மற்றும் சீர்குலைவு நடவடிக்கைகள் நீதிமன்றம் அளித்த தீர்ப்பினை அடுத்து தூக்குத் தண்டனையை எதிர்நோக்கி இருந்த ஒரு பட்டயக் கணக்கறிஞர் ஆவார். யாக்கூபு மேமன், இக்குண்டுவெடிப்புகளின் பின்னணியில் இருப்பதாக பெரிதும் சந்தேகிக்கப்படும் டைகர் மேமனின் உடன் பிறந்தவர் ஆவார்.<ref>


</doc>
<doc id="255250" url="https://ta.wikipedia.org/wiki?curid=255250" title="பார்னம் விளைவு">
பார்னம் விளைவு

பார்னம் விளைவு ("Barnum effect") என்பது பலருக்கும் பொதுவாக ஒத்துப்போகக்கூடிய, பொத்தாம்பொதுவான சில ஆளுமை தொடர்பான விவரணைகளைத் தனிநபர்களிடம் கொடுத்துச் சோதிக்கும்போது அவை தம்மையே மிகத்துல்லியமாகக் குறிப்பனவாக அவர்கள் கருதுவது பற்றிய அவதானிப்பைக் குறிக்கிறது. இது ஃபோரெர் விளைவு ("Forer effect") என்றும் அழைக்கப்படுகிறது. சோதிடம், குறிசொல்லுதல், கையெழுத்து ஆளுமையியல், முன்னுணர்ந்து சொல்லுதல், சில குறிப்பிட்ட ஆளுமைத் தேர்வுகள் போன்றவை பரவலாக ஏன் ஏற்றுக்கொள்ளப்படுகின்றன என்பதற்கான காரணத்தை ஓரளவு இவ்விளைவு விளக்குகிறது எனலாம்.

மேற்கூறியவாறு பொத்தாம்பொதுவான- ஆனால் பலரும் தம்மையே குறிப்பதாகக் கருதிக்கொள்ளக்கூடிய- விவரிப்புகளுக்கான எடுத்துக்காட்டுகள் வருமாறு:


</doc>
<doc id="255253" url="https://ta.wikipedia.org/wiki?curid=255253" title="பின்னையர்">
பின்னையர்

பின்லாந்தின் மிகப்பெரிய விமானச் சேவை ஃபின்னையர் ("Finnair") விமானச் சேவையாகும். இது வாண்ட்டா நகரைத் தலைமையகமாகக் கொண்டு செயல்படுகிறது. இதன் முக்கிய மையம் ஹெல்சிங்கி – வாண்டா விமான நிலையம் ஆகும். 1923 ஆம் ஆண்டில் கான்சுல் ப்ருனோ லுகான்டெர் என்பவர், ஃபின்னையர் விமானச் சேவை நிறுவனத்தினை ஏரோ லிமிடெட் என்ற பெயருடன் தொடங்கினார். நிறுவனம் என்று பொருள்படக்கூடிய ஃபின்லாந்தின் மொழி, முதன்முதலாக வைக்கப்பட்ட அந்த முதல் பெயரில் இடம்பெற்றிருந்தது.

ஃபின்னையர் மற்றும் அதன் துணை நிறுவனங்கள் ஃபின்லாந்தின் உள்நாட்டு மற்றும் வெளிநாட்டு என இரு வான்வழிப் போக்குவரத்தினையும் தனது கட்டுக்குள் வைத்துள்ளன. இந்த விமானச் சேவையின் முக்கிய பங்குதாரர் ஃபின்லாந்து அரசாங்கம் ஆகும். ஃபின்லாந்து அரசு ஃபின்னையர் விமானச் சேவையினில் 55.8 சதவீதம் பங்குகளைப் பெற்றுள்ளது. 2013 ஆம் ஆண்டில், ஃபின்னையர் விமானச் சேவையின் மூலம் சுமார் 9.2 மில்லியன் பயணிகள் 60 ஐரோப்பிய பகுதிகள் மற்றும் 13 ஆசியப் பகுதிகளுக்குச் சென்றுள்ளனர். மார்ச் 2014 இன் படி ஃபின்னையர் விமானச் சேவையில் சுமார் 5,473 மக்கள் வேலை செய்கின்றனர். 

இடையூறில்லாமல் இயங்கும் பழம்பெரும் விமானச் சேவைகளில் ஃபின்னையர் விமானச் சேவை ஐந்தாவது இடத்தில் உள்ளது. 1963 ஆம் ஆண்டு வரை இதன் சேவையில் எவ்வித விபத்துக்களும் ஏற்படவில்லை. 2014 ஆம் ஆண்டில் ஃபின்னையர் விமானச் சேவை பாதுகாப்பான விமானச் சேவைக்கான நிறுவனங்களின் பட்டியலில் மூன்றாம் இடத்தில் இருந்தது. 

ஃபின்னையர் விமானச் சேவையின் உயர்தர வழித்தடங்களாக நியூயார்க் – லண்டன், லண்டன் – நியூயார்க், ஹெல்சிங்கி – ஸ்டாக்ஹோல்ம் மற்றும் ஹெல்சிங்கி – லண்டன் ஆகிய வழித்தடங்களைக் கொண்டுள்ளது. இந்த வழித்தடங்களுக்கு முறையே வாரத்திற்கு 69, 95, 51 மற்றும் 46 விமானங்களைச் செயல்படுத்துகிறது. இவை தவிர குறிப்பிட்ட காரணங்களுக்காகச் செயல்படுத்தப்படும் விமானங்களை ஹெல்சிங்கி – ஏதென்ஸ் மற்றும் லண்டன் – சேன் டியேகோ ஆகிய வழித்தடங்களிலும் செயல்படுத்துகிறது. 

ஹெல்சிங்கி – வான்டா பகுதியினை முதன்மையாகக் கொண்டு ஆசியா, வட அமெரிக்கா மற்றும் ஐரோப்பாவின் அதிகப்படியான உள்ளூர் பிணைய அமைப்பிற்கான விமானச் சேவைகளை செயல்படுத்துகிறது. 

ஜூலை 2015 இன் படி, ஃபின்னையர் பின்வரும் ஒன்வேர்ல்டு உறுப்பினர்களுடன் கோட்ஷேர் ஒப்பந்தங்களைக் கொண்டுள்ளது. 

ஏர் பெர்லின்
அமெரிக்கன் ஏர்லைன்ஸ்
பிரிட்டிஷ் ஏர்வேஸ்
கத்தே பசுபிக்
இபேரியா ஏர்லைன்ஸ்
மலேசியா ஏர்லைன்ஸ்
குவாண்டாஸ்
ஸ்ரீலங்கன் ஏர்லைன்ஸ் 
யுஎஸ் ஏர்வேஸ் [8]

ஃபின்னையர் விமானச் சேவை, ஒன்வேர்ல்டு நிறுவனத்துடன் மட்டுமல்லாது, பிற நிறுவனங்களுடனும் கோட்ஷேர் ஒப்பந்தங்களைப் பகிர்ந்துள்ளது.

ஏரோஃப்ளோட்
ஃபிளைபீ 
ஏர் சீனா
நோர்டிக் உள்ளூர் ஏர்லைன்ஸ்
பாங்காக் ஏர்வேஸ்
ஐஸ்லாண்டையர்
பெலவியா
ரோஸ்ஸியா 
செக் ஏர்லைன்ஸ் 
டி ஏ பி போர்ச்சுக்கல்

மார்ச் 2015 இன் படி, ஃபின்னையர் விமானக்குழுவின் விமானங்கள் பின்வருமாறு. 

ஃபின்னையர் இதற்கு முன் பின்வரும் விமானங்களைப் பயன்படுத்தியுள்ளது. [14]



</doc>
<doc id="255264" url="https://ta.wikipedia.org/wiki?curid=255264" title="தாமிர இறக்கை இலைக்கோழி">
தாமிர இறக்கை இலைக்கோழி

தாமிர இறக்கை இலைக்கோழி ("bronze-winged jacana", "Metopidius indicus", தாமரை இலைக் கோழி) என்பது இலைக்கோழி இனத்தைச் சேர்ந்த ஒரு பறவையாகும். இப்பறவை இந்தியாவிலும், தென்கிழக்காசியாவிலும் காணப்படுகிறது.

பொதுவாகப் பார்த்தால் இது நீலத் தாழைக்கோழி போல காணப்படுகிறது. கௌதாரியின் அளவு உள்ளது. இதன் தலை, கழுத்து, மார்பு ஆகியன மினுமினுக்கும் கறுப்பு நிறமுடையதாகவும், இறகுகளும், முதுகும் தாமிர நிறத்தில் இருக்கும்.


</doc>
<doc id="255268" url="https://ta.wikipedia.org/wiki?curid=255268" title="டேனிஷ் - தமிழ் அகராதி">
டேனிஷ் - தமிழ் அகராதி

டேனிஷ் - தமிழ் அகராதி என்பது அ. பாலமனோகரனால் தொகுக்கப்பட்டு 1993 ஆம் ஆண்டு வெளிவந்த ஒரு அகராதி ஆகும். ஈழப்போர் காரணமாக டென்மார்க்கிற்கு புலம்பெயர்ந்த ஈழத்தமிழர்களுக்குப் பயன்படும் வண்ணம், அவ்வாறு புலம்பெயர்ந்த அ. பாலமனோகரனால் இந்த அகராதி தொகுக்கப்பட்டது. இது டேனிஷ் மண்ணின் 11வது பிறமொழி அகராதியாக டேனிஷ் அரசினால் மதிக்கப்பெற்று அவர்களாலேயே நூலாகப் பதிப்பிக்கவும் பெற்றுள்ளது.


</doc>
<doc id="255271" url="https://ta.wikipedia.org/wiki?curid=255271" title="த. தர்மகுலசிங்கம்">
த. தர்மகுலசிங்கம்

த. தர்மகுலசிங்கம் ஈழத்தைச் சார்ந்த, டென்மார்க்கில் வாழும் ஒரு எழுத்தாளர், மொழிபெயர்ப்பாளர் ஆவார். டேனிசு மொழியில் இருந்து நேரடியாக இவர் செய்துவரும் மொழியாக்கங்களுக்காகாக இவர் பெரிதும் அறியப்படுகிறார்.

"இவர் டேனிஷ் மொழியிலிருந்து அனசனின் சிறுகதைகளைத் தொகுத்து தாய், பாட்டி என்று இரண்டு தொகுதிகளை வெளியிட்டுள்ளார். தாய் 1996இல் அனசனின் 17 கதைகளைக் கொண்டதாக வெளிவந்திருந்தது. ஐந்தாண்டுகளின் பின்னர் 2001இல் பாட்டி என்ற தலைப்பில் மேலும் 14 கதைகளுடன் அடுத்த கதைத்தொகுதியை இவர் வெளியிட்டிருந்தார். கடந்த ஓகஸ்ட் 2007இல் தர்மகுலசிங்கத்தின் மேலும் இரண்டு மொழிபெயர்ப்பு நூல்கள் வெளிவந்துள்ளன."



</doc>
<doc id="255273" url="https://ta.wikipedia.org/wiki?curid=255273" title="கவிவேளம் பாரதிபாலன்">
கவிவேளம் பாரதிபாலன்

கவிவேளம் பாரதிபாலன் என்று அறியப்படும் குமாரசுவாமி ஜெயக்குமார் டென்மார்க்கில் வசிக்கும், ஈழத்து மொழிபெயர்ப்பாளர், எழுத்தாளர். டென்மார்க்கின் புகழ்பெற்ற எழுத்தாளரான ஆன்சு கிறித்தியன் ஆன்டர்சனின் "ஒரு சின்ன கடற் பெண்" (த லிட்டில் மேர்மெய்ட் (The Little Mermaid)) என்ற காவியத்தை தமிழில் கடற் கன்னி காவியம் என்று மொழிபெயர்த்தற்காக அறியப்படுகிறார். 

இவர் "உலகத் தமிழ்ப் பண்பாட்டு இயக்கத்தின் அனைத்துலக உதவித் தலைவர்களுள் ஒருவராகவும் மேற்படி தமிழியல் இயக்கத்தின் ஸ்கன்டிநேவிய நாடுகளின் அமைப்பாளருமாகத் தன் சேவையை ஆற்றி வருகின்றார்."



</doc>
<doc id="255278" url="https://ta.wikipedia.org/wiki?curid=255278" title="சுவீடிசு - தமிழ் அகராதி">
சுவீடிசு - தமிழ் அகராதி

சுவீடிசு - தமிழ் அகராதி (Swedish - Tamil dictionary) என்பது எஸ். கிருபாகரன் என்பவரால் சுவீடன் நாட்டிலுள்ள தும்பா என்னும் இடத்தில் தொகுக்கப்பட்டு 2006 ஆம் ஆண்டு வெளிவந்த ஒரு அகராதி ஆகும். இந்த அகராதி, 235 பக்கங்களைக் கொண்டது. 

முன்பு, உல்லா சந்த்கிரென் என்பவரால் 1992 ஆம் ஆண்டு தமிழ்-சுவீடிசு-தமிழ் அகராதி 59 பக்கங்களைக் கொண்டது உப்சாலா பல்கலைக்கழக வெளியீடாக வெளியிடப்பட்டிருந்தது.


</doc>
<doc id="255283" url="https://ta.wikipedia.org/wiki?curid=255283" title="நைதோர்ப் வேறுபாடு">
நைதோர்ப் வேறுபாடு

சதுரங்கம் விளையாட்டில் நைதோர்ஃப் வேறுபாடு ("Najdorf Variation", ) என்பது சிசிலியன் தற்காப்பு ஆட்டத்தின் வேறுபட்ட ஒருவகை திறப்பு ஆட்டமாகும். அனைத்துவகை திறப்புகளிலும் மிகவும் மதிக்கப்படுகின்ற மற்றும் ஆழ்ந்து ஆராயப்பட்ட சதுரங்கத் திறப்பாட்டம் இதுவாகும். நவீன சதுரங்கத் திறப்புகள் நைதோர்ஃப் திறப்பை, சதுரங்கத் திறப்புகளின் ”கேடில்லாக்” அல்லது ”ரோல்சு இராய்சு” என்று அழைக்கின்றன. போலந்து – அர்கெந்தீனா கிராண்ட் மாஸ்டர் மிகுவெல் நைதோர்ஃப் இத்திறப்பாட்டத்தைக் கண்டறிந்ததைத் தொடர்ந்து அவர் பெயராலேயே அழைக்கப்படுகிறது. பல சர்வதேச சதுரங்க வீரர்கள், குறிப்பாக பாபி பிசர் மற்றும் காரி காஸ்பரொவ் ஆகியோர் இத்திறப்பாட்டத்திலேயே வாழ்ந்தார்கள் எனக்கூறலாம். குறிப்பாக காஸ்பரொவ் பெரும்பாலும் நைதோர்வ் சிகிவென்சியன் திறப்புக்கு இடம்மாறிக் கொள்வார்.

நைதோர்ஃப் வேறுபாடு இவ்வாறு தொடங்குகிறது.

கருப்பு தன்னுடைய ஐந்தாவது நகர்வான a6 என்ற நகர்வை ஆடியவுடன் நைதோர்ப் வேறுபாட்டு நகர்வுக்குள் நுழைகிறது. வெள்ளை ஆட்டக்காரர் Nb5 அல்லது Bb5 என்று நகர்த்துவதைத் தடுக்கிறது. அதே நேரத்தில் b7-b5 சதுரத்திற்கு நகர்த்தவும் தன்னை தயார்படுத்திக் கொள்கிறது.

ஒருவேளை கருப்பு தன்னுடைய 5 ஆவது நகர்வை 5…..e5 என்று நகர்த்தியிருந்தால், உடனடியாக வெள்ளை 6.Bb5+! என்று நகர்த்தியிருப்பார். பதிலாக கருப்பு 6……Bd7 அல்லது 6……Nbd7 என்று ஆடவேண்டியிருக்கும்.

கருப்பு 6……Bd7 எனில்,
6.Bb5+! Bd7 7.Bxd7+ Nbxd7 8.Nf5 என்று ஆட்டம் தொடர்ந்து f5 சதுரத்தில் இருந்து குதிரை விலக்கிக் கொள்வது மிகவும் சிரமமான செயலாகிவிடும்
கருப்பு 6...Nbd7 என்று நகர்த்தினாலும் வெள்ளை உடனடியாக 6...Nbd7 7.Nf5 என்று விளையாடி கிட்டத்தட்ட அதே சிக்கல் விளைகிறது.

கருப்பின் திட்டம், வழக்கமாக இராணியின் பக்கமாக ஒரு சிறிய தாக்குதலை நிகழ்த்தி வெள்ளையின் e4 சிப்பாய்க்கு நெருக்குதலை உண்டாக்குவதுதான். இத்திட்டம் பெரும்பாலும் ...b5, ...Bb7 என்று விளையாடி பின்னர் குதிரையை b6 வழியாக c5, அல்லது c4 சதுரத்திற்கு கொண்டு வருவதன் மூலம் நிகழும்.

தொடக்கக்கால நைதோர்ஃப் திறப்பாட்டத்தில் வெள்ளை தன்னுடைய ஏழாவது நகர்வை 7.Qf3 என்று நகர்த்துவது பிரபலமாக இருந்தது. ஆனால் அதற்கு எதிர்நகர்வாக 7...h6 ஆடப்பட்டு வெள்ளைக்கு கிடைக்கும் உண்மையான அனுகூலங்கள் தடுக்கப்படுகின்றன. சர்வதேச அளவில் தற்கால ஆட்டக்காரர்கள் இதற்கு எதிராக 8 e5 என்ற இலக்குடன், 7. f4 என்று நகர்த்தி அடுத்ததாக ஒரு காயைக் கைப்பற்றப் போவதாக அச்சுறுத்தும் நகர்வை விளையாடுகிறார்கள். ஆனால, கருப்புக்கு பல்வேறு நகர்த்தல் வாய்ப்புகள் உள்ளன.




 



</doc>
<doc id="255284" url="https://ta.wikipedia.org/wiki?curid=255284" title="பிட்சாடனர்">
பிட்சாடனர்

பிச்சாடனர் என்றும் பலிதேர் பிரான் என்றும் ஐயங்கொள் பெம்மான் என்றும் அழைக்கப்படுவது, சிவபெருமானின் பிச்சையேற்கும் வடிவிலமைந்த திருக்கோலம் ஆகும். இது இருபத்து நான்கு மற்றும் அறுபத்துநான்கு சிவமூர்த்தங்களுள் ஒன்றாகக் கொள்ளப்படுகின்றது. இக்கோலம் தாருகா வன முனிவர்கள் ஆணவத்தினை அழிப்பதற்காக சிவனார் எடுத்த கோலமாகும். சோழர் காலக் கல்வெட்டுகள், இவரைப் "பிச்சதேவர்" என்கின்றன.

ஈசனின் இத்திருவுருவை திருமுறைகள் பலவாறு புகழ்ந்துபோற்றுகின்றன. மணிவாசகர் "ஆரூர் எம் பிச்சைத் தேவா" என்று பாடுகின்றார். இலிங்க புராணம் உள்ளிட்ட புராணங்களில், தாருகாவனத்திருடிகளின் ஆணவம் அடக்கிய ஈசனின் அருளாடல் வியந்தோதப்படுகின்றது. வைரவரும் இக்கோலமும் கிட்டத்தட்ட ஒன்று போலவே தோற்றமளிக்கும் எனினும், வைரவர் ஆங்காரமாகவும், இவர் பெருவனப்போடும் காட்சியருள்வார். காலில் பாதுகை காணப்படுவதும் பொதுவாக வைரவர்க்கன்றி பலிதேர்பிரானுக்கு மாத்திரமுள்ள சிறப்பம்சமாகும்.

வெண்ணீறு பூசி, பாதங்களில் பாதக்குறடு தாங்கி, வலக்கரத்தில் புற்கட்டும் மானும், இடக்கரத்தில் சூலமும் பிச்சையோடும் என்று நாற்கரத்தினராக பலிதேர்பிரான் சித்தரிக்கப்படுவார். கருணை பொழியும் கண்களும், காண்பாரை மயக்கும் கட்டழகும், பிறந்தமேனியுமாய் அவர் காணப்படுவார். அருகே மோகினியையும், தாருகாவனத்து மகளிரையும், பூதகணங்களையும் சித்தரிப்பதும் மரபு.

தாருகா வன முனிவர்கள் மற்றும் அவர்களுடைய மனைவியர்கள், கடவுட் கொள்கையில் நம்பிக்கையின்றி, இறைவனை மதியாது, வேள்வியே தெய்வமென மயங்கி நின்றனர். வேத நெறிகளையும் சில கடமைகளையும் மட்டுமே மேற்கொண்டு வாழ்ந்து வந்தனர். 
இறைவனை மதியாத தாருகா வனத்து முனி குடும்பத்தவர்களை நல்வழிப்படுத்தத் திருவுள்ளம் கொண்ட ஈசனார், திருமாலை மோகினி வேடத்தில் வரச்செய்து, தாம் பேரழகு பொலியும் இளைஞனாகக் கோலம் கொண்டு, தாருகாவனத்துள் அழகிய பிச்சாண்டவர் (பிட்சை எடுக்கும் கோலம்) கோலத்தில் சென்றார்.

பிச்சாண்டவரின் வடிவழகைக் கண்ட முனி பெண்டிர் காதல் வயப்பட்டு, தங்கள் கணவர்களை விட்டு விட்டு, பிச்சாண்டவர் பின்னே சென்றனர். மோகினியின் அழகில் முனிவரும் மயங்கிச் சொல்லழிந்து, ஆசைவயப்பட்டு குழம்பினர். அவர்களுக்குச் சுயநினைவு வந்தபோது, தாமும் தம் மனைவியரும் நிற்கும் கோலத்தை உணர்ந்து சீற்றமுற்று, சிவனாரை அழிக்க அபிசார வேள்வி இயற்றலாயினர். அதிலிருந்து தோன்றிய புலி, யானை, பாம்பு, சூலம், மான், பாம்பு, பூதப்படை, வெண்தலை, உடுக்கை, முதலியவைகளை ஒவ்வொன்றாகச் கொல்லுமாறு ஏவினர். ஆனால் அப்படைகள் பிச்சாண்டவரைக் கொல்லும் ஆற்றல் இல்லாது போய் பிச்சாண்டவருக்கே ஆடையாய், அணியாய், கருவியாய் அடைக்கலம் புகுந்தன. இறுதியாக அவ்வேள்வியில் தோன்றிய முயலகனையும், வேள்வித் தீயையும் ஏவினார்கள். முயலகன் பிச்சாண்டவரின் திருவடியில் அமர்ந்தான். வேள்வித் தீ, ஒரு திருக்கையில் அமர்ந்தது. ஈசன் யாகத்தீயைக் கையிலேந்தித் திருநடம் புரிய, வந்திருப்பது முழுமுதற்பரமே என்றுணர்ந்த முனிபுங்கவர்கள் தம் தவறுணர்ந்து, நல்லறிவு பெற்று ஈசனை வணங்கினர். சிவபெருமான், தாருகாவனத்து முனிவர்கள் ஏவிய முயலகன், வேள்வித் தீ, உடுக்கை, மான், பாம்பு, பூத கணங்கள், புலி, சூலம் ஆகியவைகள் ஆடையாகவும், அணிகலன்களாகவும், ஆயுதங்களாகவும் ஏற்றுக் கொண்டார்.

மதுரை மீனாட்சியம்மன் கோவிலில் இத்திருக்கோலத்தின் பேரழகு பொலியும் சிற்பமொன்றுள்ளது. திருவண்ணாமலை முதலான சில சிவத்தலங்களின் பிரமோற்சவத்தின் போது, பலிதேர்பிரானுக்கென ஓர் நாளொதுக்கி, அவரை திருவீதியுலாவுக்கு எழுந்தருள்விக்கும் பிட்சாடனத் திருவிழா இடம்பெறுவதுண்டு.




</doc>
<doc id="255286" url="https://ta.wikipedia.org/wiki?curid=255286" title="விரை வீக்கம்">
விரை வீக்கம்

விரை வீக்கம் ("hydrocele" / "hydrocoele") என்பது ஆண்களின் விரையைச் (Testicle) சுற்றியிருக்கும் சவ்வுப் பையில் அளவுக்கதிகமாக நீர் சுரப்பதால் விரை வீக்கம் உண்டாகிறது. சிலருக்கு இந்தச் சுரப்பு நீர் சாதாரண அளவில் சுரந்தாலும், சுரப்பு நீர் உடலுக்குள் திரும்பிச் செல்கிற நிணநீர்ப் பாதையை அடைத்துக் கொள்வதால் விரை வீக்கம் உண்டாகிறது. யானைக்கால் நோய் (Filariasis) நோயினால் கூட விரை வீக்கம் ஏற்படுவதுண்டு.

விரையின் ஒரு பக்கத்திலோ அல்லது இரு பக்கத்திலோ வீக்கங்கள் காணப்படுவது இதன் அறிகுறியாகும்.

அறுவை மருத்துவத்தாலும் விரை வீக்கத்தை குணப்படுத்த இயலும். மருந்து மாத்திரைகளால் விரை வீக்கத்தை குணப்படுத்த இயலாது. விரை வீக்கம் பரம்பரை நோயன்று.

சிலருக்கு வாயுவினாலோ அல்லது ஏதேனும் அடிபட்டாலோ விரைப்பையில் வீக்கம் உண்டாகும். இவர்கள் பொடுதலையை மைபோல் அரைத்து வீக்கம் உண்டான பகுதியில் பற்று போட்டால் விரைவீக்கம் குறையும்.



</doc>
<doc id="255292" url="https://ta.wikipedia.org/wiki?curid=255292" title="அஜந்தா விரைவுவண்டி">
அஜந்தா விரைவுவண்டி

அஜந்தா விரைவுவண்டி (, , ) என்னும் வண்டியை இந்திய ரயில்வே இயக்குகிறது. இது செகந்திராபாத்தில் இருந்து மகாராட்டிராவின் நாசிக் மாவட்டத்திலுள்ள மன்மாட் சந்திப்பு வரை செல்கிறது. இதற்கு அஜந்தா குகைகளின் நினைவாக பெயர் சூட்டப்பட்டது.

அஜந்தா விரைவுவண்டி, கிழக்கு மகாராஷ்டிராவினை, தெலுங்கானாவின் வட மேற்குப்பகுதியுடன் இணைக்கும் தொடருந்துகளில் முக்கியமான தொடருந்த சேவையாகும். இது பழைய ஹைதராபாத் – கோதாவரி பள்ளத்தாக்கு தொடருந்துசேவையைச் சேர்ந்த கச்சேகுடா–நிசாம்பாத்–நான்டெட்– ஔரங்காபாத் வழிப்பாதையில் பயணித்த மக்களால் இந்த வண்டி ’கச்சேகுடா விரைவுவண்டி’ எனவும் அழைக்கப்பட்டது. இந்த விரைவுவண்டி 1960 களில் குறுகிய பாதைத் தொடருந்தாகக் காச்சேகுடா ரயில் நிலையத்தில் இருந்து மன்மாட் ரயில் நிலையத்திற்கு நிசமாபாத், நான்டட் மற்றும் ஔரங்கபாத் வழியே செயல்படும் தொடர்வண்டியாக அறிமுகப்படுத்தபட்டது.

அஜந்தா விரைவு ரயில் குறுகியப்பாதையில் செயல்பட்ட இந்தியாவின் அதிவிரைவு ரயிலாகும். 1967 இல் இதன் வேகம் மணிக்கு 42.5 கிலோ மீட்டர் (மணிக்கு 26.4 மைல்கள்).

இது மன்மாட் சந்திப்பில் இருந்து, செகந்திராபாத் சந்திப்பு வரை செயல்படுகிறது. 11 மணி நேரம் மற்றும் 55 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 20 நிறுத்தங்களைக் கொண்டு செயல்படுகிறது. மணிக்கு சராசரியாக 52 கிலோ மீட்டர் வேகத்தில் சுமார் 621 கிலோ மீட்டர் தொலைவினை 11 மணி நேரம் மற்றும் 55 நிமிடங்களில் கடக்கிறது. இது மான்மட் மற்றும் செகந்திராபாத் ஆகியவற்றிற்கு இடைப்பட்ட 87 ரயில் நிறுத்தங்களில் 20 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட சரியான நேரத்திற்கும், சென்றடையும் நேரத்தில் 7 நிமிடங்கள் தாமதத்தினையும் கொண்டுள்ளது. இதன் ரயில் பெட்டிகளின் அடுக்கு விவரங்கள் பின்வருமாறு.

L – SLR – GEN – GEN – HA1 – A2 – A1 – B2 – B1 – S14 – S13 – S12 – S11 – S10 – S9 – S8 – S7 – S6 – S5 – S4 – S3 – S2 – S1 – GEN - SLR

இது செகந்திராபாத் சந்திப்பில் இருந்து மன்மாட் சந்திப்பு வரை செயல்படுகிறது. 12 மணி நேரம் 45 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 20 நிறுத்தங்களைக் கொண்டு செயல்படுகிறது. மணிக்கு சராசரியாக 48 கிலோ மீட்டர் வேகத்தில் சுமார் 621 கிலோ மீட்டர் தொலைவினை 12 மணி நேரம் 45 நிமிடங்களில் கடக்கிறது. செகந்திராபாத் சந்த்திப்பு மற்றும் மான்மட் சந்திப்புகளுக்கு இடைப்பட்ட 87 ரயில் நிறுத்தங்களில் 20 நிறுத்தங்களை மட்டுமே கொண்டிருக்கிறது. புறப்படும் நேரத்தில் சராசரியாக இரு நிமிடங்கள் தாமதத்தினையும், சென்றடையும் நேரத்தில் சராசரியாக 14 நிமிடங்கள் விரைவாக அடையும் தன்மையினையும் கொண்டுள்ளது. இதன் ரயில் பெட்டிகளின் அடுக்கு விவரங்கள் பின்வருமாறு.

L – SLR – GS1 – S1 – S2 – S3 – S4 – S5 – S6 – S7 – S9 – S10 – S11 – S12 – S13 – B1 – B2 – A1 – A2 – HA1 – GS2 – GS3 – SLR




</doc>
<doc id="255296" url="https://ta.wikipedia.org/wiki?curid=255296" title="அனந்தபுரி விரைவுவண்டி">
அனந்தபுரி விரைவுவண்டி

அனந்தபுரி விரைவுவண்டி () சென்னை எழும்பூர்-திருவனந்தபுரம் இடையே மதுரை, திருச்சிராப்பள்ளி வழியாக கார்டு லைனில் இயக்கப்படுகின்றது. இது தினமும் இயக்கப்படும். சென்னை எழும்பூரிலிருந்து வண்டி எண்:16723 19:50 மணிக்கு புறப்பட்டு திருவனந்தபுரம் நிலையத்தினை மறுநாள் 13:10க்கு வந்தடையும், மறுமார்க்கத்தில் வண்டி எண்:16724 கொல்லம் நிலையத்திலிருந்து 15:00க்கு புறப்பட்டு மறுநாள் காலை சென்னையை 08:05க்கு அடையும்.

இது நாகர்கோவில், திருநெல்வேலி, மதுரை, விருதுநகர், திருச்சி- விழுப்புரம் இடையே உள்ள குறைந்த தூரப் பாதையான "'கார்டு லைன்" வழியாக இயக்கப்படுகின்றது.


</doc>
<doc id="255298" url="https://ta.wikipedia.org/wiki?curid=255298" title="குருவாயூர் விரைவுவண்டி">
குருவாயூர் விரைவுவண்டி

குருவாயூர் விரைவுவண்டி (Guruvayur Express) இந்தியாவின் தென்னக இரயில்வேயினால் குருவாயூருக்கும் சென்னைக்கும் இடையே தினமும் இயக்கப்படும் விரைவுத் தொடருந்து ஆகும். முதலில் இது கேரளாவின் தலைநகரான திருவனந்தபுரத்துக்கும் குருவாயூருக்கும் இடையே இயக்கப்பட்டது, பின்னர் படிப்படியாக நாகர்கோவில், மதுரை, சென்னை வரை நீட்டிக்கப்பட்டது. கடந்த 2013-14 இரயில்வே நிதிநிலை அறிக்கையில் இந்த விரைவுவண்டியின் இணைப்பாக மதுரை-தூத்துக்குடி இடையே இணைப்பு இரயில் இயக்கப்படும் என்று அறிவிக்கப்பட்டது. இந்த தொடருந்து தமிழ்நாட்டின் முக்கிய நகரங்களை கேரளாவின் திருவனந்தபுரம், கொச்சி ஆகிய நகரங்களோடு இணைக்கிறது. இது கேரளாவின் ஆலப்புழா வழியே செல்கிறது.
இந்த தொடருந்து நாகர்கோவில், திருநெல்வேலி, மதுரை, திருச்சிராப்பள்ளி ஆகிய நகரங்களை பகல்நேரத்தில் சென்னையோடு இணைக்கிறது. 

16127 என்ற எண் கொண்ட வண்டி, சென்னை எழும்பூரிலிருந்து புறப்பட்டு மறுநாள் குருவாயூர் தொடருந்து நிலையத்தினை அடைகிறது. மறுமார்க்கத்தில் வண்டி எண். 16128 குருவாயூர் தொடருந்து நிலையத்திலிருந்து புறப்பட்டு சென்னையை மறுநாள் அடைகிறது.


</doc>
<doc id="255310" url="https://ta.wikipedia.org/wiki?curid=255310" title="தெற்கு அந்தமான் தீவு">
தெற்கு அந்தமான் தீவு

தெற்கு அந்தமான் தீவு ("South Andaman Island") அந்தமானின் தெற்கில் அமைந்துள்ள தீவாகும். அந்தமான் தீவுகளில் உள்ள மக்களில் பெரும்பாலானோர் இத்தீவிலேயே வாழ்கின்றனர். அந்தமான் நிக்கோபார் தீவுகளின் தலைநகர் போர்ட் பிளேர் இங்கு அமைந்துள்ளது. இத்தீவின் சில பகுதிகளுக்கு இந்தியரல்லாதோர் செல்வதற்குத் தடை விதிக்கப்பட்டுள்ளது. ஆனாலும், உட்துறை அமைச்சின் அனுமதியுடன் அப்பகுதிகளுக்கு செல்ல முடியும். இத்தீவுக் கூட்டத்தின் எனைய தீவுகளைப் போன்று, இத்தீவும் 2004 ஆழிப்பேரலையினால் பெருமளவு உயிர்ச்சேதமும் பொருட்சேதமும் ஏற்பட்டது.

அந்தமான் தீவுகளில் மூன்றாவது பெரிய தீவு இதுவாகும். நடு அந்தமான் தீவின் தெற்கே இத்தீவு உள்ளது. இரண்டும் ஒரு சிறிய சில நூறு மீட்டர்கள் அகல கால்வாயினால் பிரிக்கப்பட்டுள்ளன. இத்தீவின் நீளம் 93 கிமீ, அகலம் 31 கிமீ, பரப்பளவு 1348 கிமீ² ஆகும். 2001 கணக்கெடுப்பின் படி, இங்கு 181,949 பேர் வாழ்கின்றனர்.

ஏனைய வடக்குத் தீவுகளைப் போலல்லாது இங்கு மலைகள் குறைவாக உள்ளன. "கோய்யோப்" மலை 456.6 மீட்டர்கள் உயரமானது.


</doc>
<doc id="255317" url="https://ta.wikipedia.org/wiki?curid=255317" title="கிழக்கு மத்திய தொடருந்து மண்டலம் - இந்தியா">
கிழக்கு மத்திய தொடருந்து மண்டலம் - இந்தியா

கிழக்கு மத்திய தொடருந்து மண்டலம் இந்திய இரயில்வேயின் 17 மண்டலங்களுள் ஒன்றாகும். இதன் தலைமையகம் ஹாஜிப்பூரில் உள்ளது, மேலும் இந்த மண்டலம் சோன்பூர், சமஸ்திபூர், தானாபூர், முகல்சராய், மற்றும் தன்பாத் ஆகிய கோட்டங்களை உள்ளடக்கியது. 

இந்த மண்டலம் 1996 செப்டம்பர் 8 உருவாக்கப்பட்டது. இதன் தற்போதைய தலைவர் ஏ. கே. மிட்டல் ஆவார்.







</doc>
<doc id="255325" url="https://ta.wikipedia.org/wiki?curid=255325" title="புரோமிக் அமிலம்">
புரோமிக் அமிலம்

புரோமிக் அமிலம் "(Bromic acid )" என்பது HBrO என்ற மூலக்கூற்று வாய்ப்பாடுடன் உள்ள ஒரு வேதிச் சேர்மமாகும். ஆக்சோவமிலமான இச்சேர்மம் ஐதரசன்புரோமேட்டு என்றும் அழைக்கப்படுகிறது. பெரும்பாலும் நீர்த்த கரைசல் நிலையிலேயே நிறமற்ற கரைசலாக அறியப்படும் இச்சேர்மம் அறை வெப்பநிலையில் புரோமினாகச் சிதைவடைந்து மஞ்சள் நிறமாக மாற்றமடைகிறது. புரோமிக் அமிலமும் புரோமேட்டுகளும் வலிமையான ஆக்சிசனேற்றிகளாகச் செயல்படுகின்றன மற்றும் பெலௌசொவ் சபோடின்சிகி வினைகளின் பொது உட்பொருளாகவும் விளங்குகின்றன. சமநிலையற்ற வெப்பவியக்கவியல் வினைக்கு பெலௌசொவ் சபோடின்சிகி வினைகள் பழமையான எடுத்துக்காட்டுகளாகும்.

புரோமிக் அமிலம் குறைவான அடர்த்தியில் இருக்கும்போது ஐதரசன் மற்றும் புரோமேட்டாகப் பிரிகை அடைகிறது. அதேவேளையில் அடர்த்தியான கரைசலாக இருக்கும்போது புரோமினாகப் பிரிகை அடைகிறது. நேர்மின் சுமையுடைய மீயிணைதிறன் புரோமின் அணு எலக்ட்ரான் கவர்திறன் மிக்க OH குழுவுடன் இணைந்திருக்கும் காரணத்தாலேயே புரோமிக் அமிலம் நிலைப்புத்தன்மையற்று காணப்படுவதாக விளக்கப்படுகிறது.

புரோமிக் அமிலம் பல்வேறு மாற்று வடிவங்களில் காணப்படுகிறது . உயர்நிலைக் கோட்பாடுகளின் அடிப்படையில் கணக்கிடப்பட்ட அவற்றின் பிணைப்பு நீளங்கள் இங்கே தரப்பட்டுள்ளன.

மாற்று வடிவ அமைப்புகளுக்கிடையே காணப்படும் அதிகவாற்றல் எல்லைத் தடைகள் மாற்று வடிவங்கள் உருவாவதை தடைசெய்கின்றன. HOBrO2 வடிவம் மட்டுமே நிலைப்புத் தன்மை மிக்கதாக உள்ளது.

பேரியம் புரோமேட்டும் கந்தக அமிலமும் வினைபுரிவதால் புரோமிக் அமிலம் உருவாகிறது

வினையில் உருவாகும் பேரியம் சல்பேட்டு நீரில் கரையாது என்பதால் வீழ்படிவாக அடியில் தங்குகிறது. தெளியவைத்து இறுத்தல் முறையில் புரோமிக் அமிலம் பிரித்து எடுக்கப்படுகிறது.


</doc>
<doc id="255326" url="https://ta.wikipedia.org/wiki?curid=255326" title="பழனி - வருவாய் கிராமம்">
பழனி - வருவாய் கிராமம்

பழனியிலிருந்து தாராபுரம் செல்லும் மாநில நெடுஞ்சாலையில் பழனியிலிருந்து வடகிழக்கே சுமார் 5 கி.மீ.தூரத்தில் அமைந்து உள்ளது. கடல் மட்டத்திலிருந்து 413 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, பழனி கிராமத்தில் 834 வீடுகள் உள்ளது. இக்கிராமத்தில் 3605 பேர் வசிக்கின்றார்கள். பாலின விகிதம் 52.95 %. இதில் 1909 பேர் ஆண்கள்; 1696 பேர் பெண்கள்.இக்கிராமத்தில் ஆரம்பப் பள்ளி 4ம், நடுநிலைப் பள்ளி 1ம், உயர்நிலைப்பள்ளி 1ம் உள்ளது.

அதிக மேட்டுப் பகுதியானதால் புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 



பழனி


</doc>
<doc id="255328" url="https://ta.wikipedia.org/wiki?curid=255328" title="சிவகிரிப்பட்டி">
சிவகிரிப்பட்டி

பழனியிலிருந்து திண்டுக்கல் செல்லும் தேசிய நெடுஞ்சாலையில் பழனியிலிருந்து கிழக்கே சுமார் 2 கி.மீ.தூரத்தில் அமைந்து உள்ளது. கடல் மட்டத்திலிருந்து 473 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, சிவகிரி பட்டி கிராமத்தில் 1505 வீடுகள் உள்ளது. இக்கிராமத்தில் 6156 பேர் வசிக்கின்றார்கள். பாலின விகிதம் 54.12 %. இதில் 3332பேர் ஆண்கள்; 2824 பேர் பெண்கள்.இக்கிராமத்தில் ஆரம்பப் பள்ளி 3ம், நடுநிலைப் பள்ளி 1ம், உயர்நிலைப்பள்ளி 1ம் உள்ளது.

அதிக மேட்டுப் பகுதியானதால் புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255333" url="https://ta.wikipedia.org/wiki?curid=255333" title="அய்யம்புள்ளி">
அய்யம்புள்ளி

அய்யம்புள்ளி (en:AYYAMPULLI) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி வருவாய் வட்டத்தின், முப்பத்தாறாவது எண் கொண்ட வருவாய் கிராமம் (கிராம எண்:36) ஆகும். 
பழனியிலிருந்து கோடைக்கானல் செல்லும் மாநில நெடுஞ்சாலையில் பழனியிலிருந்து கிழக்கே சுமார் 5 கி.மீ.தூரத்தில் இக்கிராமத்தின் எல்லை தொடங்கி கோடைக்கானல் மலை அடிவாரம் வரையிலும் நீண்டு அமைந்து உள்ளது. கடல் மட்டத்திலிருந்து 446 மீட்டர் உயரத்தில் உள்ளது. அய்யம்புள்ளி கிராமத்திற்கு குடியிருப்புகளோ! மக்கள் தொகைக் கணக்கோ இல்லை.

இக்கிராமம் வரதமாநதி அணையின் நீர்வள ஆதாரம் முழுவதும் கொண்டு நெல், கரும்பு, தென்னை, பழத் தோட்டங்களுடன், காய்கறிகளும் அதிகமாக பயிரிடப்படுகிறது. 




</doc>
<doc id="255334" url="https://ta.wikipedia.org/wiki?curid=255334" title="நடு அந்தமான் தீவு">
நடு அந்தமான் தீவு

நடு அந்தமான் தீவு ("Middle Andaman Island") இந்தியாவின் அந்தமான் தீவுகளின் நடுப் பகுதியில் உள்ள தீவு ஆகும். இதன் மொத்தப் பரப்பளவு 1,536 கிமீ². இங்கு வங்காளிகள், தமிழர், மலையாளி குடியேறிகள் உட்பட ஜாரவா பழங்குடி மக்களும் பெருமளவு வாழ்கின்றனர். வேளாண்மை, மற்றும் தோட்டப் பயிர்ச்செய்கை ஆகியன இத்தீவு மக்களின் முக்கிய தொழிலாகும்.

நடு அந்தமான் தீவு வடக்கு அந்தமான் தீவை ஆஸ்டென் நீரிணை பிரிக்கின்றது. தெற்கே பரட்டாங்கு தீவை ஹாம்பிரேய்சின் நீரிணை பிரிக்கின்றது. இவ்விரண்டு நீரிணைகளும் குறுகிய, ஆழம் குறைந்த கால்வாய்கள் ஆகும். மேற்கே இன்டர்வியூ தீவை இன்டர்வியூ கால்வாய் பிரிக்கின்றது.

இத்தீவின் கரையோரப் பகுதி 2004 ஆழிப்பேரலையின் போது சேதத்திற்குள்லானது, ஆனாலும் அந்தமான் தீவுகளின் ஏனைய தீவுகளுடன் ஒப்பிடும் போது சேதங்கள் இங்கு குறைவே.

நடு அந்தமானின் முக்கிய நகரங்கள் ரங்காட், பில்லிகிரவுன்ட், கடம்தாலா, பக்குல்டாட்டா, பேதாப்பூர் ஆகியனவாகும். வடக்கு நகர் மாயாபந்தர் நடு அந்தமானில் இருந்தாலும், வடக்கு அந்தமான் தீவினால் நிருவகிக்கப்படுகிறது.


</doc>
<doc id="255336" url="https://ta.wikipedia.org/wiki?curid=255336" title="கரும்வெருகு">
கரும்வெருகு

கரும்வெருகு அல்லது நீலகிரி மார்ட்டின் ("Nilgiri marten", "Martes gwatkinsii") என்பது தென்னிந்தியாவில் காணப்பபடும் ஒரேயொரு மார்ட்டின் இன விலங்கு. இது நீலகிரி மலையிலும் அதனை ஒட்டியுள்ள மேற்குத் தொடர்ச்சி மலைப்பகுதிகளிலும் காணப்படுகிறது. மார்ட்டின் எனப்படுவது முசுட்டெலிடே எனும் குடும்பத்தைச் சேர்ந்த ஊனுன்னி விலங்கு.

இவ்விலங்கு மஞ்சள் கழுத்து மார்ட்டினை ஒத்திருந்தாலும் சற்றுப் பெரியது. மண்டையோட்டின் அமைப்பும் மாறுபட்டது. வால் தவிர உடல் 55 முதல் 65 செ.மீ நீளமும் வால் 40 முதல் 45 செ.மீ நீளமும் இருக்கும். எடை ஏறத்தாழ 2.1 கிலோ கொண்டது.

நீலகிரி மலைப்பகுதியிலும் குடகின் தென்பகுதியிலும் திருவிதாங்கூர் பகுதியிலும் காணப்படுகிறது.

இது பகலில் வேட்டையாடும் பகலாடி விலங்கு. மரத்தை வாழிடமாகக் கொண்டிருந்தாலும் அவ்வப்போது தரைக்கு வருகிறது. சிறு பாலூட்டிகள், பறவைகள், சிக்காடா பூச்சி முதலாவற்றை உணவாகக் கொள்கிறது.


</doc>
<doc id="255340" url="https://ta.wikipedia.org/wiki?curid=255340" title="கீரனூர்-வருவாய் கிராமம் (பழனி)">
கீரனூர்-வருவாய் கிராமம் (பழனி)

கீரனூர் (en:KEERANUR) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், தொப்பம்பட்டி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்). பழனி வருவாய் வட்டத்தின் பதினைந்தாவது எண் கொண்ட வருவாய் கிராமம் (கிராம எண்: 15) ஆகும்.பழனி வருவாய் வட்டத்திலுள்ள பேரூராட்சிகளில் இதுவும் ஒன்று.

பழனியிலிருந்து தாராபுரம் செல்லும் மாநில நெடுஞ்சாலையில் சுமார் 21 கி.மீ.தூரத்தில் தொப்பம்பட்டியிலிருந்து மேற்கே சுமார் 5 கி.மீ.தூரத்தில் அமைந்து உள்ளது. கடல் மட்டத்திலிருந்து 532 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி 6296 மக்கள் இங்கு வாழ்கின்றார்கள். இவர்களில் 49% ஆண்கள், 51% பெண்கள் ஆவார்கள். கீரனூர் மக்களின் சராசரி கல்வியறிவு 57% ஆகும், இதில் ஆண்களின் கல்வியறிவு 63%, பெண்களின் கல்வியறிவு 50% ஆகும். இது இந்திய தேசிய சராசரி கல்வியறிவான 59.5% விட குறைந்ததே. கீரனூர் மக்கள் தொகையில் 12% ஆறு வயதுக்குட்பட்டோர் ஆவார்கள்.

அதிக மேட்டுப் பகுதியானதால் புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255343" url="https://ta.wikipedia.org/wiki?curid=255343" title="வடக்கு அந்தமான் தீவு">
வடக்கு அந்தமான் தீவு

வடக்கு அந்தமான் தீவு ("North Andaman Island") இந்தியாவின் அந்தமான் தீவுகளின் வடக்கேயுள்ள தீவு ஆகும். இதன் பரப்பளவு 1376 கிமீ² ஆகும். இத்தீவின் முக்கிய நகரம் திக்லிப்பூர் ஆகும். கடல்வாழ் உயிரினங்களுக்குப் பேர் பெற்ற இத்தீவின் முக்கிய தொழில் நெற்சாகுபடியும் ஆரஞ்சு வளர்ப்பும் ஆகும். அந்தமான் நிக்கோபார் தீவுக்கூட்டத்தின் அதியுயர்ந்த மலை சாடில் மலை (738 மீட்டர்) இத்தீவிலேயே அமைந்துள்ளது.

பெரும் நிலநடுக்கங்களை சந்திக்கும் இத்தீவு 2004 நிலநடுக்கத்தில் பெரும் அழிவைச் சந்தித்தது.


</doc>
<doc id="255348" url="https://ta.wikipedia.org/wiki?curid=255348" title="பரட்டாங்கு">
பரட்டாங்கு

பரட்டாங்கு ("Baratang"), அல்லது பரட்டாங்கு தீவு ("Baratang Island"), இந்தியாவின் அந்தமான் தீவுக்கூட்டத்தில் உள்ள ஒரு தீவு ஆகும். இதன் பரப்பளவு அண்ணளவாக 297.6 கிமீ². பெரும் அந்தமான் தீவுக்கூட்டத்தின் முக்கிய தீவுகளில் ஒன்றான இத்தீவின் வடக்கே நடு அந்தமான் தீவு, தெற்கே தெற்கு அந்தமான் தீவு ஆகிய அமைந்துள்ளன. ரிட்ச்சி தீவுக்கூட்டம் கிழக்கே 20 கிமீ தொலைவில் உள்ளது. அந்தமான் நிக்கோபார் தீவுகளின் தலைநகர் போர்ட் பிளேர் இத்தீவின் தெற்கே 100 கிமீ தொலைவில் உள்ளது.
இந்தியாவிலேயே புதைசேற்று எரிமலைகள் இங்கு தான் உள்ளன. இந்த சேற்று எரிமலைகள் கடைசியாக 2005 ஆம் ஆண்டில் வெடித்தன. அதற்கு முன்னர் 2003 பெப்ரவரி 18 இல் வெடித்தது. உள்ளூரில் எவ்வெரிமலைகளை "ஜால்கி" என அழைக்கின்றனர்.

தெற்காசியாவில் உள்ள ஒரேயொரு செயல்முறை எரிமலையான பாரென் தீவு, மற்றும் நார்க்கொண்டம் ஆகிய எரிமலைகள் இங்குள்ளன.



</doc>
<doc id="255351" url="https://ta.wikipedia.org/wiki?curid=255351" title="முச்சல்பேன்">
முச்சல்பேன்

முச்சல்பேன் "(Trisulfane)" என்பது HS என்ற மூலக்கூற்று வாய்ப்பாடுடன் உள்ள ஒரு வேதிச் சேர்மமாகும். இது ஐதரசன் முச்சல்பைடு அல்லது இருஐதரசன் முச்சல்பைடு என்றும் அழைக்கப்படுகிறது. இதனுடைய மூலக்கூறு வாய்ப்பாடு HSSSH என்றும் மாற்றி எழுதப்படுகிறது. ஐதரசனின் சல்பைடு பல்லுறுப்பிகளில் இதுவும் ஒன்றாகும்.


</doc>
<doc id="255360" url="https://ta.wikipedia.org/wiki?curid=255360" title="சாதா உள்ளான்">
சாதா உள்ளான்

சாதா உள்ளான் என்பது ("common sandpiper", "Actitis hypoleucos") உள்ளான் வகையைச் சேர்ந்த பரவலாக் காணப்படும் நீர்க்கரை பறவையாகும். இது ஒன்றிரண்டு பறவைகளுடன் சேர்ந்து திரியக்கூடியது. இப்பறவை சிறு காடையின் பருமன் இருக்கும். இது கொஞ்சம் பச்சை கலந்த தவிட்டு நிற முதுகும், வெண்மையான அடிப்பாகம் உடையது. முன் கழுத்தில் சில கருங்கோடுகள் இருக்கும்.


</doc>
<doc id="255361" url="https://ta.wikipedia.org/wiki?curid=255361" title="கியூரியம் ஐதராக்சைடு">
கியூரியம் ஐதராக்சைடு

கியூரியம் ஐதராக்சைடு "(Curium hydroxide)" என்பது [Cm(OH)] என்ற மூலக்கூற்று வாய்ப்பாடுடன் உள்ள ஒரு வேதிச் சேர்மமாகும். அளந்தறியக்கூடிய அளவுக்கு கண்டறியப்பட்ட இந்த முதல் கதிரியக்கச் சேர்மம் 1947 ஆம் ஆண்டில் கண்டறியப்பட்டது. ஒரு கியூரியம் அணுவும் மூன்று ஐதராக்சைடு அணுக்களும் சேர்ந்து இச்சேர்மம் உருவாகிறது. முதன்முதலாகக் கண்டுபிடிக்கப்பட்ட கியூரிய சேர்மமும் இதுவேயாகும்.



</doc>
<doc id="255362" url="https://ta.wikipedia.org/wiki?curid=255362" title="சிறு ஆள்காட்டி குருவி">
சிறு ஆள்காட்டி குருவி

சிறு ஆள்காட்டி குருவி ("little ringed plover", "Charadrius dubius") என்பது ஒருவகை ஆள்காட்டிப் பறவையாகும். இப்பறவை காடையைவிட குறைந்த பருமன் உடையது. இது அமைப்பில் ஆள்காட்டி குருவி போன்றது, ஆனால் தோற்றத்தில் உள்ளான் போன்றது. இதன் முதுகு தவிட்டு நிறத்திலும், வயிறு வெள்ளை நிறத்திலும், உருண்டைத் தலையும், புறா அலகு போன்ற தடித்த அலகும், கொண்டது இப்பறவை.


</doc>
<doc id="255365" url="https://ta.wikipedia.org/wiki?curid=255365" title="ஜோனாதன் ஐவ்">
ஜோனாதன் ஐவ்

ஜோனாதன் ஐவ் ("Jonathan Ive", பிறப்பு: பிப்ரவரி 27, 1967) இங்கிலாந்தைச் சேர்ந்த தொழில் வடிவமைப்பாளர் ஆவார். தற்பொழுது தலைமை வடிவமைப்பு அதிகாரியாக ஆப்பிள் நிறுவனத்தில் உள்ளார். மேலும் இலண்டனில் உள்ள ராயல் கலைக் கல்லூரியின் தலைவர் பதவியில் உள்ளார். இவர் மேற்பார்வையின் கீழ் ஆப்பிள் நிறுவனத்தின் தொழில்துறை வடிவமைப்பு குழு உள்ளது. மேலும் இவர் தலைமை மற்றும் வழிகாட்டுதலின் கீழ் மனித இடைமுக மென்பொருள் அணி நிறுவனம் முழுவதும் செயல்பட்டு வருகிறது. ஐவ் தான் ஆப்பிள் நிறுவனத்தின் பல முன்னணி தயாரிப்புகளான மேக்புக் ப்ரோ, ஐமேக், மேக்புக் ஏர், மேக் மினி, ஐபாட், ஐபாட் டச், ஐபோன், ஐபேட் , ஐபேட் மினி, ஆப்பிள் கடிகாரம், ஐஓஏ ஸ் ஆகியவற்றின் வடிவமைப்பாளர். ஸ்டீவ் ஜாப்ஸ் இவரை ஆப்பிள் நிறுவனத்தின் ஆன்மீக பங்குதாரராகக் கருதினார். மேலும் பார்ச்சூன் நாளிதழ் 2010 ல் ஆப்பிள் வடிவமைப்பின் கருக்களில் ஐவ் வின் வடிவமைப்புகள் ஆப்பிள் நிறுவனத்திற்கு மட்டும் பாதை அமைத்து தரவில்லை மாறாக வடிவமைப்பை இன்னும் அகலமாக்கி உள்ளது என்று குறிப்பிட்டு உள்ளது. மேலும் ஐவ் தான் பல ஆப்பிள் தயாரிப்பு வீடியோக்களில் கதை சொல்பவராக உள்ளார்.

ஐவ் பிறந்தது சிங்க்போர்ட், லண்டன். அவரது தந்தை மிடில்செக்ஸ் பாலிடெக்னிக்கில் சொற்பொழிவாற்றிய ஒரு தட்டான். மேலும் ஐவ் தனது தந்தையை பற்றி குறிப்பிடும் போது அவர் ஒரு அற்புதமான கைவினைஞர். அவரது கிறிஸ்துமஸ் பரிசு என்னவெனில் ஒரு நாள் அவருடன் கல்லூரி பட்டறையில் அவரது பணியின்போது உடன் இருப்பது, ஏனெனில் கிறிஸ்துமஸ் இடைவெளியின் போது யாரும் இருக்க மாட்டார்கள், அப்போது நான் என் கனவுகளை அங்கே உருவாக்கிக் கொள்ளலாம். ஐவ் சிங்க்போர்ட் பள்ளியிலும், ஸ்டாபோர்ட்டிலுள்ள வால்டன் உயர் பள்ளியிலும் பயின்றார். அவரது பள்ளிப் படிப்பின் போது, ஐவ் கார்களின் மீது பேரார்வம் கொண்டிருந்தார். அதுவே பின்னாளில் அவரை வடிவமைப்பாளராக மாற்றியது. அவர் பட்டப்படிப்பை வால்டன்லில் முடித்த பிறகு, ராயல் கலைக் கல்லூரியில் உள்ள பாடப்பிரிவை போல் லண்டனில் கார் வடிவமைப்பு படிக்க விரும்பினார். பிறகு அவர் அங்கு நல்லதொரு கற்கும் சூழ்நிலையை உணர்ந்தார். அங்கு உள்ள மாணவர்கள் அனைவரும் கார்களில் வரும் சத்தத்தை வரைவதில் உணர்ந்தார்.

ஐவ் புதுகாஸ்டில் பாலிடெக்னிக்கில் தொழில்துறை வடிவமைப்பை கற்றார். அது தற்போது நார்த்தம்ப்ரியா பல்கலைக்கழகமாக உள்ளது. மாணவர்கள் உருவாக்கி உள்ள படைப்புகள் குறிப்பாக கேள்விச்சாதனம் வடிவமைப்பு போன்றவை லண்டன் வடிவமைப்பு அருங்காட்சியகத்தில் மக்கள் பார்வைக்காக வைக்கப்பட்டுள்ளது. ஐவ் நினைப்பதை வரைந்து வடிவமைத்துக் காட்டுவதில் ஆர்வமாக இருந்தார். இளம் வயதுக்காரராக இருந்ததால் புதுகாஸ்டிலை விட்டுச் சென்ற பிறகு அவருக்கு எத்துறையில் நிபுணத்துவம் பெறுவது என்று தீர்மானமாக முடுவு செய்ய முடியவில்லை. பல்வேறு வடிவமைப்பு நிபுணர்களைச் சந்தித்த பிறகு இவர் தயாரிப்பு வடிவமைப்பில் ஈர்க்கப்பட்டார். லண்டன் வடிவமைப்பு நிறுவனத்தில் இவருக்கு வேலை கிடைத்தது.இது ராபர்ட்ஸ் வீவர் குழுவினுடையது. மேலும் ஐவ்வின் கல்லூரி ஆதரவாளரும் கூட. ஐவ் கலை பட்டபடிப்பில் 1989 ல் முதல் வகுப்பில் தேர்ச்சி பெற்றார்.

ஐவ் ஆப்பிள் மாக் கண்டுபிடித்து பற்றி கூறும் போது மாணவராக இருந்த காலத்தில் "கணினிகளுடன் ஒரு உண்மையான பிரச்சனை" ஏற்பட்டு அதுவே ஒரு திருப்பு முனையாக அமைந்தது. மேலும் அவர் தொழில்நுட்பத்தில் திறமையற்றவராக உணர்ந்த அந்தத் தருணத்தில் தான் ஆப்பிள் பயனர் அனுபவம் கணினி வடிவமைப்பில் இருந்து விலகி இருந்ததாக அவர் கருதினார் . மேலும் ஐவ் உள்ளுணர்வு சுட்டி உந்துதல் அமைப்பில் குறிப்பாக ஈர்க்கப்பட்டார்.

ராபர்ட் வீவர் உடன் ஒரு வருடத்தைக் கழித்த பிறகு, ஐவ் புதியதாகத் தொடங்கப்பட்ட லண்டன் வடிவமைப்பு நிறுவனமான டான்ஜரின்-ல் பணியில் சேர்ந்தார். அது ஹோச்டன் சதுக்கத்தில் அமைந்திருந்தது. அங்கு தான் ஐவ் பல்வகையான பொருட்களை வடிவமைத்தார். அதில் மைக்ரோவேவ் அடுப்பு, பல்துலக்கி போன்றவையும் அடங்கும். ஒரு கட்டத்தில் ஐவ் பொறுமை இழந்தார், ஏனனில் அவர் ஐடியல் ஸ்டாண்டர்ட் வாடிக்கையாளருக்காக வடிவமைத்த கழிப்பறை, பைடேட் மற்றும் மடு போன்றவை மிகவும் விலை உயர்ந்ததாகவும், மிக நவீனமாக இருந்ததாக காரணங்களைக் காட்டி அவர்களால் நிராகரிக்கப்பட்டது. ஐவ் விரும்பாத, அவரது கொள்கைகளை ஏற்காத ஒரு வாடிக்கையாளரிடம் பணியாற்றுவதால் மகிழ்ச்சியற்று இருந்தார். ஆப்பிள் நிறுவனமும் ஒரு டான்ஜரின்னின் வாடிக்கையாளர் தான். ஐவ் ஒரு ஆலோசகராக ஆப்பிள் நிறுவனத்திற்கு முதல் நிலை பவர்புக் கணிணிக்கு வடிவமைப்பு தந்தார். ஆப்பிள் நிறுவனம் ஐவ்'வை முழு நேர ஊழியராகப் பணியமர்த்த இரண்டு வருடமாக முயன்று தோற்றது.

ஐவ் ஆப்பிளின் தலைமை தொழில்துறை வடிவமைப்பு ஆலோசகராக ராபர்ட் ப்ருனர் உடன் பணி புரிந்தார். பின் நாளில் 1992 முதல் முழு நேரப் பணியாளராகப் பணியமர்த்தப்பட்டார். அதுமட்டுமல்லாது இரண்டாம் தலைமுறை நியூட்டன், செய்தி திண்டு 110, இவற்றை வடிவமைத்தார். அதுவே ஐவ்வை தைபெய்க்கு முதல் முறையாக அழைத்துச் சென்றது. ஜாப்ஸின் வருகைக்குப் பிறகு, ஐவ் கிட்டத்தட்ட பணியை விட்டு விலகும் நிலைமைக்குத் தள்ளப்பட்டார். ஆனால் ஐவ்வின் மேலதிகாரி ஜான் ருபின்ஸ்டேன் ஆப்பிள் ஒரு புதிய மறுமலர்ச்சியே ஏற்படுத்த போகின்றது என்று எடுத்துக் கூறிய பிறகு அம்முடிவைக் கைவிட்டார்.

1997 ல் ஜாப்ஸின் வருகைக்குப் பிறகு, ஐவ் மூத்த துணைத் தலைவராகப் பதவி உயர்வு பெற்றார். அதிலிருந்து ஐவ்வின் தொழில்துறை வடிவமைப்பு குழு நிறுவனத்தின் பெரும்பாலான குறிப்பிடத்தக்க வன்பொருட்களை வெற்றிகரமாக உருவாக்கினார். ஐவ்வின் முதல் வேலையே ஐமாக் கணினி வடிவமைப்பு தான். அது தான் பின்னாளில் ஐ-பாட், ஐ-போன், ஐ-பேட் போன்ற பல வடிவமைப்புகளுக்கு வழி வகுத்தது. ஜாப்ஸ் தான் வடிவமைப்பைப்
பிரதானமாக்கினார். ஐவ் அதன் வலி நடந்து நிறுவனத்தின் குறிப்பிடத்தக்க பிரபலமான தயாரிப்புகள் பிழையில்லாமல் செயல்படவும், அழகாகவும் வடிவமைத்தார். ஐவ் ஜாப்ஸ் உடன் 2014 ல் பணிபுரிந்த போது தங்களது பணி அனுபவங்களைப் பற்றி இவ்வாறு கூறுகிறார். "நாங்கள் இருவரும் பொருட்களைப் பார்த்த போது, என்ன கண்டோமோ, இருவருமே அதையே உணர்ந்தோம். மேலும் நாங்கள் ஒரே கேள்விகளையே கேட்டுக் கொண்டோம், அதே ஆர்வமும் எங்கள் இருவரிடமும் இருந்தது". ஐவ் ஜாப்ஸ்ஐ மிகுந்த புத்திசாலி, தைரியமானவர் மற்றும் உயர்வானவரும் கூட என்று குறிப்பிடுகிறார்.

1961 முதல் 1995 வரை ப்ரானில் தலைமை வடிவமைப்பாளராக இருந்த டைட்டெர் ராம்ஸ்ஐ, ஐவ்வின் வேலை மற்றும் கொள்கைகள் ஈர்த்தன. கேரி ஹுச்வித் எடுத்த ஆவணப் படமான "ஆப்ஜெக்ட்டிபியட்" ல் குறிப்பிடும் போது "ராம்ஸின் 10 கொள்கைகளைப் பின்பற்றிப் பொருட்களை வடிவமைப்பதில் ஆப்பிள் போன்ற ஒரு சில விரல் விட்டு எண்ணக் கூடிய கம்பெனிகள் தான் உள்ளன" என்று கூறுகிறார்.

ஐவ் ஒருவர் தான் ஆப்பிள் நிறுவனத்தில் சொந்தமாகத் தனியாக ஆய்வுக்கூடத்தை வைத்துள்ளார். அதில் அவர் நியமித்த தனது வடிவமைப்புக் குழுவுடன் தனது வேலை மற்றும் குழுவையும் மேற்பார்வை செய்து கொள்வார். ஐவ்வின் முக்கிய குழுவில் பிரிட்டன், அமெரிக்க, ஜப்பான், ஆஸ்திரேலியா, நியூசிலாந்து போன்ற வெவ்வேறு நாடுகளைச் சேர்ந்த 15 பேர் உள்ளனர். இவர்கள் ஐவ்வுடன் 20 ஆண்டு காலம் சேர்ந்து பணியில் உள்ளவர்கள். ஐவ்வின் முக்கிய குழுவில் உள்ளவர்கள் மற்றும் ஆப்பிளின் உயர் அதிகாரிகள் மட்டும் தான் ஐவ்வின் ஆய்வகத்திற்குள் நுழைய அனுமதி உண்டு. 
ஐவ் தனது பிள்ளைகளை கூட ஆய்வகத்திற்குள் நுழைய அனுமதித்தது கிடையாது. ஏனென்றால் அதில் தான் வடிவமைப்புக் குழு வேலை செய்து கொண்டிருக்கும் அனைத்துக் கருத்துருக்களும், மூல முன் மாதிரிகளும் உள்ளன. "ஐவ்வின் ஆய்வுக்கூடத்தில் போம் கட்டிங் எந்திரமும், அச்சு எந்திரமும் உள்ளது, வெளி ஆட்கள் ஆய்வுக்கூடத்தில் உள்ளவற்றை அறியா வண்ணம் ஆய்வுக்கூட சன்னல்கள் கருப்பு நிற பிலிம்களால் மறைக்கபட்டிருக்கும். மேலும் தனக்கு அடுத்ததாக ஐவ்வுக்கு தான் ஆப்பிள் நிறுவனத்தில் அனைத்து அதிகாரமும் உள்ளதாக" ஜாப்ஸின் வாழ்கை வரலாற்றுப் புத்தகத்தில் ஜாப்ஸ் கூறியுள்ளார்.

அக்டோபர் 29, 2012ல் ஆப்பிள் இவ்வாறு அறிவித்தது "இனிமேல் ஐவ்வின் தலைமை மற்றும் வழிகாட்டுதலின் கீழ் மனித இடைமுக துறையைத் தனது தலைமைத் தொழில்துறை வடிவமைப்பு பதவியுடன் சேர்த்துக் கவனித்துக் கொள்வார்". மேலும் ஐஒஸ்7 அறிவித்த போது ஐவ்வை தலைமைப் பதவியிலிருந்து மூத்த துணைத் தலைவர் பதவிக்கு உயர்த்தியதாக ஆப்பிள் நிறுவனம் பத்திரிக்கையாளர் சந்திப்பில் அறிவித்தது.

ஐவ்வின் வரலாற்றுப் புத்தகத்தை எழுதிய லியன்டர் கானே வால் 2013 கடைசியில் புத்தகம் திட்டமிட்டபடி வெளியிடப்பட்டது. இவர் தான் ஆப்பிள் நிறுவனத்தின் முன்னாள் வடிவமைப்பாளர்களையும், நிர்வாகிகளையும் பேட்டி கண்டு தனது புத்தகமான "ஜானி ஐவ்: ஆப்பிள் நிறுவனத்தின் மிகச்சிறந்த சாதனங்களை வடிவமைத்த மேதை" புத்தகத்தில் பதிப்பித்தார்.

மார்ச் 2014ல் டைம் நாளிதழ் ஐவ்வின் பேட்டியை வெளியிட்டது, அதில் ஐவ் ஆப்பிள் நிறுவனத்தின் எதிர்காலத்தை நம்பிக்கையுடன் விவரிக்கிறார்.

நாம் தற்போது குறிப்பிடத்தகுந்த நேரத்தின் ஆரம்பத்தில் இருக்கிறோம். இந்நேரத்தில் தான் பல குறிப்பிடத்தகுந்த சாதனங்கள் உருவாக்கி கொண்டிருக்கிறோம். நீங்கள் தொழில்நுட்பத்தைப் பற்றி நினைக்கும் போது, எது நம்மை இதுவரைக்கும் செய்ய வைத்தது, எது நம்மை எதிர்காலத்தில் செய்ய வைக்க போகிறது. நாம் எந்த ஒரு எல்லையையும் நெருங்க வில்லை, இது இன்னும் புதியது., ஆப்பிள் நிறுவனத்தில் நமது அறியாமையை அறியும் போது கிட்டத்தட்ட ஒரு சந்தோஷம் நமக்கு பின்பு தான் உணர்கிறோம், "ஆஹா, நாம் இதைக் கற்கப் போகிறோம், மேலும் இதை ஒரு நேரத்தில் முடித்து விடுவோம், நாம் உண்மையாக என்ன இருக்கிறது என்பதை அறிய போகிறோம் மேலும் நாம் அதில் சாதிக்கவும் போகிறோம்". ஆப்பிள் ஒரு நிறைவற்ற நிறுவனம், ஒரு மிகப்பெரிய மக்கள் தொகை போல. ஆனால் எங்களிடம் ஒரு தனித்துவம் உள்ளது. அது என்னவெனில் நாங்கள் என்ன செய்கிறோமோ அதைப் பற்றி முன் வாய்மொழி மற்றும் ஒரு இயற்கையான புரிதல் கொண்டுள்ளோம், நாங்கள் என்ன செய்கிறோம், ஏன் செய்கிறோம் என்று. நாங்கள் எங்களுக்குள் ஒரே மதிப்புகளைப் பகிர்ந்துள்ளோம்.

அதே பேட்டியில், ஐவ் தனது மிகச்சிறந்த பணி இனி தான் வர போகிறது மேலும் ஐவ் தன்னை ஒரு சாதனங்களை உருவாக்குபவராகக் காட்டிக் கொள்ள விரும்புகிறார், ஒரு வடிவமைப்பாளாராக அல்ல. ஐவ் தன் கைவினை யோசனை மீள் எழுச்சிக்கு உதவும் என நம்புகிறார்.

ஆப்பிள் நிறுவனம் ஐவ்வை தலைமை வடிவமைப்பு அதிகாரி என்ற புதிய பதவிக்கு உயர்த்தியது. டிம் குக் மற்றும் லூக்க மேஸ்திரி உடன் சேர்த்து ஐவ் மட்டும் தான் ஒரே சீ-நிலை பணியாளர்.

ஐவ் தொண்டு காரணங்களுக்காகச் சாதனங்களை வடிவமைத்துள்ளார், அதில் லேக்க கேமரா ஏலத்தில் விடப்பட்ட போது அதிக தொகை கிடைத்தது, அதுவே உலக சாதனையாகவும் தொகுக்கப்பட்டது. மேலும் எய்ட்ஸ் தொண்டுக்காக வடிவமைக்கப்பட்ட ஜெய்கர்-லீ கல்டுரே கடிகாரம் உலகத்தில் மூன்று தான் உள்ளது.


</doc>
<doc id="255367" url="https://ta.wikipedia.org/wiki?curid=255367" title="ஐரோவாசியா நத்தைக் குத்தி">
ஐரோவாசியா நத்தைக் குத்தி

ஐரோவாசியா நத்தைக் குத்தி ("Eurasian stone curlew") என்பது நத்தைக்குத்தி குடும்பத்தைச் சேர்ந்த ஒரு பறவையாகும். இப்பறவை கௌதாரியைவிட சற்றுப் பெரியதாகவும், தலை தடித்து உருண்டும், ஆள்காட்டி குருவியின் நிறத்தில் இருக்கும். பகலில் சோம்பாரியாக இருக்கும் இப்பறவை மாலை, காலை, இரவு போன்ற நேரங்களில் சுருசுருப்பாக இரைதேடக்கூடியது.


</doc>
<doc id="255368" url="https://ta.wikipedia.org/wiki?curid=255368" title="கியூரியம்(III) ஆக்சைடு">
கியூரியம்(III) ஆக்சைடு

கியூரியம்(III) ஆக்சைடு "(Curium(III) oxide)" என்பது CmO என்ற மூலக்கூற்று வாய்ப்பாடுடன் உள்ள ஒரு வேதிச் சேர்மமாகும். கியூரியம் மற்றும் ஆக்சிசன் சேர்ந்து CmO , CmO என்ற இரண்டு ஆக்சைடுகள் உருவாகின்றன. CmO, கியூரியம்(IV) ஆக்சைடு என்று அழைக்கப்படுகிறது. இரண்டு ஆக்சைடுகளும் திடப்பொருள்களாகும். இரண்டுமே நீரில் கரையாதவை, ஆனால் கனிம அமிலங்களில் கரைகின்றன. கியூரியம்(III) ஆக்சைடு மட்டுமே பொதுவாக கியூரியம் ஆக்சைடு எனப்படுகிறது.




</doc>
<doc id="255386" url="https://ta.wikipedia.org/wiki?curid=255386" title="கு. திருப்பதி">
கு. திருப்பதி

கு. திருப்பதி (ஆகத்து 9, 1930 - செப்டம்பர் 30, 2015) தமிழக அரசியல்வாதி ஆவார்.

இவர் தமிழ்நாட்டில் மதுரை மாவட்டத்தில் குழந்தைவேல் பிள்ளை - பாப்பாத்தி அம்மாள் ஆகியோருக்கு இரண்டாவது குழந்தையாகப் பிறந்தார். இவர் 1971-இல் நடந்த தமிழ்நாடு சட்டப்பேரவைத் தேர்தலில் திராவிட முன்னேற்ற கழகத்தின் சார்பாக மதுரை மத்தி சட்டமன்றத் தொகுதியில் போட்டியிட்டு வெற்றி பெற்று சட்டமன்ற உறுப்பினரானார். மதுரையைச் சேர்ந்த இவர் மதுரைக் கல்லூரியில் பொருளாதாரத்தில் இளநிலைப் பட்டம் பெற்று, பின்னர் சென்னை சட்டக் கல்லூரியில் சட்டம் பயின்று பட்டம் பெற்றார். அரசியலுக்கு வரும் முன் வழக்கறிஞராக பணியாற்றினார்.

செப்டம்பர் 30, 2015-ல் மாலை சுமார் 6.30 மணியளவில் காலமானார். திராவிட முன்னேற்ற கழகத்தின் தலைவர் கலைஞர், கு. திருப்பதி க்கான இரங்கல் செய்தியை முரசொலி பத்திரிகையில் தெரிவித்தார். இவரின் மறைவுக்கு இரங்கல் குறிப்பு தமிழ்நாடு சட்டமன்றத்தில் 21 ஆம் தேதி ஜனவரி மாதம் 2016 ஆம் ஆண்டு பதிவு செய்யப்பட்டது.


</doc>
<doc id="255390" url="https://ta.wikipedia.org/wiki?curid=255390" title="டெக்னீசியம்(IV) குளோரைடு">
டெக்னீசியம்(IV) குளோரைடு

டெக்னீசியம்(IV) குளோரைடு "(Technetium(IV) chloride)" என்பது TcCl என்ற மூலக்கூற்று வாய்ப்பாடுடன் உள்ள ஒரு வேதிச் சேர்மமாகும். இது டெக்னீசியம் மற்றும் குளோரின் தனிமங்கள் சேர்ந்து உருவாகிறது. மற்ற ஆவியாகும் குளோரைடுகளில் இருந்து டெக்னீசியத்தைப் பிரித்தெடுக்கும் ஒரு முறைகாக ஆய்வுகள் நடைபெற்றபடி உள்ளன. டெக்னீசியம்(IV) குளோரைடின் கூழ்மக் கரைசல்கள் காமா கதிர்வீச்சுக்கு உட்படுத்தப்பட்டால் அவை டெக்னீசியம்(VII) அயனிகளாக உருவாகின்றன

டெக்னீசியம் முக்குளோரைடு முதன்முதலில் 2010 ஆம் ஆண்டில் அறியப்பட்டது. இருடெக்னீசியம்(III) நான்கசிட்டேட்டு மற்றும் ஐதரசன் குளோரைடு வாயுவுடன் 300 பாகை வெப்பநிலையில் வினைபுரியும் போது கருப்பு நிறத்திண்மமாக உருவாகிறது. இதில் முக்கோண வடிவ TcCl அலகுகள் C சீரொழுங்குடன் ஒவ்வொரு Tc அணுவும் அடுத்துள்ள இரண்டு Tc அணுக்கள் மற்றும் 5 குளோரைடு ஈனிகளுடன் ஒருங்கிணைந்துள்ளன. Tc-Tc பிணைப்பின் நீளம் 2.44 ஆங்ஸ்டிராம் அலகு ஆகும்


</doc>
<doc id="255397" url="https://ta.wikipedia.org/wiki?curid=255397" title="மறைபொருள் நிலை">
மறைபொருள் நிலை

மறைபொருள் நிலை ("occult") என்பது "மறைந்திருக்கும் அறிவு" எனப்படும். இது இலத்தீன் சொல்லான "occultus" என்பதாகும், இது "ஒளிவு மறைவான, மறைவான, இரகசியம்" எனும் அர்த்தம் தரும். இது பொதுவான ஆங்கில மொழிப் பாவனையில் "இயல்பு கடந்த அறிவு" எனவும், "அளவிடக் கூடிய அறிவு" என்பதற்கு எதிர்மறையாகவும் பயன்படுத்தப்படுகிறது. இது பொதுவாக அறிவியற் சொல்லாக கருதப்படுகிறது. இச் சொல் சிலவேளைகளில் "சிலருக்கு மட்டுமான" அல்லது "மறைவான வைக்கப்பட்டுள்ள" அறிவு எனக் கருதப்படுகின்றது. ஆனால் மறைபொருள் நிலையாளர்கள் உண்மைக் காரணங்களுக்கு அப்பால் பரந்துள்ள ஆழமான ஆன்மீக உண்மைத்தன்மையையும் பௌதீக அறிவியல்களையும் கற்பதில் ஈடுபடுகின்றார்கள்.



</doc>
<doc id="255400" url="https://ta.wikipedia.org/wiki?curid=255400" title="இருசமபக்க முக்கோணம்">
இருசமபக்க முக்கோணம்

வடிவவியலில் இருசமபக்க முக்கோணம் ("isosceles triangle") என்பது மூன்று பக்கங்களில் எவையேனும் இரண்டு பக்கங்கள் சமநீளமுள்ளவையாகக் கொண்ட முக்கோணமாகும். ஒரு முக்கோணம் இருசமபக்க முக்கோணமாக இருப்பதற்கு அதன் இரண்டு பக்கங்கள் மட்டும் சமநீளமானவையாக இருந்தால் போதுமானது. முக்கோணத்தின் மூன்று பக்கங்களும் சமநீளமானவையாக இருந்தால் அம்முக்கோணம் சமபக்க முக்கோணம் ஆகும். எனவே இருசமபக்க முக்கோணத்தின் சிறப்புவகையாக, சமபக்க முக்கோணத்தக் கருதலாம்.

இருசமபக்க முக்கோணத் தேற்றத்தின்படி, ஒரு இருசமபக்க முக்கோணத்தில் சமபக்கங்கள் இரண்டிற்கும் எதிரே அமையும் இரு கோணங்களின் அளவுகளும் சமமாகும். 
ஸ்டெயினர்-லெமசு தேற்றத்தின்படி, முக்கோணத்தின் இரண்டு கோண இருசமவெட்டிகள் சமநீளமுள்ளவையாக இருந்தால், அம்முக்கோணமானது இருசமபக்க முக்கோணமாக இருக்கும்.

இரண்டு பக்கங்கள் மட்டும் சமமானவையாக உள்ள இருசமபக்க முக்கோணத்தில், அச்சமபக்கங்கள் இரண்டும் ’தாங்கிகள்’ அல்லது ’தாங்கு பக்கங்கள்’ எனவும், மூன்றாவது பக்கம் அடிப்பக்கம் எனவும் அழைக்கப்படும். தாங்கு பக்ககளுக்கிடையே அமையும் கோணம் ”உச்சிக்கோணம்” என்றும் அடிப்பக்கத்தை ஒரு கரமாகக் கொண்ட கோணங்கள் இரண்டும் ”அடிக்கோணங்கள்” என்றும் அழைக்கப்படுகின்றன..

இரண்டு பக்கங்களை மட்டும் சமமானவையாகக் கொண்ட முக்கோணமென யூக்ளிடும், குறைந்தபட்சம் இரண்டு பக்கங்கள் சமமானவையென தற்கால வரையறைகளும் இருசமபக்க முக்கோணத்தை வரையறுக்கின்றன குறைந்தபட்சம் இரண்டு பக்கங்கள் சமமானவையாகக் கொண்டது என்ற வரையறையின்படி, மூன்று பக்கங்களும் சமமாகவுள்ள சமபக்க முக்கோணமானது, இருசமபக்க முக்கோணத்தின் ஒரு சிறப்புவகையாக அமைகிறது. மேலும் சமபக்க முக்கோணத்தில் எந்தவொரு பக்கத்தையும் அடிப்பக்கமாகக் கொள்ளலாம்; தாங்கிகள் என எந்தப்பக்கமும் அழைக்கப்படுவதில்லை.

இரண்டு சமப்பக்கங்கள் மட்டும் கொண்ட இருசமபக்க முக்கோணத்திற்கு ஒரு சமச்சீர் அச்சு உள்ளது. இந்த சமச்சீர் அச்சு முக்கோணத்தின் உச்சிக்கோணத்தின் வழியாகவும் அடிப்பக்கத்தின் நடுப்புள்ளி வழியாகவும் செல்லும். 

எனவே சமச்சீர் அச்சானது, உச்சிக்கோணத்தின் இருசமவெட்டி, அடிப்பக்கத்தின் நடுக்கோடு, குத்துக்கோடு, அடிப்பக்கத்தின் நடுக்குத்துக்கோடு ஆகிய நான்குடனும் ஒன்றுபடும்

ஒரு இருசமபக்க முக்கோணத்தின் உச்சிக்கோணத்தின் அளவைப் பொறுத்துதான் அம்முக்கோணமானது விரிகோண/செங்கோண/குறுங்கோண முக்கோணமாக அமையும். யூக்ளிடிய வடிவவியலில் ஒரு முக்கோணத்தின் மூன்று கோணங்களின் கூடுதல் 180° என்பதால், ஒரு இருசமபக்க முக்கோணத்தின் அடிக்கோணங்கள் விரிகோணங்களாகவோ (>90°) அல்லது செங்கோணங்களாகவோ (90°) இருக்க முடியாது.

ஒரு முக்கோணத்தின் ஏதேனுமொரு கோணம் விரிகோணம்/செங்கோணமாக இருந்தால், இருந்தால் மட்டுமே, அம்முக்கோணம் விரிகோண/செங்கோண முக்கோணமாகும். அதேபோல ஒரு இருசமபக்க முக்கோணத்தின் உச்சிக்கோணமானது குறுங்கோணம்/ செங்கோணம்/விரிகோணமாக இருந்தால், இருந்தால் மட்டுமே, அம்முக்கோணம் இருசமபக்க விரிகோண முக்கோணம்/இருசமபக்க செங்கோண முக்கோணம்/இருசமபக்க குறுங்கோண முக்கோணமாகும்.

ஒரு முக்கோணத்தின் நடுக்கோட்டுச் சந்தி, செங்குத்துச்சந்தி, சுற்றுவட்ட மையம் ஆகிய மூன்று புள்ளிகளும் ஆய்லர் கோட்டின் மீது அமையும்.

இரண்டு பக்கங்களை மட்டும் சமமாகக்கொண்ட இருசமபக்க முக்கோணத்தில் அதன் சமச்சீர் அச்சும் ஆய்லர் கோடும் ஒன்றாகும்: 

இருசமபக்க முக்கோணத்தின் அடிப்பக்கத்தின் குத்துக்கோடு, நடுக்கோடு, பக்க நடுக்குத்துக்கோடு மூன்றும் அதன் சமச்சீர் அச்சாகவே இருக்கும். என்பதால், அம்முக்கோணத்தின் நடுக்கோட்டுச்சந்தி, செங்குத்துச்சந்தி, சுற்றுவட்ட மையம் மூன்றும் அச்சமச்சீர் அச்சிலேயே அமைகின்றன. எனவே இந்த இருசமபக்க முக்கோணத்தில், சமச்சீர் அச்சுதான் ஆய்லரின் கோடாக உள்ளது.

உச்சிக்கோணம் குறுங்கோணமாக உள்ள இருசமபக்க முக்கோணத்தின் செங்குத்துச்சந்தி, நடுக்கோட்டுச்சந்தி, சுற்றுவட்ட மையம் மூன்றும் முக்கோணத்தின் உட்புறத்திலும், உச்சிக்கோணம் விரிகோணமாகவுள்ள இருசமபக்க முக்கோணத்தின் நடுக்கோட்டுச்சந்தி முக்கோணத்தின் உட்புறத்திலும், சுற்றுவட்ட மையம் முக்கோணத்தின் வெளிப்புறத்திலும் அமைகின்றன. இருசமபக்க முக்கோணத்தின் உள்வட்டமையம் அம்முக்கோணத்தின் ஆய்லர் கோட்டின் மீதமையும்.

ஒரு முக்கோணத்தின் பக்கங்களை அவற்றின் நடுப்புள்ளிகளை முக்கோணத்தின் உட்புறமைமாகத் தொட்டவாறுள்ள நீள்வட்டம் ஸ்டெயினர் உள்நீள்வட்டமாகும். 

ஒரு இருசமப்பக்க முக்கோணத்தின் தாங்கு பக்கங்கள் அதன் அடிப்பக்கத்தைவிட நீளமானதாக இருந்தால், அம்முக்கோணத்தின் ஸ்டெயினர் உள்நீள்வட்டத்தின் நெட்டச்சானது முக்கோணத்தின் சமச்சீர் அச்சுடன் ஒன்றுபடும். மாறாக, இருசமப்பக்க முக்கோணத்தின் தாங்கு பக்கங்கள் அதன் அடிப்பக்கத்தைவிட சிறியனவாக இருந்தால், அம்முக்கோணத்தின் ஸ்டெயினர் உள்நீள்வட்டத்தின் சிற்றச்சானது முக்கோணத்தின் சமச்சீர் அச்சுடன் ஒன்றுபடும்.

இருசமபக்க முக்கோணத்தின் சமபக்கங்களின் நீளம் "a" ; அடிப்பக்க நீளம் "b". 

இந்நான்கும் கீழ்க்காணும் ஒரே வாய்ப்பாடால் பெறப்படுகின்றன:

"T" -பரப்பளவும், "p" -சுற்றளவும் கொண்ட இருசமபக்க முக்கோணத்திற்கு கீழ்வரும் முடிவு உண்மையாக இருக்கும்.

முக்கோணத்தின் பரப்பளவு காணப் பயன்படும் ஈரோனின் வாய்பாடு:

முக்கோணத்தின் பக்க நீளங்கள்: "a", "b", "c"
அரைச்சுற்றளவு:

இவ்வாய்பாட்டினை கீழுள்ளவாறு மாற்றியமைக்கலாம்:

இருசமபக்க முக்கோணத்தின் இரு பக்கங்கள் சமமென்பதால் மேலுள்ள வாய்ப்பாட்டில் "a" = "c" எனப் பதிலிடக் கிடைப்பது:

பித்தாகரசு தேற்றத்தினைப் பயன்படுத்தியும் இருசமபக்க முக்கோணத்தின் பரப்பளவு காணலாம்.
இருசமபக்க முக்கோணத்தின் அடிப்பக்கம் "b" , செங்குத்துயரம் "h" , தாங்குபக்க நீளம் "a".

பித்தாகரசின் தேற்றப்படி, 

முக்கோணத்தின் பரப்பளவு:

இதில் "h" இன் மதிப்பைப் பதிலிட:

இருசமக்க முக்கோணம் அதன் செங்குத்துயரத்தால் இரு சர்வசம செங்கோண முக்கோணங்களாகக் பிரிக்கப்படுகிறது. இருசமபக்க முக்கோணத்தின் உச்சிக்கோணம் (θ) எனில் இந்த இரு செங்கோண முக்கோணங்களின் 

அடிப்பக்க நீளம்: 

செங்குத்துயரம்:

ஒரு செங்கோணமுக்கோணத்தின் பரப்பளவு:

எனவே இருசமபக்க முக்கோணத்தின் பரப்பளவு:

sin(θ) = 2sin(θ/2)cos(θ/2) என்ற வாய்பாடைப் பயன்படுத்த:

"n" ≥ 4 எனில் எந்தவொரு முக்கோணத்தையும் "n" இருசமபக்க முக்கோணங்களாகப் பிரிக்கமுடியும்.

ஒரு செங்கோண முக்கோணத்தின் செம்பக்கத்தின் நடுக்கோடு, அந்த முக்கோணத்தை இரண்டு இருசமபக்க முக்கோணங்களாகப் பிரிக்கிறது: 

ஏனென்றால், செம்பக்கத்தின் நடுப்புள்ளி செங்கோண முக்கோணத்தின் சுற்றுவட்ட மையமாகும். மேலும் செம்பக்கத்தின் நடுக்கோட்டின் பிரிப்பால் கிடைக்கப்பெற்ற இரண்டு முக்கோணங்களும் சுற்றுவட்ட ஆரத்தை இரு பக்கங்களாகக் கொண்டிருக்கும். எனவே அவை இருசமபக்க முக்கோணங்களாக உள்ளன. 
தங்க முக்கோணம் ஒரு இருசமபக்க முக்கோணம் ஆகும். அதன் சமபக்க நீளத்திற்கும் அடிப்பக்க நீளத்திற்குமுள்ள விகிதம் தங்க விகிதமாக (formula_21) இருக்கும். மேலும் இம்முக்கோணத்தின் கோணங்கள் 72°, 72°, 36° ஆகவும் அவற்றின் விகிதம் 2:2:1 உள்ளது. 

தங்க முக்கோணத்தை இரண்டு இருசமபக்க முக்கோணங்களாகப் பிரிக்கலாம். ஒரு குறுங்கோண தங்க முக்கோணமாகவும் மற்றொரு விரிகோண தங்க முக்கோணமாகவும் (golden gnomon) பிரிக்கலாம். இந்த விரிகோண இருசமபக்க முக்கோணத்தின் அடிப்பக்கத்திற்கும் தாங்குபக்கத்திற்குமான விகிதம் பொன்விகிதமாக இருக்கும். மேலும் இதன் கோணங்கள் 36°, 36°, 108° ; இவற்றின் விகிதம் 1:1:3 ஆகும்.

ஒரு முப்படிச் சமன்பாட்டிற்கு இரு சிக்கலெண் தீர்வுகளும் ஒரு மெய்யெண் தீர்வும் கொண்டிருக்கும்போது அத்தீர்வுகளை சிக்கலெண் தளத்தில் குறித்தால் அவை ஒரு இருசமபக்க முக்கோணத்தின் உச்சிகளாக அமைகின்றன. சிக்கலெண் தீர்வுகள் இரண்டும் ஒன்றுக்கொன்று இணையியங்களாகும். எனவே முக்கோணமானது மெய்யச்சைப் பொறுத்து சமச்சீராக இருக்கும். அதாவது முக்கோணத்தின் சமச்சீர் அச்சானது சிக்கலெண் தளத்தின் மெய்யச்சுடன் ஒன்றுபடும்.

ஒரு சாய்சதுரத்தின் இரு மூலைவிட்டங்களும் சாய்சதுரத்தை இரு சர்வசம இருசமபக்க முக்கோணங்களாகப் பிரிக்கும்.



</doc>
<doc id="255401" url="https://ta.wikipedia.org/wiki?curid=255401" title="லெப்பேர்ட் 2">
லெப்பேர்ட் 2

லெப்பேர்ட் 2 ("Leopard 2") என்பது மேற்கு செருமானிய தரைப்படைக்காக 1970 களில் உருவாக்கப்பட்ட பிரதான போர்க் கவச வாகனம் ஆகும். இக் கவச வாகனம் செருமானிய தரைப்படையின் பிரதான போர்க் கவச வாகனம் ஆக 1979 இல் முதன்முதலாக அறிமுகமாகி "லெப்பேர்ட் 1" எனும் முந்தைய கவச வாகனத்திற்குப் பதிலாக அமைந்தது. இதன் பல பதிப்புக்கள் செருமன் தரைப்படை, 12 ஏனைய ஐரோப்பிய நாடுகள் மற்றும் சில ஐரோப்பிய நாடுகள் அல்லாத நாடுகளிலும் சேவையிலுள்ளது. 



</doc>
<doc id="255412" url="https://ta.wikipedia.org/wiki?curid=255412" title="ரி-90">
ரி-90

ரி-90 ("T-90") என்பது உருசியாவின் மூன்றாம் தலைமுறை பிரதான போர்க் கவச வாகனம் ஆகும். இது தற்போது உருசிய தரைப்படை, கடற் படை மற்றும் காலாட்படை என்பவற்றின் நவீன கவச வாகனம் ஆகும். இது உருசியாவின் வடிவமைக்கப்பட்டு, தயாரிக்கப்பட்டது. 2011 ஆம் ஆண்டு முதல் உருசிய பாதுகாப்புப்படைகள் ரி-14 ஆர்மட்டாவின் உருவாக்கத்தை எதிர் பார்த்து ரி-90 இன் வாங்கும் தேவையை நிறுத்திவிட்டது.



</doc>
<doc id="255413" url="https://ta.wikipedia.org/wiki?curid=255413" title="ரி-14 ஆர்மட்டா">
ரி-14 ஆர்மட்டா

ரி-14 ஆர்மட்டா ("T-14 Armata"; ; தயாரிப்பு குறி: "Object 148") என்பது உருசியாவின் ஐந்தாம் தலைமுறை பிரதான போர்க் கவச வாகனம் ஆகும். இது முதன் முதலாக பொதுவிடத்தில் 2015 மாஸ்கோ வெற்றி நாள் அணி வகுப்பில் தென்பட்டது. 2015 முதல் 2020 வரையான காலப்பகுதியில் உருசியாப் படை 2,300 ரி-14 போர்க் கவச வாகனங்களை வாங்கத் திட்டமிட்டுள்ளது.



</doc>
<doc id="255415" url="https://ta.wikipedia.org/wiki?curid=255415" title="செந்தூர் விரைவுவண்டி">
செந்தூர் விரைவுவண்டி

செந்தூர் விரைவுத் தொடருந்து அல்லது செந்தூர் விரைவு வண்டி () இந்திய இரயில்வேயின் தென்னக இரயில்வே மண்டலத்தினால் இயக்கப்படும் ஒரு விரைவுவண்டி ஆகும். இது திருச்செந்தூருக்கும் சென்னைக்கும் இடையே தினமும் இரு வழியிலும் இயக்கப்படுகின்றது.

"புதிய எண்"

குறியீட்டின் படி, 16105 எனப் பெயரிடப்பட்ட தொடருந்து சென்னையிலிருந்து 16.05 மணிக்குப் புறப்பட்டு திருச்செந்தூரினை மறுநாள் காலை 08.25 மணிக்கு அடைகின்றது. மறுமார்க்கத்தில் 16106 எனப் பெயரிடப்பட்ட தொடருந்து திருச்செந்தூரிலிருந்து 18.50 மணிக்கு புறப்பட்டு சென்னையை மறுநாள் காலை 11.25 மணிக்கு அடைகின்றது. இது 775 கி.மீ தொலைவினை கடக்கின்றது. இந்தத் தொடருந்தின் முக்கியமான நிறுத்தங்கள் மதுரை, திருச்சிராப்பள்ளி, விழுப்புரம் ஆகும். இது 18 பெட்டிகளைக் கொண்டுள்ளது. இந்தத் தொடருந்து கும்பகோணம் வழியே செல்லும் பழைய சென்னை எழும்பூர் - தஞ்சாவூர் முதன்மை வழித்தடம் (மெயின் லைன்) வழியாக இயக்கப்படுகின்றது, இதனால் பயணத்தொலைவு 64 கி.மீட்டர் கூடுகின்றது.

தண்டவாளங்களின் இணைப்பு பற்றிய சிறுகுறிப்பு: 
'சென்னை எழும்பூர் - "திருச்செந்தூர் (16105)" '
' "திருச்செந்தூர் (16106) - சென்னை எழும்பூர் -" '


</doc>
<doc id="255425" url="https://ta.wikipedia.org/wiki?curid=255425" title="அசிட்டைல் புரோமைடு">
அசிட்டைல் புரோமைடு

அசிட்டைல் புரோமைடு "(Acetyl bromide)" என்பது ஒரு அசிட்டைல் புரோமைடு வகைக் கரிமச் சேர்மமாகும். பெயருக்கேற்றபடியே இது அசிட்டிக் அமிலம் மற்றும் பாசுபரசு முப்புரோமைடு வினைபுரிவதால் உருவாகிறது:

அமில ஆலைடு போலவே அசிட்டைல் புரோமைடும் தண்ணீரில் நீராற்பகுப்பு அடைகிறது. இதன்விளைவாக அசிட்டிக் அமிலமும் ஐதரோபுரோமிக் அமிலமும் விளைகின்றன. மேலும் இது ஆல்ககால்கள் மற்றும் அமீன்களுடன் வினைபுரிந்து முறையே அசிட்டேட் எசுத்தர் மற்றும் அசிட்டமைடுகளையும் கொடுக்கிறது.


</doc>
<doc id="255429" url="https://ta.wikipedia.org/wiki?curid=255429" title="சலஞ்சர் 2">
சலஞ்சர் 2

சலஞ்சர் 2 ("FV4034 Challenger 2") என்பது பிரித்தானியாவின் பிரதான போர்க் கவச வாகனம் ஆகும். இது ஐக்கிய இராச்சியம், ஓமான் ஆகிய நாடுகளின் தரைப்படைகளில் சேவையில் உள்ளது. இது பிரித்தானியாவின் விக்கர்ஸ் நிறுவனத்தினால் வடிவமைக்கப்பட்டு தயாரிக்கப்பட்டது.




</doc>
<doc id="255430" url="https://ta.wikipedia.org/wiki?curid=255430" title="டைகர் 1">
டைகர் 1

டைகர் 1 ("Tiger I"; ) என்பது 1942 களில் தயாரிக்கப்பட்டு இரண்டாம் உலக யுத்தத்தில் பயன்படுத்தப்பட்ட செருமனியின் பாரிய போர்க் கவச வாகனம் ஆகும். இதன் செருமனிய உத்தியோகப் பெயர் "Panzerkampfwagen VI Tiger Ausf. E" ஆகும். இதுவே சுருக்கமாக டைகர் ("Tiger") என அழைக்கப்படுகிறது. டைகர் 1 முதன் முதலாக நாட்சி ஜெர்மனியின் பாதுகாப்புப் படைக்கு 88 மிமி துப்பாக்கி பொருத்தப்பட்ட போர்க் கவச வாகனத்தை வழங்கியது. இரண்டாம் உலக யுத்த காலத்தில் டைகர் 1 செருமனியின் எல்லா சண்டை முன்னரங்குகளிலும் காணப்பட்டது.



</doc>
<doc id="255442" url="https://ta.wikipedia.org/wiki?curid=255442" title="போவயிஸ் பேராலயம்">
போவயிஸ் பேராலயம்

போவயிஸ் புனித பேதுரு பேராலயம் ("Cathedral of Saint Peter of Beauvais"; ) என்பது வட பிரான்சின் போவயிஸ் எனுமிடத்தில் அமைந்துள்ள முழுவதும் கட்டி முடிக்கப்படாத ஓர் உரோமன் கத்தோலிக்கமப் பேராலயமாகும். இது கோதிக் கட்டிடக்கலையில் முக்கிய துணிச்சலான சாதனையாகக் கருதப்படுகிறது. இது நடமாடும் பகுதியால் சேரக்கூடிய அரைவட்ட முகப்பு, ஏழு பல்கோணவடிவ அழகிய சிற்றாலயங்களுடன் (13 ஆம் நூற்றாண்டு) கூடிய சிலுவை வடிவ கோயிலின் குறுக்குக் கைப்பகுதி (16 ஆம் நூற்றாண்டு), பாடகர் குழுப் பகுதி ஆகியவற்றை மட்டும் கொண்டுள்ளது.



</doc>
<doc id="255445" url="https://ta.wikipedia.org/wiki?curid=255445" title="லிங்கன் பேராலயம்">
லிங்கன் பேராலயம்

லிங்கன் பேராலயம் ("Lincoln Cathedral"; முழுப்பெயர்: லிங்கன் பேராலயம் ஆசீர்வதிக்கப்பட்ட கன்னி மரியாள் பேராலயம்) என்பது இங்கிலாந்தின் லிங்கன் எனுமிடத்தில் அமைந்துள்ள இங்கிலாந்து திருச்சபையின் ஓர் பேராலயம் ஆகும்.

இதன் கட்டடப் பணிகள் 1088 இல் ஆரம்பமாகி சில கட்டங்களாகத் தொடர்ந்தது. இது 238 வருடங்களாக (1311–1549) உலகில் உயரமான கட்டமாகப் பெயர் பெற்றிருந்தது. 1549 இல் இதன் மத்திய தூபி உடைந்தது, ஆனால் மறுபடியும் கட்டப்படவில்லை. இப்பேராலயம் புனித பவுல் பேராலயம், யோக் மினிஸ்டர் ஆகியவற்றுக்கு அடுத்ததாக கொண்ட பிரித்தானியாவின் மூன்றாவது பெரிய பேராலயமாகத் திகழ்கிறது.



</doc>
<doc id="255448" url="https://ta.wikipedia.org/wiki?curid=255448" title="சமாதானத்தின் அன்னை பசிலிக்கா (யமுசோக்குரோ)">
சமாதானத்தின் அன்னை பசிலிக்கா (யமுசோக்குரோ)

யமுசோக்குரோ சமாதானத்தின் அன்னை பசிலிக்கா ("Basilica of Our Lady of Peace of Yamoussoukro"; ) என்பது கோட் டிவாரின் (ஐவரி கோஸ்ட்) நிருவாக தலைநகர் யமுசோக்குரோவில் அமைந்துள்ள, சமாதானத்தின் அன்னைக்கு அர்ப்பணிக்கப்பட்ட உரோமன் கத்தோலிக்க சிறு பசிலிக்கா ஆகும். இப்பசிலிக்கா $300 மில்லியன் செலவில் 1985 முதல் 1989 வரையான காலப்பகுதியில் கட்டப்பட்டது. இதன் குவிமாடம் மற்றும் கட்டிட முன்றில் சுற்றுவட்டம் என்பவற்றின் வடிவமைப்பு வத்திக்கான் நகரிலுள்ள புனித பேதுரு பேராலயம் வடிவமைப்பை தெளிவாக உட்கொண்டிருப்பினும் அதன் பிரதியாக இல்லாது அமைந்துள்ளது. இதன் முலைக்கல் 10 ஆகத்து 1958 அன்று வைக்கப்பட்டு, திருத்தந்தை இரண்டாம் அருள் சின்னப்பரால் 10 செப்டம்பர் 1990 அன்று தீக்கை செய்யப்பட்டது.



</doc>
<doc id="255453" url="https://ta.wikipedia.org/wiki?curid=255453" title="பன்னாட்டுப் புலி நாள்">
பன்னாட்டுப் புலி நாள்

பன்னாட்டுப் புலி நாள் அல்லது உலகப் புலி நாள் என்பது புலி வளம்பேணல் குறித்த விழிப்புணர்வை ஏற்படுத்த ஒவ்வோராண்டும் ஜூலை 29இல் கொண்டாடப்படும் நாளாகும். இந்நாள் 2010இல் சென் பீட்டர்ஸ்பேர்க்கில் நடந்த புலிக் குழுமலில் உருவாக்கப்பட்டது. இந்நாளின் நோக்கம் புலிகளின் இயற்கை வாழ்விடங்களைக் காப்பாற்றுவதற்கான உலகளாவிய அமைப்பை ஏற்படுத்தி, புலி வளம்பேணும் சிக்கல்கள் குறித்த பொதுமக்கள் விழிப்புணர்வை மேம்படுத்தி அவர்களது ஆதரவைப் பெறுவதாகும்.



</doc>
<doc id="255457" url="https://ta.wikipedia.org/wiki?curid=255457" title="லிவர்பூல் பேராலயம்">
லிவர்பூல் பேராலயம்

லிவர்பூல் பேராலயம் ("Liverpool Cathedral") என்பது இங்கிலாந்து திருச்சபையின் லிவர்பூல் மறைமாவட்டத்தின் பேராலயம் ஆகும். இது லிவர்பூலில் உள்ள புனித ஜோம்ஸ் மலையில் கட்டப்பட்டுள்ளது. இது லிவர்பூல் கிறித்து பேராலயம் அல்லது உயிர்த்த கிறித்து பேராலயம், லிவர்பூல் எனவும் அழைக்கப்படுகிறது. கிறித்துவின் மகிமையான உயிர்த்தெழுதல் நினைவாக இப்பேராலயம் கிறித்துவுக்கு அர்ப்பணிக்கப்பட்டுள்ளது.



</doc>
<doc id="255459" url="https://ta.wikipedia.org/wiki?curid=255459" title="உத்திரமேரூர் கல்வெட்டுக்கள்">
உத்திரமேரூர் கல்வெட்டுக்கள்

உத்திரமேரூர் கல்வெட்டுக்கள் என்பது தமிழ்நாட்டின் காஞ்சிபுரத்திற்கு அருகில் அமைந்துள்ள உத்திரமேரூரில் உள்ள கல்வெட்டுக்களைக் குறிக்கிறது. பல்லவர், பாண்டியர், சோழர், விஜயநகர வம்சங்களின் 100க்கும் மேற்பட்ட கல்வெட்டுக்கள் இங்கு உள்ளன. ஆயிரம் ஆண்டுகளுக்கு முன்பு வாழ்ந்த மக்களின் வாழ்க்கை, பஞ்சாயத்து ஆட்சிமுறை பற்றிய செய்திகள் இக் கல்வெட்டுக்களில் உள்ளது. கல்வெட்டுகளில் உள்ள எழுத்துகள்,10ஆம் நூற்றாண்டு கால தமிழும் கிரந்தமும் கொண்டு எழுதப்பட்டுள்ளன. பத்தாம் நூற்றாண்டில் நடைபெற்ற குடவோலை தேர்தல் விதிமுறைகளையும், வேட்பாளர்களின் தகுதிகளையும் விரிவாகத் தெரிவிக்கும் கல்வெட்டுகள் இங்கு உள்ளன .


</doc>
<doc id="255460" url="https://ta.wikipedia.org/wiki?curid=255460" title="விவேகானந்தா தமிழ்ப்பள்ளி">
விவேகானந்தா தமிழ்ப்பள்ளி

விவேகானந்தா தமிழ்ப்பள்ளி மலேசியாவில் உள்ள தமிழ்ப்பள்ளியாகும். பெட்டாலிங் ஜெயா விவேகானந்தா தமிழ்ப்பள்ளி, பிரிக்பில்டு தமிழ்ப்பள்ளி என்று ஒரே பெயர் கொண்ட இரண்டு தமிழ்ப்பள்ளிகள் உண்டு. முன்னது பெட்டாலிங் ஜெயா மாநகரிலும் பின்னது கோலாலம்பூர் மாநகரிலும் இருக்கின்றது.

1950- ஆம் ஆண்டு பிற்பகுதியில் பெட்டாலிங் ஜெயா மையத்தில் ஒரு தமிழ்பள்ளியைக் காண முடியவில்லை. அவ்வகையில் 6.1.1958-ஆம் ஆண்டு பெட்டாலிங் ஜெயா பழைய அரசாங்க அலுவலகத்தில் (Old Office of the Petaling Jaya Authority) விவேகானந்த ஆசிரமத்தினர் ஒரு தமிழ்ப்பள்ளியை நிறுவினார்கள். இப்பள்ளி W.F.G லா பேய்லி என்னும் பெட்டாலிங் ஜெயா தலைமை நிர்வாக அதிகாரியால் திறப்பு விழாக் கண்டது.

இப்பள்ளிக்கு மாணவர்களைத் திரட்ட விவேகானந்தா ஆசிரம நிர்வாகிகளுள் திரு.கந்தையா, திரு.ஆறுமுகம், திரு.அ.காசிப்பிள்ளை போன்றோர் சுற்று வட்டாரங்களில் வசிக்கும் தமிழர்களின் வீடுகளுக்குள் சென்று தமிழ்க்கல்வியின் முக்கியத்துவத்தை உணர்த்தினர் மாணவர்கள் பள்ளிக்குப் பதிவும் செய்தனர்.

விவேகானந்தா ஆசிரமத்தாரின் சீரிய கண்காணிப்பால் வளர்ச்சியடைந்து வந்த இப்பள்ளி அதிக மாணவர்களை ஈர்த்தது. அதனால், இடப் பற்றாக்குறை ஏற்பட்டது. இதற்கு தீர்வு காண ஆசிரம நிர்வாகத்தினர் சிலாங்கூர் மாநில அரசாங்கட்த்தின் உதவியை நாடுனர். இவர்களின் முயற்சியால் ஜாலான் டெம்பளலிருந்து மூன்று ஏக்கர் நிலம் தமிழ்ப்பள்ளிக் கட்டிடம் நிறுவ விவேகானந்தா ஆசிரமத்திற்கு அளிக்கப்பட்டது. 

இந்நிலத்தில் ஆசிரம் நிர்வாகத்தினர் 3 வகுப்பறைகள், ஒரு தலைமையாசிரியர் அறை, ஒரு சிற்றுண்டிச் சாலை மற்றும் மாணவர்கள் பயன்படுத்துவதற்குக் கழிப்பறை ஆகியவற்றைக் காட்டுவதற்கு முடிவெடுத்தனர். மலேசியாவில் சிறந்த வர்த்தகரான உயர்த்திரு க்.வ்.ஆள்.ம் இராமநாதன் செட்டியார் அவர்கள் 12.11.1959 ஆம் நாள் அக்கட்டிடத்திற்கு அடிக்கல் நாட்டினார். 30.10.1960—ஆம் நாள் அச்சமயத்தில் கல்வி அமைச்சராக இருந்து அப்துல் ரஹ்மான் பின் ஹரி தலிப் (அப்துல் ரஹ்மான் பின் ஹஜி டலிப்) அவர்கள் அப்பள்ளியைத் திற்றந்து வைத்தார். பெட்டாலிங் ஜெயா நகரத்தின் வளர்ச்சி தோட்டப்புற வாழ் இந்திய மக்களை வெகுவாக ஈர்த்த்து. தோட்டப்புற மக்களும் அந்நகரில் குடியேறினர். இதனால், பெட்டாலிங் விவேகானந்தா தமிழ்பள்ளியில் மாணவர்களின் எண்ணிக்கை அதிகரித்தது.

1959-ஆம் ஆண்டு 35 மாணவர்களுடன் ஆரம்பிக்கப்பட்ட இப்பள்ளி ஈராண்களுக்குப் பிறகு 1961-ஆம் ஆண்டு 200 மாணவர்களைக் கொண்டு பீடுநடை போட்டது. ஆண்டுக்கு ஆண்டு மாணவர்களின் எண்ணிக்கை அதிகரிக்க விவேகானந்தா ஆசிரமத்தினர் 1967-ஆம் ஆண்டு ஆறு வகுப்பறைகளைக் கொண்ட மூன்று மாடிக் கட்டிடத்தையும் கட்டினார்கள். 15.01.1984-ஆம், நாள் அப்போதைய மலேசியப் பொதுப் பணித்துறை அமைச்சர் மான்புமிகு டத்தோ ஶ்ரீ ச.சாமிவேலு அவர்கள் அப்புதிய கட்டித்திற்கு அடிக்கல் நாட்டி கட்டுமான பணியைத் தொடங்கி வைத்தார். 

1989-ஆம் ஆண்டு மேலும் ஆறு வகுப்பறைகளைக் கொண்ட கட்டிடத்தை விவேகானந்தா ஆசிரமம் கட்டிக்கொடுத்தது. 1991-ஆம் ஆண்டு மேலும் 3 வகுப்புகளைக் கொண்ட கட்டிடமும் கட்டப்பட்டது. மாணவர்களின் எண்ணிக்கை 2,300-ஐ அடைந்தது.
உலகிலேயே அதிக மாணவர்களைக் கொண்ட தொடக்க நிலைத் தமிழ்ப்பள்ளியை மேலும் விரிவுபடுத்த விவேகானந்தா ஆசிரமம் 1992-ஆம் ஆண்டு ஒன்பது வகுப்பறைகளைக் கொண்ட மூன்று மாடிக் கட்டிடத்தை நிர்மாணித்தது.

விவேகானந்தா தமிழ்ப்பள்ளித் தலைமையாசிரியர்களின் பட்டியல்:



</doc>
<doc id="255464" url="https://ta.wikipedia.org/wiki?curid=255464" title="மர நாள்">
மர நாள்

மர நாள் ("Arbour Day"; "arbor" = மரம்) என்பது உலகெங்கும் கொண்டாடப்படும் ஒரு சிறப்பு நாள். இந்நாளில் தனி ஆட்களும் குழுக்களும் மரங்களை நட்டு, மரங்கள்பால் அக்கறை கொள்ள ஊக்குவிக்கப்படுகின்றனர். இப்போது பல நாடுகள் இந்நாளைக் கொண்டாடுகின்றன. வழக்கமாக இது இளவேனில் பருவத்தில் கொண்டாடப்பட்டாலும், காலநிலையைப் பொறுத்தும் தகுந்த மரம் நடும் நேரத்தைப் பொறுத்தும் இந்நாள் வேறுபட்ட நாட்களில் கொண்டாடப்படுகிறது.

உலகிலேயே முதல் மர நாள் எசுப்பானியச் சிற்றூரான வில்லனியேவா தெ சீராவில்]] 1805இல் அவ்வூர் பாதிரியாரால் ஊர்ப்பொதுமக்களின் முழு ஒத்துழைப்புடன் தொடங்கப்பட்டது.

முதல் அமெரிக்க மர நடல் நெபார்சுகா நகரத்தில் ஜூலியசு சுட்டெர்லிங் மார்ட்டன் என்பவரால் 1872 ஏப்பிரல் 10-இல் தொடங்கப்பட்டுள்ளது. அப்போது ஒரு மில்லியன் மரங்கள் நெபார்சுகாவில் நடப்பட்டுள்ளன.

மர நாலை உலகமயப்படுத்திய முயற்சி கனக்டிகட்டைச் சேர்ந்த பர்டுசே நார்த்ரோப்பையே சாரும். இவர் 1883இல் ஜப்பானுக்கு வருகைபுரிந்து மர நாள் பற்றியும் ஊரக வளர்ச்சி பற்றியும் உரையாற்றியபோது இந்நிகழ்வு தொடங்கியது. அதே ஆண்டில் அமெரிக்க கானியல் கழகம் மர நாள் பரப்புரைக் குழுவின் தலைவராக நார்த்ரோப்பை அமர்த்தி தேசிய அளவில் மர நாள் கொண்டாட்டத்தைப் பரப்பியது. மேலும் இவர் மர நாள் கொண்டாட்ட ஆர்வத்தை ஆசுத்திரேலியா, கனேடா, ஐரோப்பா ஆகிய நாடுகளுக்கும் பரப்பினார்.

நவம்பர் 15இல் தேசிய மர நடுநாள் கொண்டாடப்படுகிறது.

ஏப்பிரல் 1இல் தேசியமரம் நடுநாள் கொண்டாடப்படுகிறது.

மார்ச் 24இல் தேசியமரம் நடுநாள் கொண்டாடப்படுகிறது.

இந்நாள் 1975 முதல் தேசிய மர வாரம் குளிர்கால மரம் நடும் பருவத்தில் கொண்டாடப்படுகிறது. பள்ளிகளும் மக்கள் இயக்கங்களும் உள்ளூராட்சித் துறையினரும் ஒரு மில்லியன் மரங்களை இவ்வாரத்தில் ஒவ்வோராண்டும் நடுகின்றனர்.

வெனிசுவேலா மே மாதம் கடைசி ஞாயிறன்று "Día del Arbol" என மர நாளைக் கொண்டாடுகிறது.




</doc>
<doc id="255465" url="https://ta.wikipedia.org/wiki?curid=255465" title="குளோரோபுளோரோமீத்தேன்">
குளோரோபுளோரோமீத்தேன்

குளோரோபுளோரோமீத்தேன்"(Chlorofluoromethane)" அல்லது ஃபிரியான் 31 "( Freon 31)" என்பது வளிமம் கலந்ததொரு ஆலோமீத்தேன் சேர்மமாகும். மேலும் இச்சேர்மம் ஒரு ஐதரோகுளோரோபுளோரோகார்பன் ஆகும். இது குளிர்பதனப் பொருளாகப் பயன்படுத்தப்படுகிறது. இதனுடைய ஓசோன் குறைக்கும் உள்ளாற்றல் மதிப்பு 0.02 ஆகும்.

குளோரோபுளோரோமீத்தேன் ஒற்றைச்சரிவு படிகவமைப்பும் P21 இடத்தொகுப்பும் அணிக்கோவை மாறிலி மதிப்பு a = 6.7676, b = 4.1477, c = 5.0206 (.10−1 nm), β = 108.205° எனவும் கொண்டுள்ளது. 22 கிலோமீட்டர் உயரத்துக்கு மேலே குளோரோபுளோரோமீத்தேன் சேர்மத்தின் சுவடுகள் இருப்பதாகத் தெரிவிக்கப்பட்டுள்ளது.



</doc>
<doc id="255467" url="https://ta.wikipedia.org/wiki?curid=255467" title="கல் கவுதாரி">
கல் கவுதாரி

கல் கவுதாரி அல்லது சாதாரண மணற்கோழி ("chestnut-bellied sandgrouse", "Pterocles exustus") என்பது ஒரு வகைப்பறவையாகும். இப்பறவை மத்திய, வட ஆப்பிரிக்காவிலும், தெற்காசியாவிலும் காணப்படுகிறது. இப்பறவை புறாவைவிட சற்று சிறியது. மணல்போன்ற மஞ்சள் கலந்த தவிட்டு நிறமுடையது. இவை கூட்டமாக தரிசு நிலத்தில் மேயும். தரையின் நிறத்தோடு இவை ஒன்றிவிடுவதால் தூரத்தில் இருந்து பார்த்தால் புலப்படுவது கடினம்.


</doc>
<doc id="255470" url="https://ta.wikipedia.org/wiki?curid=255470" title="புளோரோவையோடோமீத்தேன்">
புளோரோவையோடோமீத்தேன்

புளோரோவையோடோமீத்தேன் "(Fluoroiodomethane)" என்பது வளிமம் கலந்ததொரு ஆலோமீத்தேன் சேர்மமாகும். மிகச்சரியாகச் சொல்வதென்றால் இதை ஒரு புளோரோவையோடோகார்பன் என்று கூறலாம். இதனுடைய மூலக்கூற்று வாய்ப்பாடு CHFI ஆகும்.

அயோடோவசிட்டிக் அமிலத்தில் இருந்து புளோரோவையோடோமீத்தேனைத் தயாரிக்கலாம்.

இதனுடைய கதிரியக்க மாற்று வடிவம் [18F] புளோரோவையோடோமீத்தேன் ( பப்கெம் 451313) 451313) புளோரோமெத்திலேற்றம் செய்யப்பட்ட மருந்துப்பொருட்கள் தயாரிப்பில் ஒரு முன்னோடியாக இருக்கிறது.
மேலும், அதிக செயல்திறன் மிக்க நுரைவீச்சு செயலியாக விளங்கும் இதன் பயன்பாடு தொடர்பான பரிந்துரைகளும் நடைமுறையில் இருக்கின்றன.



</doc>
<doc id="255471" url="https://ta.wikipedia.org/wiki?curid=255471" title="யாங்டி பெர்த்துவான் அகோங் பட்டியல்">
யாங்டி பெர்த்துவான் அகோங் பட்டியல்

கீழ்க்காணும் பட்டியல் மலேசிய விடுதலைப்பெற்ற நாள் தொடங்கி இன்றுவரை பதவியில் இருந்த அரசர்களைக் ( யாங் டி பெர்துவான் அகோங் ) காட்டுகிறது..


</doc>
<doc id="255472" url="https://ta.wikipedia.org/wiki?curid=255472" title="பச்சைப்புறா">
பச்சைப்புறா

பச்சைப்புறா ("yellow-footed green pigeon", "Treron phoenicoptera") என்பது ஓரு பச்சைப் புறா பறவையாகும். இப்பறவை இந்தியத் துணைக்கண்டத்தில் காணப்படுகிறது. இப்பறவை மகாராட்டிர மாநிலப் பறவையாகும். இப்புறா நாட்டுப்புறா பருமன் உள்ளதாகவும், இதன் உடல் மஞ்சள், ஊதாப்பச்சை, சாம்பல் வெளுப்பு கலந்த நிறமுடையது. இவை காடுகளிலும், பிடித்தமான பழங்கள் உள்ள தோட்டங்களிலும் காணப்படும்.

33 செ.மீ. - ஆலிவ் தோய்ந்த பச்சைநிற உடலும் மஞ்சள் நிற மாற்பும் வயிறும் கொண்ட இதன் இறகுகள் இளஞ்சிவப்புப் பட்டைகளைக் கொண்டது. கழுத்தில் மஞ்சள் பட்டை உண்டு. கால்கள் மஞ்சள் நிறம். பெண்ணின் உடல் நிறம் சற்று மங்கலானது.
தமிழகம் எங்கும் இலையுதிர் காடுகளைச் சார்ந்து பழமரங்கள் பழுக்கும் பருவத்திற்கேற்ப இடம் மாறித் திரிவது. வீட்டுத் தோட்டங்கள், சாலை ஓர மரங்கள், தோப்புகள் ஆகியவற்றைச் சார்ந்து 5 முதல் 10 வரையான கூட்டமாகத் திரளக் காணலாம்.
பழம் உள்ள சிமிர்களில் கிளிகளைப் போல பக்கவாட்டிலும் தலைகீழாகவும் தொங்கியபடி தூரி ஆடி அருகில் உள்ள சிமிரில் உள்ள பழத்தைக் கவ்வப் பார்க்கும். தொண்டை நிறையப் பழங்களை அடக்கிக் கொள்ளும் பழக்கம் உடையவை. காலையிலும் மாலையிலும் உயரகிளைகளில் துணையோடு அமர்ந்து வெயில்காயும் பழக்கம் கொண்டது.

மார்ச் முதல் ஜுன் வரை வெளியே தெரியாதபடி இலைகள் நிறைந்த கிளைகளில் குச்சிகளால் மேலை அமைத்து 2 முட்டைகள் இடும்.


</doc>
<doc id="255474" url="https://ta.wikipedia.org/wiki?curid=255474" title="தமிழ் மொழி பேசும் மக்கள் தொகை நாடுகள் வாரியாக">
தமிழ் மொழி பேசும் மக்கள் தொகை நாடுகள் வாரியாக

தமிழ்மொழி பேசக்கூடிய மக்கள்தொகை எண்ணிக்கை நாடுகள் வாரியாக பின்வருமாறு:



</doc>
<doc id="255476" url="https://ta.wikipedia.org/wiki?curid=255476" title="மாடப்புறா">
மாடப்புறா

மாடப்புறா ("rock dove", "Columba livia") என்பது ஒருவகைப் புறாவாகும். இது வீட்டுப் புறாவின் மூதாதை. இதன் உடல் சாம்பல் நிறத்திலும், இதன் கழுத்து, மார்பு ஆகியவை பச்சை, நீலநிறம் கொண்டது. உயர்ந்த பாறைகள் கொண்ட திறந்தவெளிக் காடுகளிலும், உயர்ந்த மாடங்கள், கோபுரங்கள், கட்டடங்கள் போன்ற இடங்களிலும் வாழும்.

மாடப் புறாக்கள் பல ஆயிரம் ஆண்டுகளாக வளர்க்கப்பட்டு வருகின்றன. இவற்றிலிருந்தே வீட்டுப் புறாக்கள் தோன்றின. இவை தவிர அழகுக்காக வளர்க்கப்படும் பல வகை ஆடம்பரப் புறாக்களும் உள்ளன.


</doc>
<doc id="255477" url="https://ta.wikipedia.org/wiki?curid=255477" title="தமிழ் மொழி பேசும் மக்கள்தொகை நகரங்கள் வாரியாக">
தமிழ் மொழி பேசும் மக்கள்தொகை நகரங்கள் வாரியாக

தமிழ் மொழி பேசும் மக்கள்தொகை எண்ணிக்கை சர்வதேச நகரங்களில் பின்வருமாறு:



</doc>
<doc id="255482" url="https://ta.wikipedia.org/wiki?curid=255482" title="இப்ராகிம் முஸ்தக் அப்துல் ரசாக் நதிம் மேமன்">
இப்ராகிம் முஸ்தக் அப்துல் ரசாக் நதிம் மேமன்

இப்ராகிம் முஸ்தக் அப்துல் ரசாக் நதிம் மேமன் அல்லது டைகர் மேமன், (Ibrahim Mushtaq Abdul Razak Nadim Memon), (பிறப்பு: 24 நவம்பர் 1960) 1993 மும்பை வெடி குண்டு வழக்கில் இந்திய அரசின் சிபிஐ மற்றும் இண்டர் போலாலும் தேடப்படும் குற்றவாளி. தாவூத் இப்ராகிமின் "டி-கம்பெனி" அமைப்பை சேர்ந்த போதை மருந்து, ஆயுதக் கடத்தல் குழுவைச் சேர்ந்தவர் என குற்றச்சாட்டுள்ளது. இந்தியாவின் மகாராஷ்டிர மாநிலத்தை சேர்ந்தவர். யாக்கூபு மேமனின் உடன் பிறந்தவர்.

12 செப்டம்பர் 2006இல் தடா (TADA) சிறப்பு நீதிமன்றம், 1993 மும்பை வெடி குண்டு வழக்கில், தாவூத் இப்ராகிமுடன் முக்கிய குற்றவாளி என தீர்ப்பளிக்கப்பட்ட, டைகர் மேமன் தற்போது தாவூத் இப்ராகிமுடன் பாகிஸ்தானில் இருப்பதாக இந்திய அரசு குற்றம் சாட்டியுள்ளது. 

டைகர் மேமனின் உடன்பிறப்பு யாக்கூபு மேமன் மும்பை வெடி குண்டு வழக்கில் தூக்கிலிடப்பட்டார்.



</doc>
<doc id="255483" url="https://ta.wikipedia.org/wiki?curid=255483" title="எட்மண்டு ஏலி">
எட்மண்டு ஏலி

எட்மண்டு ஏலி ("Edmond Haley" அல்லது "Edmund Halley" 8 நவம்பர் 1656 – 14 சனவரி 1742) என்பவர் ஆங்கிலேய வானியலாளரும், புவியியற்பியலாளரும், கணிதவியலாளரும், இயற்பியலாளரும் ஆவார். இவர் ஏலியின் வால்வெள்ளியின் சுற்றுப்பாதையை முதன் முதலில் கணித்தவர் இவரே.

ஏலி கிழக்கு இலண்டனில் ஏகர்சுடனில் பிறந்தார். அவரது தந்தை முதுவல் எட்மண்டு ஏலி டெர்பிசயர் குடும்ப வழித்தோன்றல். அவர் இலண்டனில் சவுக்காரஞ் செய்யும் குழுமம் வைத்திருந்த பெரிய செல்வந்தர். சிறுவனாக இருந்தபோதே ஏலி கணிதத்தில் ஆர்வமுடன் இருந்துள்ளார். இவர் இலண்டன் புனித பால் பள்ளியிலும் 1673 முதல் ஆக்சுபோர்டு அரசிக் கல்லூரியிலும் கல்வி பயின்றுள்ளார். பட்டப் படிப்பின்போதே சூரியக் குடும்பத்தைப் பற்றியும் சூரியக் கரும்புள்ளிகள் குறித்தும் ஆய்வுக் கட்டுரைகள் எழுதி வெளியிட்டுள்ளார்.

ஏலி மேரி டூக்கை 1682இல் திருமணம் செய்துக் கொண்டு சுலிங்டனில் வாழ்ந்தார். இவ்விணையருக்கு மூன்று குழந்தைகள் பிறந்தனர்.



</doc>
<doc id="255486" url="https://ta.wikipedia.org/wiki?curid=255486" title="இலங்கை வர்த்தக சம்மேளனம்">
இலங்கை வர்த்தக சம்மேளனம்

இலங்கை வர்த்தக சம்மேளனம் ("The Ceylon Chamber of Commerce") என்பது இலங்கையில் காணப்படும் மிகவும் பழைமை வாய்ந்ததும் முன்னிலை பெற்றதுமான வர்த்தக கூட்டமைப்பு ஆகும்..

இலங்கை வர்த்தக சம்மேளனம் மார்ச் மாதம் 25ம் திகதி 1839 ம் ஆண்டு இலங்கை பிரிட்டனின் காலனியாதிக்கதின் உள்ளபொழுது ஆரம்பிக்கப்பட்ட அமைப்பாகும்.

ஓய்வு பெற்ற கௌரவ ஜேம்ஸ் அலக்ஸாண்டர் ஸ்டுவார்ட் மக்கன்ஸி ,இலங்கையின் தேசாதிபதி என்பவரின் ஆர்வத்தினாலும் விருப்பின் பெயரால்இலங்கையின் விவசாயம் மற்றும் வர்தக நடவடிக்கைகளில் முன்னேற்றதிற்கும் அபிவிருத்திக்கும் என ஆரம்பிக்கப்பட்டது.மார்ச் 25,1839 ம் ஆண்டு இடம்பெற்ற பொதுகுழுவில் வர்த்தக சமுகத்தினை பிரதிநிதிதுவம் செய்யும் 13 பிரதிநிதிகளால் பிரின்ஸ் வீதி கோணர் மாளிகையில் வைத்து வைபபரீதியாக சட்டங்களுக்கும் நியதிகளுக்கும் அமைவாக ஆரம்பிக்கப்பட்டது.

இதை தொடர்ந்து 1895 ல் இலங்கை சட்டவாக்க கழகதினால் 1895 ம் ஆண்டு 10 ம் இலக்க இலங்கை வர்த்தக சம்மேளன நியதி சட்டத்தினால் சட்டரீதியாக கூட்டிணைக்கப்பட்டது. 1954 ம் ஆண்டு முதல்வரான திரு ரெரன்ஸ் டீ சொய்சா என்பவரே இலங்கை வர்தக சம்மேளனதின் தலைமை ஏற்ற முதல் இலங்கையராவார்.




</doc>
<doc id="255488" url="https://ta.wikipedia.org/wiki?curid=255488" title="குளோரோவையோடோமீத்தேன்">
குளோரோவையோடோமீத்தேன்

குளோரோவையோடோமீத்தேன் "(Chloroiodomethane)" என்பது நீர்மம் கலந்ததொரு ஆலோமீத்தேன் சேர்மமாகும். இது அசிட்டோன், பென்சீன், இருயீத்தைல் ஈதர் மற்றும் ஆல்ககால் போன்றவற்றில் மிக நன்றாகக் கரையும். இதனுடைய ஒளிவிலகல் எண் 1.5812 - 1.5832 ஆகும். இதனுடைய மூலக்கூற்று வாய்ப்பாடு CH2ClI ஆகும்.

குளோரோவையோடோமீத்தேன் சாய்சதுர வடிவப் படிகவமைப்பும் Pnma இடத்தொகுப்பும் அணிக்கோவை மாறிலி மதிப்பு a = 6.383, b = 6.706, c = 8.867 (.10−1 nm), எனக் கொண்டுள்ளது.

சிம்மென் சிமித் வினையில் குளோரோவையோடோமீத்தேன் வளைய புரோபெனேற்றம் செய்யவும், மானிச் வினையில் அமினோ மெத்திலேற்றம் செய்யவும் எப்பாக்சிசனேற்ற வினையில் வளையத் திறப்பு மற்றும் கூட்டு வினைகளுக்காகவும் பயன்படுகிறது. இருவயோடோ மீத்தேனுக்கு மாற்றாகவும் இது பெரும்பாலும் பயன்படுகிறது.



</doc>
<doc id="255501" url="https://ta.wikipedia.org/wiki?curid=255501" title="புளோரன்ஸ் பேராலயம்">
புளோரன்ஸ் பேராலயம்

பூக்களின் புனித மரியாள் பேராலயம் ("Cathedral of Saint Mary of the Flower") என்பது இத்தாலியின் புளோரன்சில் உள்ள ஓர் பிரதான தேவாலயம். கோதிக் கட்டடப்பாணியில் 1296 ஆரம்பிக்கப்பட்ட இது, அர்னொல்போ டி கம்பியோவினால் வடிவமைக்கப்பட்டு, 1436 இல் கட்டமைப்பு முடிக்கப்பட்டு பிலிப்போ பேர்னெல்ச்சியினால் குவிமாடம் அமைக்கப்பட்டது. பசிலிக்காவின் வெளிப்பக்கம் வெள்ளை கோடுகள் கொண்ட மென் சிவப்பு, பச்சை மென்சாயல்களாலான பல்வண்ண பளிங்கு முகப்பலகைகளால், 19 ஆம் நூற்றாண்டு கோதிக் மறுமலர்ச்சி விபரங்களுடன் எமிலியோ டி பப்ரிசினால் வடிவமைக்கப்பட்டது.



</doc>
<doc id="255503" url="https://ta.wikipedia.org/wiki?curid=255503" title="எம் எஸ் பிரீடம் ஒப் த சீஸ்">
எம் எஸ் பிரீடம் ஒப் த சீஸ்

எம் எஸ் பிரீடம் ஒப் த சீஸ் ("MS Freedom of the Seas") என்பது ரோயல் கரீபியன் இண்டனசனலினால் இயக்கப்படும் ஓர் கடற்பயணக் கப்பல் ஆகும். இதன் 15 தளங்களில் 3,634 பயணிகளையும் வேறு பல பணியாட்களையும் கொண்டு செல்லவல்லது. எம் எஸ் பிரீடம் ஒப் த சீஸ் 2006 முதல் 2009 இல் ஓசிஸ் வகுப்பு கப்பல்கள் கட்டப்படும் வரை (கப்பலின் மொத்த சுமையளவு அடிப்படையில்) பெரிய பயணிகள் கப்பலாக இருந்தது. 

இக்கப்பல் பகாமாவின் நேசோவில் பதிவு செய்யப்பட்டு, ஐக்கிய அமெரிக்காவின் கனவேரல் துறைமுகத்தை தன் தளமாகக் கொண்டது.



</doc>
<doc id="255508" url="https://ta.wikipedia.org/wiki?curid=255508" title="வெங்கடபதி">
வெங்கடபதி

வெங்கடபதி, புதுச்சேரி மாநிலத்தின் கூடப்பாக்கத்தைச் சேர்ந்த உழவர். இந்தியாவிலேயே முதன்முதலாகத் தோட்டக்கலையில் பத்மஸ்ரீ விருதைப் பெற்றவர். புதிய இழைய வளர்ப்பு, அயல் மகரந்தச் சேர்க்கை முறையில், நோய் தாக்காத, கூடிய விளைச்சலைத் தரக்கூடிய புதிய ரகங்களில் கனகாம்பர நாற்றுகளை உருவாக்குவது, அதிக மகசூல் தரக்கூடிய உயர் ரகச் சவுக்குக் கன்றுகள் உற்பத்தி ஆகியவற்றில் ஆராய்ச்சி செய்துள்ளார்.

பெரியார் மணியம்மை பல்கலைக்கழகம் மதிப்புறு அறிவியல் முனைவர் பட்டத்தை இவருக்கு வழங்கியுள்ளது.


</doc>
<doc id="255510" url="https://ta.wikipedia.org/wiki?curid=255510" title="எம் எஸ் அல்லூர் ஒப் த சீஸ்">
எம் எஸ் அல்லூர் ஒப் த சீஸ்

எம் எஸ் அல்லூர் ஒப் த சீஸ் ("MS Allure of the Seas") என்பது ரோயல் கரீபியன் இண்டனசனலினால் இயக்கப்படும் ஓர் ஓயாசிஸ் வகுப்பு உல்லாசக் கடற்பயணக் கப்பல் ஆகும். ஓயாசிஸ் வகுப்பு கப்பல்கள் கட்டப்பட்ட உல்லாசக் கடற்பயணக் கப்பல்களில் பெரியனவாகும். அல்லூர் தன் சகோதரக் கப்பலான ஒயாசிஸ் ஆஃப் தி சீஸ் கப்பலைவிட நீளமுடையது. ஆயினும், இவையிரண்டும் ஒத்த விபரங்களுடனேயே கட்டப்பட்டன. எம் எஸ் அல்லூர் ஒப் த சீஸ் கப்பலின் அடிப்பாகம் 2 திசம்பர் 2008 அன்று கடலில் விடப்பட்டது. 2015 இன்படி, உலகிலுள்ள உல்லாசக் கடற்பயணக் கப்பல்களில் இதுவே பெரியதாகும்.



</doc>
<doc id="255517" url="https://ta.wikipedia.org/wiki?curid=255517" title="இரத்த ஒட்டுண்ணி நோய்">
இரத்த ஒட்டுண்ணி நோய்

இரத்த ஒட்டுண்ணி நோய் ("Chagas disease"), அல்லது அமெரிக்கன் டிரைபநோசோமியாசிஸ் , என்பது ஒரு வெப்ப மண்டலம் சார்ந்த ஒட்டுண்ணி நோய். இந்த நோய் வர காரணம் "டிரைபநோசோமா க்ரூசி" என்ற ஓரணு உயிரி. பெரும்பாலும் இந்த நோய் பரவ காரணம் முத்தமிடும் பூச்சி என அழைக்கப்படும் ஒரு வித நாவாய்பூச்சி. நோய் தொற்று அறிகுறிகள் தொற்று காலத்தில் மாறிக்கொண்டே இருக்கும். பொதுவாக ஆரம்ப காலகட்டத்தில் நோய் அறிகுறிகள் இல்லாமல் இருக்கலாம் அல்லது மிதமாக இருக்கலாம், காய்ச்சல், வீங்கிய வடிநர்க்கணு, தலைவலி, அல்லது கடித்த பகுதியில் வீக்கம் என்பவை அறிகுறிகளில் அடங்கும். 8-12 வாரங்களுக்கு பிறகு நோய் தாக்கப்பட்ட நபர்கள் நாள்பட்ட நோய்நிலைக்கு மாறுவார்கள், ஆனால் 60–70% நபர்களுக்கு நோய் அறிகுறிகள் மேலும் அதிகரிக்காது. மீதமுள்ள 30 முதல் 40% நபர்களுக்கு, ஆரம்ப கட்ட தொற்றுக்கு பிறகு 10 முதல் 30 ஆண்டுகளுக்கு பிறகே நோய் தொற்று தெரிய வரும். இதில் இதய கீழறை பெருக்கமும் அடங்கும், அது [[இதய செயலிழப்பு] க்கு காரணமாகும்]. [[பெருத்த உணவு குழாய்|உணவு குழாய் பெருக்கம்]] அல்லது [[பெருத்த பெருங்குடல்|பெருங்குடல் பெருக்கம்]] கூட 10 % நபர்களை பாதிக்கிறது.

"டி. க்ரூசி " பொதுவாக மனிதர்களுக்கும் இதர பாலூட்டிகளுக்கும் பரவ காரணம் [[ஹிமாட்டோஃபாகி|இரத்தம்-உறிஞ்சும்]] " முத்தமிடும் பூச்சி " யின் உட்குடும்பத்தை சேர்ந்த [[டிரியடோமினே]]தான். இந்த பூச்சிகள் பல பெயர்களில் பல பகுதிகளில் அறியபடுகின்றன: அர்ஜன்டீனா ,பொலீவியா,சிலி மற்றும் பராகுவே பகுதிகளில் "வின்சுகா" என்றும், பிரேசிலில் "பார்பெரோ" ([[பார்பர் சர்ஜன்| பார்பர்]]) என்றும், கொலம்பியாவில் "பிட்டோ" என்றும் மத்திய அமெரிக்காவில் "சிஞ்சே" என்றும் வெனிசுலாவில் "சிபோ" என்றும் அறியபடுகின்றன. [[இரத்தம் செலுத்துதல்]], [[உறுப்பு மாற்றம் செய்தல்]], ஒட்டுண்ணிகளால் அசுத்தமாக்கபட்ட உணவை உண்ணுதல், மற்றும் [[செங்குத்து பரவுதல்|தாயிடமிருந்து கருவிற்கு]] போன்ற பல்வேறு முறைகளிலும் இந்த நோய் பரவலாம். ஆரம்ப கட்ட நோய் நிலையை, ஒட்டுண்ணிகள் இரத்தத்தில், இருப்பதை நுண்ணோக்கி மூலம் கண்டறிந்து உறுதி செய்யபடுகிறது. இரத்ததில் " டி. க்ரூசி " க்கான நோய் நுண்ம எதிரி 
இருப்பதை வைத்து நாள்பட்ட நோய் கண்டறியபடுகிறது.

இந்த நோய்க்கான தடுப்பு என்பது பெரும்பாலும் முத்த பூச்சிகளை ஒழிப்பதும் அதன் கடிக்கு ஆளாகாமல் இருப்பதும் தான். வேறுவித தடுப்பு முறையென்றால் இரத்த மாற்றதிற்கு பயன்படுத்தும் இரத்தத்தை பிரித்தறியும் சோதனை செய்து பயன்படுத்துவதை சொல்லலாம்..2103 2013 ஆம் ஆண்டு வரை இந்த நோய்க்கு தடுப்பூசி கண்டுபிடிக்கபடவில்லை. ஆரம்ப கட்ட நோய்நிலையை,[[பென்சினாடசோல்]] அல்லது [[நிஃபார்டிமோக்ஸ்]] போன்ற மருந்துகள் கட்டுபடுத்தும். ஆரம்ப நிலையிலயே இந்த மருந்துகள் கொடுக்கபட்டால் ஏறக்குறைய இந்த நோயை குணபடுத்த முடியும்,ஆனால் வெகு நாட்களாக இந்த நோயால் பாதிக்கபட்ட நபர்களுக்கு இந்த மருதுகளால் நிவாரணம் கிடைக்கவில்லை. நாள்பட்ட நோய்வாய்பட்டவருக்கு இந்த மருந்து இறுதி கட்ட நோய்நிலைய எட்டுவதை தாமாதபடுத்தலாம் அல்லது தடுக்கலாம்.. பென்சினாடசோல் மற்றும் நிஃபார்டிமோக்ஸ், 40 % நோயாளிகளுக்கு சரும வியாதிகள், மூளை நச்சுத்தன்மை மற்றும் செரிமான மண்டல எரிச்சல் போன்ற சில தற்காலிக பக்க விளைவுகளை ஏற்படுத்துகிறது. 

பெரும்பாலும் [[மெக்ஸிகோ]], [[மத்திய அமெரிக்கா]] மற்றும் [[தென் அமெரிக்கா]] போன்ற பகுதிகளில் 70 லிருந்து 80 லட்சம் மக்களுக்கு இரத்த ஒட்டுண்ணி நோய் உள்ளதாக மதிப்பிடபட்டுள்ளது. 2006 வரை இந்த நோயினால் ஆண்டுக்கு சுமார் 12,500 நபர்கள் இறந்துள்ளார்கள். பெரும்பாலும் இந்த நோய்க்கு ஆளானவர்கள் ஏழை மக்களாவர். மேலும் இந்த நோயினால் பாதிக்கபட்ட பெரும்பாலான நபர்களுக்கு இந்த நோய் இருப்பது தெரிந்திருக்கவில்லை. பெரிய அளவிலான மக்கள் நகர்வுகள், இரத்த ஒட்டுண்ணி நோயால் பாதிக்கப்பட்ட பகுதிகளை அதிகரித்துள்ளது. தற்பொழுது ஐரோப்பாவும் அமெரிக்காவும் கூட இதில் அடங்கும். 2014 வரை இந்த பகுதிகளிலும் இந்த நோய் பாதிப்பு அதிகரிதுள்ளது. முதன் முதலில் 1909 ஆம் ஆண்டு [[கார்லோஸ் சகாஸ்]] என்பவரால் இந்த நோய் கண்டுபிடிக்கபட்டது,அதனால் இந்த நோய் சகாஸ் நோய் என்று அவரது பெயராலயே ஆங்கிலத்தில் அறியபடுகிறது. இந்த நோய் 150 க்கும் மேற்பட்ட மற்ற விலங்குகளையும் பாதிக்கிறது.

[[பகுப்பு:நோய்கள்]]

</doc>
<doc id="255531" url="https://ta.wikipedia.org/wiki?curid=255531" title="இருபுரோமோவிருபுளோரோமீத்தேன்">
இருபுரோமோவிருபுளோரோமீத்தேன்

இருபுரோமோவிருபுளோரோமீத்தேன் "(Dibromodifluoromethane)" என்பது ஒரு கலப்பு ஆலோமீத்தேன் சேர்மமாகும். நிறமற்ற இச்சேர்மம் எளிதில் தீப்பற்றாத திரவமாகும். ஆலோன்கள் 1211,2402 மற்றும் 1301 முதலானவைகளுடன் இணைந்து ஆற்றல் வாய்ந்த தீயணைப்பானாக செயல்படுகிறது. நச்சுத்தன்மை மிகக்கொண்டுள்ள இச்சேர்மம் முதல்வகை ஓசோன் குறைப்பியென வகைப்படுத்தப்பட்டுள்ளது.



</doc>
<doc id="255540" url="https://ta.wikipedia.org/wiki?curid=255540" title="மேந்திபதார் தொடருந்து நிலையம்">
மேந்திபதார் தொடருந்து நிலையம்

மேந்திபதார் தொடருந்து நிலையம், இந்திய மாநிலமான மேகலாயாவின் ரேசுபேல்பாராவில் உள்ளது. இது மேகாலயாவில் உள்ள ஒரே ரயில் நிலையம் என்பது குறிப்பிடத்தக்கது. இதை 2014ஆம் ஆண்டின் நவம்பர் முப்பதாம் நாளில், நரேந்திர மோதி தொடங்கிவைத்தார்.


</doc>
<doc id="255542" url="https://ta.wikipedia.org/wiki?curid=255542" title="சூர்யவம்சம்">
சூர்யவம்சம்

சூரிய வம்சம் () விக்ரமன் இயக்கத்தில் 1997 ஆம் ஆண்டு வெளியான இந்தியத் தமிழ் மொழித் திரைப்படம் ஆகும். இத்திரைப்படத்தில் முன்னணி கதை பாத்திரங்களில் சரத் குமார்,தேவயானி , ராதிகா, மணிவண்ணன், மற்றும் பலர் நடித்துள்ளனர். திரைப்படத்தின் பாடல்வரிகள் மு. மேத்தா, பழனி பாரதி, ர. ரவிசங்கர் மற்றும் கலை குமார் அவர்களால் எழுதப்பட்டது. இப்படத்தின் இசை மற்றும் ஒலிப்பதிவு எஸ்.ஏ. ராஜ்குமார் அவர்கள் மூலம் இயற்றப்பட்டது.

சூரியவம்சம் சூன் 27, 1997 ஆம் ஆண்டு வெளியான இத்திரைப்படத்தில் சரத்குமார் தந்தை மற்றும் மகன் என இரு வேடங்களில் நடித்துள்ளார். தந்தையாக வரும் சரத்குமாருக்கு இணையராக (ஜோடி) ராதிகா அவர்களும் மகன் பாத்திரத்திற்கு தேவயானி அவர்கள் நடித்துள்ளனர். மேலும் ஆனந்தராஜ் இத்திரைப்படத்தின் வில்லன் வேடத்திலும், நகைச்சுவை கதாபாத்திரத்தில் மணிவண்ணன் மற்றும் ஆர். சுந்தரராஜன் ஆகிய இருவரும் தமது நடிப்பை வெளிப்படுத்தியுள்ளனர்.


இசைத் தயாரிப்பாளர் எஸ். ஏ. ராஜ்குமார் மூலம் உருவாக்கப்பட்டது. இத்திரைப்படத்தில் மொத்தம் ஆறு பாடல்கள் உள்ளது.



</doc>
<doc id="255544" url="https://ta.wikipedia.org/wiki?curid=255544" title="ஷொறணூர் சந்திப்பு">
ஷொறணூர் சந்திப்பு

ஷொறணூர் சந்திப்பு, கேரளத்தின் முக்கிய ரயில் நிலையம் ஆகும். இது பாலக்காடு மாவட்டத்தின் ஷொறணூரில் உள்ளது.

இந்த சந்திப்பின் வழியாக திருவனந்தபுரம், மங்களூர், கோயம்புத்தூர், நிலம்பூர் ஆகிய ஊர்களுக்கு தொடர்வண்டிகளில் செல்கின்றன.


</doc>
<doc id="255545" url="https://ta.wikipedia.org/wiki?curid=255545" title="யுகம்">
யுகம்

யுகம் என்பது இந்துக்களின் கால கணிப்பு முறையில் காலத்தை அளக்கும் அலகுகளில் ஒன்று. யுகங்கள் நான்கு வகைப்படும்.
அவை:

"இந்த யுகத்தில் மக்கள் அவரவர்தன் சுயநலத்திற்காக அதர்மவழியில் சென்று பாவங்களை செய்வதால் பகைகுணம் மிகுந்தும் காணப்படுவதால் வாழ்வதற்கே சிரமப்படுவர். இதன்காரணமாக திருமால் கல்கி அவதாரம் எடுத்து மனிதர்களை கொன்றுகுவித்து மீண்டும் இந்த உலகில் சத்தியத்தினை நிலைநாட்டும் யுகமென்பதால் இது சத்தியயுகம் என்று கூறப்படுகின்றது."' ஒவ்வொன்றும் வெவ்வேறு கால அளவுகளைக் கொண்டன. இவற்றுட் சிறிய யுகமான கலியுகம் நான்கு இலட்சத்து முப்பத்து இரண்டாயிரம் (4,32,000) ஆண்டுகள் கொண்டது. துவாபர யுகம் கலியுகத்திலும் இரண்டு மடங்கு கால அளவு கொண்டது. இது 8,64,000 ஆண்டுகளையும், கலியுகத்திலும் மூன்றுமடங்கு பெரியதான திரேதா யுகம் 12,96,000 ஆண்டுகளையும் கொண்டன. கிருத யுகம் மொத்தம் 17,28,000 ஆண்டுகள் கொண்டது. இது கலியுகத்தின் நான்கு மடங்கு பெரியதாகும்.

இவ்வாறாக காலத்தை நுண்பிரிவாகவும்,


இந்த 4 யுகங்களும் சோ்ந்தது ஒரு மகா யுகம் அல்லது சதுா்யுகம். 12 மகா யுகங்களைக் கொண்டது ஒரு மன்வந்திரம். 14 மன்வந்திரங்களைக் கொண்டது ஒரு கல்பம். இப்படியாக 30 கல்பங்கள் இருக்கின்றன.


தற்போது நடந்து கொண்டிருப்பது ஸ்வேத வராக கல்பம் ஆகும்.


</doc>
<doc id="255550" url="https://ta.wikipedia.org/wiki?curid=255550" title="போனிப் போர்">
போனிப் போர்

போனிப் போர் ("Phoney War") என்பது இரண்டாம் உலகப் போரின் ஒரு கட்டத்தைக் குறிக்கும். செப்டம்பர் 1939 முதல் மே 1940 வரையுள்ள காலகட்டத்தில் ஐரோப்பா கண்டத்தில் நடந்த நிகழ்வுகள் போலிப் போர் என்றழைக்கப்படுகின்றன. நேச நாடுகளும் அச்சு நாடுகளும் அதிகாரப்பூர்வமாக போர் பிரகடனம் செய்திருந்தாலும் ராணுவ ரீதியாக எந்த முக்கிய நடவடிக்கையையும் இக்காலகட்டத்தில் ஐரோப்பாவின் மைய நிலப்பரப்பில் (காண்டினன்டல் ஐரோப்பா) மேற்கொள்ளவில்லை.

1930களின் இறுதியில் நாசி ஜெர்மனிக்கும் நேசநாடுகளான பிரிட்டன் மற்றும் பிரான்சிற்கும் இடையே போர் மூளுவது தவிர்க்கமுடியாத ஒன்றாகியது. நேசநாட்டுக் கூட்டணியில் ஜெர்மனியின் கிழக்கெல்லையில் அமைந்திருந்த போலந்து நாடும் இடம் பெற்றிருந்தது. ஜெர்மனி போலந்தைத் தாக்கினால் பிரிட்டனும், பிரான்சும் அதன் உதவிக்கு வர வேண்டும் என்று அவை ஒப்பந்தம் செய்திருந்தன. செப்டம்பர் 1930ல் ஹிட்லரின் ஆணைப்படி ஜெர்மானியப் படைகள் போலந்தைத் தாக்கின. முன் செய்திருந்தத ஒப்பந்ததின்படி பிரான்சும், பிரிட்டனும் ஜெர்ம்னியின் மீது போர் பிரகடனம் செய்தன. ஆனால் ஜெர்மனியைத் தாக்க எந்தவொரு பெருமுயற்சியும் மேற்கொள்ளவில்லை.

ஜெர்மானியப் படைகளின் பெரும்பகுதி கிழக்கில் போலந்தில் போரிட்டுக் கொண்டிருந்த போது அந்நாட்டின் மேற்கெல்லையை குறைந்த அளவு படைகளே பாதுகாத்து வந்தன. பிரான்சு அரைமனதாக ஜெர்மனியின் மேற்கு எல்லையில் ஒரு தாக்குதல் நிகழ்த்தியது. சார் படையெடுப்பு என்றழைக்கப்படும் இத்தாக்குதலை பிரான்சு சீக்கிரம் நிறுத்திக் கொண்டதால் ஜெர்மனிக்கு இழப்பேதும் ஏற்படவில்லை. ஒரே மாதத்தில் ஜெர்மானியப் படைகள் போலந்தை வீழ்த்தின. அக்டோபர் 6ம் தேதி போலந்து ஜெர்மனியாலும் சோவியத் யூனியனாலும் முழுதும் ஆக்கிரமிக்கப் பட்டது. இதன் பின்னர் மேற்குப் போர்முனையில் ஏழு மாதங்கள் இழுபறிநிலை நீடித்தது. நேசநாடுகள் தங்கள் போர் ஆயத்தங்களை விரிவு படுத்தின. பிரிட்டன் அமெரிக்காவுடன் கடன்-குத்தகை ஒப்பந்தம் செய்து கொண்டது. இதன் மூலம் அமெரிக்காவிலிருந்து பெருமளவில் தளவாடங்களை வாங்கத் தொடங்கியது. அமெரிக்காவிலிருந்து இந்த தளவாடங்களை ஏற்றி வரும் கப்பல் கூட்டங்களைத் தாக்கி மூழ்கடிக்க ஜெர்மன் கடற்படை முயன்றதால் அட்லாண்டிக் சண்டை ஆரம்பமாகியது. ஆனால் ஐரோப்பிய மேற்குப் போர்முனையில் இரு தரப்பினருக்கும் அவ்வப்போது சிறு சிறு மோதல்கள் நிகழ்ந்தாலும் பெரிய அளவில் ஒன்றும் நடக்கவில்லை.

ஐரோப்பாவின் மையப் பிரதேசத்தில் இழுபறி நிலை நீடித்தாலும், பிற இடங்களில் போர்கள் மூண்டு கொண்டிருந்தன. நவம்பர் 30ம் நாள் சோவியத் யூனியன் ஃபின்லாந்தைத் தாக்கியது. இதனால் குளிர்காலப் போர் ஆரம்பமாகியது. மார்ச் 20, 1940 வரை நடைபெற்ற இப்போரில் சோவியத் யூனியன் வெற்றி பெற்று பின்லாந்தின் பல பகுதிகள் அதன் வசமாகின. இப்போரில் பின்லாந்துக்கு உதவலாமா வேண்டாமா என்று நேசநாட்டுத் தலைவர்களால் தெளிவான முடிவெடுக்க முடியவில்லை. இது முடிந்து சில வாரங்களில் ஜெர்மனி டென்மார்க் மற்றும் நார்வே நாடுகளைத் தாக்கியது. ஏப்ரல் 9, 1940ல் தொடங்கிய ஜெர்மனியின் நார்வே படையெடுப்பை எதிர்கொள்ள நேசநாட்டுப் படைகள் நார்வேக்கு சென்றன. ஆனால் அவற்றால் ஜெர்மானியப் படைகளை முறியடிக்க இயலவில்லை. இந்தச் சண்டை நடந்து கொண்டிருக்கும் போதே மே 10 அன்று ஜெர்மனி மேற்கு போர்முனையில் பெல்ஜியம், நெதர்லாந்து, லக்சம்பர்க் மற்றும் பிரான்சின் மீது தாக்குதல் தொடுத்தது. ஜூன் மாத இறுதிக்குள் மேற்குறிப்பிட்ட அனைத்து நாடுகளும் நாசி போர்எந்திரத்தின் வலிமையைச் சமாளிக்க முடியாமல் சரணடைந்தன.

இவ்வாறு செப்டம்பர் 1939 முதல் மே 1940 வரை ஐரோப்பாவில் பல இடங்களில் போர்கள் நடந்து கொண்டிருந்தாலும், முக்கியமான மையப் பிரதேசங்களில் இரு தரப்புகளும் பெரிய சண்டைகளில் ஈடுபடவில்லை. இதனால் அனைத்து நாடுகளின் ஊடகங்களும் இந்த மந்தநிலையைக் கேலி செய்ய பல பெயர்களை இதற்குச் சூட்டின. “போலிப் போர்” என்ற பெயரைத் தவிர ”மங்கியஒளிப் போர்” (சர்ச்சில் வைத்த பெயர்), “அமர்ந்த நிலைப் போர்” ("சிட்ஸ்கிரெய்க்", ஜெர்மானிய ஊடகங்கள் வைத்த பெயர்), ”போரடிக்கும் போர்” (போயர் போரை வைத்து கேலி செய்ய), “விசித்திரப் போர்” (போலந்திலும் பிரான்சிலும் வைத்த பெயர்) என பல்வேறு பெயர்கள் இக்கட்டத்துக்கு வழங்கப்பட்டன.



</doc>
<doc id="255553" url="https://ta.wikipedia.org/wiki?curid=255553" title="காச்சிகுடா தொடருந்து நிலையம்">
காச்சிகுடா தொடருந்து நிலையம்

காச்சிகுடா தொடருந்து நிலையம், இந்தியாவின் தெலுங்கானா மாநிலத்திலுள்ள ஐதராபாத்தில் உள்ளது. 


</doc>
<doc id="255556" url="https://ta.wikipedia.org/wiki?curid=255556" title="ஹேலியின் வால்வெள்ளி">
ஹேலியின் வால்வெள்ளி

ஹேலியின் வால்வெள்ளி அல்லது ஹேலியின் வால்மீன் ("Halley's Comet"; / ), என்பது 75 முதல் 76 ஆண்டுகளுக்கொரு முறை பூமியை அண்மிக்கும் ஒரு வால்வெள்ளி ஆகும். இது அதிகாரபூர்வமாக 1P/ஹேலி என அழைக்கப்படுகிறது. பூமியில் தோன்றும் வால்வெள்ளிகளில் இது மிகவும் பிரபல்யமானது. ஒவ்வோரு நூற்றாண்டிலும் வானில் பல வால்வெள்ளிகள் தோன்றி மறைந்தாலும் ஹேலி குறுகிய நேரத்துக்கு தெளிவாகக் சாதாரண கண்களுக்குத் தெரியக்கூடியதாகும். ஹேலியின் வால்வெள்ளி சூரியக் குடும்பத்துக்குள் கடைசித் தடவையாக பெப்ரவரி 9, 1986 இல் வந்து போனது. அடுத்த தடவை இது 2061 இன் நடுப்பகுதியில் தோன்றும் என எதிர்பார்க்கப்படுகிறது. ஹேலியின் வால்வெள்ளி மட்டுமே புவியில் கண்ணல் பார்க்க கூடிய குறும்பருவ வால்வெள்ளியாகும் இதுமட்டுமே ஒரு வாழ்நாளில் இருதடவை காணமுடிந்த வால்வெள்ளியும் ஆகும்.. ஃஆல்லே முன்பு 1986இல் சூரியக் குடும்பத்துக்குள் பார்க்கப்பட்டது. அது மீண்டும் 2061ஆம் ஆண்டின் நடுவில் தோன்றும்.

ஹேலியின் வால்வெள்ளி சூரியக் குடும்பத்துக்குள் வருவதை வானியலாளர்கள் கிமு240 முதலே கண்டிருக்கிறார்கள். சீனரும் பாபிலோனியரும் இடைக்கால ஐரோப்பியரும் இவ்வால்வெள்ளியின் தோற்றங்களைப் பற்றிப் பதிவு செய்துள்ளனர். என்றாலும் அவர்கள் காண்பது ஒரே வான்பொருள் என்பதை அறிந்திலர் என்பதே உண்மையாகும். இங்கிலாந்தின் வானியல் ஆய்வாளர் எட்மண்ட் ஹேலி என்பவர் இதனை முதன் முதலில் 1682 இல் கண்டறிந்தார். 1337 முதல் 1698 வரை தோன்றிய வால்மீன்களின் அட்டவணையை ஹேலி தயாரித்தார். 1531 இல் "பெட்ரஸ் அப்பியானஸ்" என்பவரினால் அவதானிக்கப்பட்ட வால்வெள்ளி, பின்னர் 1607 இல் கெப்லரினால் கண்டறியப்பட்ட வால்வெள்ளி, மற்றும் 1631 இல் தான் கண்டுபிடித்த வால்வெள்ளி மூன்றும் ஒன்றே என ஹேலி கருதினார். 1705 இல் அவர் வெளியிட்ட கட்டுரை ஒன்றில் 1682 இல் தோன்றிய வால்மீனே 76 ஆண்டுகளுக்குப் பின் 1758 இல் மீண்டும் தோன்றும் எனக் கூறினார். அதன்படி இவ்வால்வெள்ளி டிசம்பர் 25, 1758 இல் ஜொகான் பாலிட்ச் என்னும் ஜெர்மனியரால் கண்டுபிடிக்கப்பட்டது.

இது 1986இல் தன் பருவமுறையில் தோன்றியபோது, விண்கலத்தால் விரிவாக நோக்கப்பட்ட முதல் வால்வெள்ளி இதுவே. இது வால்வெள்ளியின் உட்கருப்பகுதிக் கட்டமைப்பு, வால்வெள்ளி இயங்கமைவு, அதன் வால் உருவாக்கம் பற்றிய முதல் நோக்கீட்டுத் தரவுகளை வெளிப்படுத்தியது. வால்வெள்ளியின் கட்டமைப்பைப் பற்றிய நெடுநாளைய கருதுகோள்களை இவை உண்மையாக்கின. குறிப்பாக ஃபிரெட் விப்பிளின் "தூசுப் பனிபந்து" படிமத்தை உறுதிப்படுத்தின. இப்படிமம் ஃஆல்லே வால்வெள்ளி நீர், கரியமில வளிமம், அம்மோனியா, அண்ட்த் தூசுகள்]] போன்ற ஆவியாகிகளையும் ஆவியாகும் பனிக்கட்டிகளையும் கொண்டிருக்கும் எனச் சரியாகவே முன்கணித்தது. விண்கலத் தரவுகள் சீர்திருத்திய துல்லியமான வால்வெள்ளி பற்றிய எண்ணக்கருக்களை மீட்டக்கம் செய்தது; இப்போது வால்வெள்ளியின் மேற்பரப்பு தூசுகளாலும் ஒருசிறு பகுதியே பனிக்கட்டியாலும் ஆனது என்பது தெட்டத் தெளிவாகப் புரிந்துக்கொள்ளபட்டுள்ளது.

"ஆண்டோர் எழுபதைந்தினில் ஒரு முறை மண்ணே அணுகும் வால்மீனைத் தினையின் மீது பனை நின்றாங்கு மணிச் சிறு மீன் மிசை வளர்வால் ஒளிவரக் கீழ்த்திசை வெள்ளியைக் கேண்மை கொண்டிலகு தூமகேதுச் சுடரே வாரய்!" என்று 1910-இல் ஹேலியின் வால்வெள்ளியைப் பாடியிருக்கிறார் மகாகவி பாரதியார்.




</doc>
<doc id="255561" url="https://ta.wikipedia.org/wiki?curid=255561" title="தமிழில் சிறந்த மொழிபெயர்ப்பாளருக்கான சாகித்திய அகாதமி விருது">
தமிழில் சிறந்த மொழிபெயர்ப்பாளருக்கான சாகித்திய அகாதமி விருது

தமிழில் சிறந்த மொழி பெயர்ப்பாளருக்கான சாகித்திய அகாதமி விருது என்பது இந்திய மொழிகளில் இருந்து தமிழுக்கு மொழிபெயர்ப்புச் செய்யப்பட்ட சிறந்த ஒரு படைப்புக்கு வழங்கப்படும் விருது ஆகும். 1989 ஆண்டு முதல் ஆண்டு தோறும் இந்த விருது சாகித்திய அகாதமியால் வழங்கப்படுகிறது. 2009 இல் இருந்து 50,000 இந்திய ரூபாய் பணப் பரிசினையும் இந்த விருது கொண்டுள்ளது.




</doc>
<doc id="255568" url="https://ta.wikipedia.org/wiki?curid=255568" title="ஸ்டெயினர் உள்நீள்வட்டம்">
ஸ்டெயினர் உள்நீள்வட்டம்

வடிவவியலில் ஒரு முக்கோணத்தின் ஸ்டெயினர் உள்நீள்வட்டம் ("Steiner inellipse"), என்பது அம்முக்கோணத்தினுள் முக்கோணத்தின் பக்கங்களை, அவற்றின் நடுப்புள்ளிகளில் தொட்டவாறு வரையப்படும் தனித்த நீள்வட்டமாகும். இந்நீள்வட்டமானது, நடுப்புள்ளி உள்நீள்வட்டம் அல்லது நடுப்புள்ளி நீள்வட்டம் என்றும் அழைக்கப்படும். இந்நீள்வட்டம் ஒரு உட்கூம்புவெட்டாகும்.

உள்வட்டமும், மான்டார்ட் உள்நீள்வட்டமும் முக்கோணத்தின் உட்கூம்புவெட்டுகள். ஆனால் சமபக்க முக்கோணங்களைத் தவிர ஏனைய முக்கோணங்களில் இவற்றின் தொடுபுள்ளிகள் முக்கோணத்தின் பக்கங்களின் நடுப்புள்ளிகள் அல்ல. ஸ்டெயினர் நீள்வட்டத்தின் தனித்தன்மையை கணிதவியலாளர் கல்மான் நிறுவியுள்ளார்.

முக்கோணத்தின் வெளிப்புறமாக அதன் உச்சிகளின் வழியே செல்லுமாறு வரைப்படும் தனித்த நீள்வட்டம் ஸ்டெயினர் சுற்றுநீள்வட்டமாகும். வெளிநீள்வட்டத்தின் மையமானது முக்கோணத்தின் நடுக்கோட்டுச்சந்தியாக இருக்கும்..

"a, b, c" பக்க நீளங்கள் கொண்ட முக்கோணத்தின் முந்நேரியல் சமன்பாடு:

ஒரு முக்கோணத்தின் நடுக்கோட்டுச்சந்தியே அம்முக்கோணத்தின் ஸ்டெயினர் உள்நீள்வட்டத்தின் மையமாக இருக்கும். ஸ்டெயினர் உள்நீள்வட்டம் மட்டுமே அம்முக்கோணத்தின் நடுக்கோட்டுச்சந்தியை மையமாகக் கொண்ட ஒரேயொரு உள்நீள்வட்டமாக இருக்கும். 

ஒரு முக்கோணத்தின் உள்நீள்வட்டங்களிலேயே அதிகபட்சப் பரப்பளவு கொண்டது ஸ்டெயினர் நீள்வட்டமாகும். அதன் பரப்பளவு முக்கோணத்தின் பரப்பளவைப்போல formula_2 மடங்காகும். . இப்பரப்பளவானது ஸ்டெயினர் வெளிநீள்வட்டத்தின் பரப்பளவில் நான்கில் ஒரு பங்காகும். 

ஒரு முக்கோணத்தினுள் வரையப்படும் உள்நீள்வட்டங்களிலேயே முக்கோணத்தின் பக்கங்களை அவற்றின் நடுப்புள்ளிகளில் தொடுகின்ற உள்நீள்வட்டம் ஸ்டெயினர் உள்நீள்வட்டம் மட்டுமே. 

ஒரு முக்கோணத்தின் ஸ்டெயினர் உள்நீள்வட்டம் அம்முக்கோணத்தின் நடுப்புள்ளி முக்கோணத்தின் ஸ்டெயினர் வெளிநீள்வட்டமாக இருக்கும்.

முக்கோணத்தின் பக்க நீளங்கள் "a, b, c" எனில் ஸ்டெயினர் உள்நீள்வட்டத்தின் அரை-நெட்டச்சு, அரைச்-சிற்றச்சின் நீளங்கள் முறையே:

இதில்,

முக்கோணத்தின் மூன்று உச்சிகளும் ஒரு முப்படிப் பல்லுறுப்புக்கோவையின் சிக்கலெண் தீர்வுகளாக இருந்தால், அம்முக்கோணத்தின் ஸ்டெயினர் உள்நீள்வட்டத்தின் குவியமானது அந்தப் பல்லுறுக்கோவையின் வகைக்கெழுப் பல்லுறுப்புக்கோவையின் தீர்வுகளாக இருக்கும்.

"G", "F", "F" மூன்றும் முறையே முக்கோணத்தின் நடுக்கோட்டுச்சந்தி, முதல், இரண்டாவது பெர்மா புள்ளிகள் எனில்:

∠"F""GF" கோணத்தின் உட்கோண இருசமவெட்டியாக ஸ்டெயினர் உள்நீள்வட்டத்தின் நெட்டச்சு அமையும். ஸ்டெயினர் உள்நீள்வட்டத்தின் நெட்டச்சு, சிற்றச்சின் நீளங்கள் முக்கோணத்தின் நடுக்கோட்டுச்சந்திக்கும் இரு பெர்மா புள்ளிகளுக்கும் இடைப்பட்ட தூரங்களின் கூடுதலாகவும் வித்தியாசமாகவும் இருக்கும்.

ஸ்டெயினர் உள்நீள்வட்டத்தின் இரு அச்சுகளும் முக்கோணத்தின் பக்கங்களைத் தொடுமாறு வரையப்பட்ட தனித்த பரவளையமான கீப்பெர்ட் பரவளையத்திற்குத் தொடுகோடுகளாகவும் முக்கோணத்தின் ஆய்லர் கோடு அப்பரவளையத்தின் இயக்குவரையாகவும் அமைகின்றன.

"ABC" முக்கோணத்தினுள் வரையப்பட்ட ஏதேனுமொரு உள்நீள்வட்டத்தின் குவியங்கள் "P" , "Q" எனில்:

முக்கோணத்துக்குள் வரையப்படும் ஸ்டெயினர் உள்நீள்வட்டத்தை பலகோணங்களுக்கும் பொதுமைப்படுத்தலாம். சில பலகோணங்கள் ("n"-gons) அவற்றின் பக்கங்களின் நடுப்புள்ளிகளைத் தொடுமாறு வரையப்பட்ட உள்நீள்வட்டங்களைக் கொண்டுள்ளன. அந்த உள்நீள்வட்டங்களின் குவியங்கள் அப்பலகோணத்தின் உச்சிகளைத் தீர்வுகளாகக் கொண்ட பல்லுறுப்புக்கோவையின் வகைக்கெழுப் பல்லுறுப்புக்கோவையின் தீர்வுகளாக அமையும்.


</doc>
<doc id="255582" url="https://ta.wikipedia.org/wiki?curid=255582" title="பாலசமுத்திரம் - வருவாய் கிராமம்">
பாலசமுத்திரம் - வருவாய் கிராமம்

பழனியிலிருந்து தெற்கே சுமார் 3 கி.மீ.தூரத்தில் இக்கிராமத்தின் எல்லை தொடங்கி கோடைக்கானல் மலை அடிவாரம் வரையிலும் நீண்டு அமைந்து உள்ளது. கடல் மட்டத்திலிருந்து 586 மீட்டர் உயரத்தில் உள்ளது. 

இக்கிராமத்தின் தென்கிழக்கில் சுமார் 4 கி.மீ தூரத்தில் கோடைக்கானல் மலை வடமேற்கு பகுதிகளில் உற்பத்தியாகி வரும் பாலாறு, பொருந்தலாறு]] என்ற இரு ஆறுகளின் குறுக்கே கட்டப்பட்டுள்ள பாலாறு-பொருந்தலாறு அணை உள்ளது.

இந்திய 2001 மக்கள் தொகை கணக்கெடுப்பின்படி 12,281 மக்கள் இங்கு வசிக்கின்றார்கள். இவர்களில் 51% ஆண்கள், 49% பெண்கள் ஆவார்கள். பாலசமுத்திரம் மக்களின் சராசரி கல்வியறிவு 53% ஆகும், இதில் ஆண்களின் கல்வியறிவு 63%, பெண்களின் கல்வியறிவு 42% ஆகும். இது இந்திய தேசிய சராசரி கல்வியறிவான 59.5% விட குறைந்ததே. பாலசமுத்திரம் மக்கள் தொகையில் 10% ஆறு வயதுக்குட்பட்டோர் ஆவார்கள்.

இக்கிராமம் வரதமாநதி அணையின் நீர்வள ஆதாரம் முழுவதும் கொண்டு நெல், கரும்பு, தென்னை, பழத் தோட்டங்களுடன், காய்கறிகளும் அதிகமாக பயிரிடப்படுகிறது. 




</doc>
<doc id="255593" url="https://ta.wikipedia.org/wiki?curid=255593" title="பிருந்தாவன் அதிவிரைவு தொடர்வண்டி">
பிருந்தாவன் அதிவிரைவு தொடர்வண்டி

பிருந்தாவன் அதிவிரைவு தொடர்வண்டி (Brindavan Express), எண்:12639/12640 என்பது பெங்களூரு - சென்னை இடையே தினசரி இயக்கப்படும் தொடர்வண்டியாகும். சென்னை மத்திய தொடர்வண்டி நிலையதில் காலை 07:05 ற்கு புறப்படும் இது நண்பகல் 02:00 மணிக்கு பெங்களூரு வந்தடையும். மீண்டும் நண்பகல் 03:00 மணிக்கு பெங்களூரில் இருந்து புறப்பட்டு , இரவு 09:05 ற்கு சென்னை வந்தடையும்.

1964ஆம் ஆண்டு தென்னக ரயில்வேயால் முதல் முதலாக இரு மாநிலங்களுக்கிடையே இயக்கப்பட்ட தொடர்வண்டியான இது, ஆரம்பத்தில் 7.5 மணி நேரம் பயணமாகவும் 360 கிலோமீட்டர் பயண தூரமாக கொண்டிருந்தது.

பிருந்தாவன் அதிவிரைவு தொடர்வண்டி அரக்கோணம், காட்பாடி, ஜோலார்பேட்டை, குப்பம் மற்றும் பங்காருபேட்டை ஆகிய ஐந்து முக்கிய தொடர்வண்டி நிலைய சந்திப்புகளை கடந்து செல்கிறது. அது மட்டுமன்றி பெரம்பூர், வாலாஜா ரோடு, ஆம்பூர், வாணியம்பாடி, கிருஷ்ணராஜபுரம் மற்றும் பெங்களுரு கண்டோன்மென்ட் ஆகிய நிலையங்களிலும் நின்று செல்கிறது.


</doc>
<doc id="255594" url="https://ta.wikipedia.org/wiki?curid=255594" title="புதச்சு">
புதச்சு

பழனியிலிருந்து [தெற்கே சுமார் 7 கி.மீ.தூரத்தில் பாலாறு-பொருந்தலாறு அணையிலிருந்து துவங்கி மேற்காக வரிந்த நிலப்பரப்பே இக்கிராமம். இக்கிராமம் கடல் மட்டத்திலிருந்து 446 மீட்டர் உயரத்தில் உள்ளது. புதச்சு கிராமத்திற்கு குடியிருப்புகளோ! மக்கள் தொகைக் கணக்கோ இல்லை.

இக்கிராமம் பாலாறு-பொருந்தலாறு அணையின் நீர்வள ஆதாரம் முழுவதும் கொண்டு நெல், கரும்பு, தென்னை, காய்கறிகளும் அதிகமாக பயிரிடப்படுகிறது. 




</doc>
<doc id="255595" url="https://ta.wikipedia.org/wiki?curid=255595" title="தாமரைக்குளம் (பழனி)">
தாமரைக்குளம் (பழனி)

பழனியிலிருந்து உடுமலைப்பேட்டை (கொழுமம்-வழி) செல்லும் மாநில நெடுஞ்சாலையில் பழனியிலிருந்து தெற்கே சுமார் 11 கி.மீ.தூரத்தில் நெய்க்காரப்பட்டி வருவாய் கிராமத்தின் கிழக்கே 3 கி.மீ தொலைவில் அமைந்து உள்ளது. 

இந்திய 2001 மக்கள் தொகை கணக்கெடுப்பின்படி, தாமரைக்குளம் கிராமத்தில் 260 வீடுகள் உள்ளது. இக்கிராமத்தில் 1068 பேர் வசிக்கின்றார்கள். பாலின விகிதம் 48.59 %. இதில் 519 பேர் ஆண்கள்; 549 பேர் பெண்கள்.இக்கிராமத்தில் ஆரம்பப் பள்ளி 1 மட்டும் உள்ளது.

அதிக மேட்டுப் பகுதியானதால் புன்செய் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255596" url="https://ta.wikipedia.org/wiki?curid=255596" title="பெரியம்மாபட்டி">
பெரியம்மாபட்டி

பெரியம்மாபட்டி (en:PERIAMMAPATTY) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் நாற்பதாவது எண் கொண்ட வருவாய் கிராமம் (கிராம எண்:40) ஆகும். 
பழனியிலிருந்து உடுமலைப்பேட்டை (கொழுமம்-வழி) செல்லும் மாநில நெடுஞ்சாலையில் பழனியிலிருந்து தெற்கே சுமார் 17 கி.மீ.தூரத்தில் நெய்க்காரப்பட்டி வருவாய் கிராமத்தின் கிழக்கே 5 கி.மீ தொலைவில் தொடங்கி கோடைக்கானல் மலை அடிவாரம் வரையிலும் நீண்டு அமைந்து உள்ளது.

இந்திய 2001 மக்கள் தொகை கணக்கெடுப்பின்படி, பெரியம்மாபட்டி கிராமத்தில் 1435 வீடுகள் உள்ளது. இக்கிராமத்தில் 5550 பேர் வசிக்கின்றார்கள். பாலின விகிதம் 54.12 %. இதில் 2816 பேர் ஆண்கள்; 2734 பேர் பெண்கள். இக்கிராமத்தில் ஆரம்பப் பள்ளி 7 உள்ளது.

இக்கிராமம் பாலாறு-பொருந்தலாறு அணையின் நீர்வள ஆதாரத்தின் ஒரு பகுதியாக இராஜ வாய்க்கால் முழுவதும் கொண்டு நெல், கரும்பு, தென்னை, காய்கறிகளும் அதிகமாக பயிரிடப்படுகிறது. 




</doc>
<doc id="255597" url="https://ta.wikipedia.org/wiki?curid=255597" title="இரவிமங்கலம்">
இரவிமங்கலம்

இரவிமங்களம் (en:ERRAVIMANGALAM) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் நாற்பத்தொன்றாவது எண் கொண்ட வருவாய் கிராமம் (கிராம எண்:41) ஆகும். 
பழனியிலிருந்து உடுமலைப்பேட்டை (கொழுமம்-வழி) செல்லும் மாநில நெடுஞ்சாலையில் பழனியிலிருந்து தெற்கே சுமார் 9 கி.மீ.தூரத்தில் அ.கலையம்புத்தூர் வருவாய் கிராமத்தின் கிழக்கே 5 கி.மீ தொலைவில் தொடங்கி கோடைக்கானல் மலை அடிவாரம் வரையிலும் நீண்டு அமைந்து உள்ளது. கடல் மட்டத்திலிருந்து 523 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, இரவிமங்களம் கிராமத்தில் 107 வீடுகள் உள்ளது. இக்கிராமத்தில் 440 பேர் வசிக்கின்றார்கள். பாலின விகிதம் 53.40 %. இதில் 235 பேர் ஆண்கள்; 205 பேர் பெண்கள்.இக்கிராமத்தில் ஆரம்பப் பள்ளி 1 மட்டும் உள்ளது.

அதிக மேட்டுப் பகுதியானதால் புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255598" url="https://ta.wikipedia.org/wiki?curid=255598" title="அ. கலையம்புத்தூர்">
அ. கலையம்புத்தூர்

அ. கலையம்புத்தூர் (அக்ராஹரம் கலையம்புத்தூர்) (en:A.KALAYAMPUTHUR) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் நாற்பத்திரெண்டாவது எண் கொண்ட வருவாய் கிராமம் (கிராம எண்: 42) ஆகும். 
பழனியிலிருந்து உடுமலைப்பேட்டை செல்லும் தேசிய நெடுஞ்சாலையில் பழனியிலிருந்து மேற்கே சுமார் 4 கி.மீ.தூரத்தில் அமைந்து உள்ளது. கடல் மட்டத்திலிருந்து 473 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, அ.கலையம்புத்தூர் கிராமத்தில் 2570 வீடுகள் உள்ளது. இக்கிராமத்தில் 9859 பேர் வசிக்கின்றார்கள். பாலின விகிதம் 54.12 %. இதில் 4850 பேர் ஆண்கள்; 5000 பேர் பெண்கள். இக்கிராமத்தில் ஆரம்பப் பள்ளி 4ம், நடுநிலைப் பள்ளி 1ம், உயர்நிலைப்பள்ளி 1ம் உள்ளது.

பாலாறு-பொருந்தலாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255599" url="https://ta.wikipedia.org/wiki?curid=255599" title="பெரிய கலையம்புத்தூர்">
பெரிய கலையம்புத்தூர்

பெரியகலையம்புத்தூர் (en:PERIAKALAYAMPUTHUR) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி வருவாய் வட்டத்தின், நாற்பத்தி மூன்றாவது எண் கொண்ட வருவாய் கிராமம் (கிராம எண்:43) ஆகும். 
பழனியிலிருந்து உடுமலைப்பேட்டை (கொழுமம்-வழி) செல்லும் மாநில நெடுஞ்சாலையில் பழனியிலிருந்து தெற்கே சுமார் 8 கி.மீ.தூரத்தில் நெய்க்காரப்பட்டி வருவாய் கிராமத்தின் கிழக்கே அமைந்து உள்ளது. கடல் மட்டத்திலிருந்து 516 மீட்டர் உயரத்தில் உள்ளது. பெரியகலையம்புத்தூர் கிராமத்திற்கு குடியிருப்புகளோ! மக்கள் தொகைக் கணக்கோ இல்லை.

இக்கிராமம் [பாலாறு-பொருந்தலாறு அணை]]யின் நீர்வள ஆதாரத்தின் ஒரு பகுதியைகொண்டு நெல், கரும்பு, தென்னை, பயிரிடப்படுகிறது. 




</doc>
<doc id="255604" url="https://ta.wikipedia.org/wiki?curid=255604" title="விழுப்புரம் சந்திப்பு தொடருந்து நிலையம்">
விழுப்புரம் சந்திப்பு தொடருந்து நிலையம்

விழுப்புரம் சந்திப்பு தொடருந்து நிலையம் இந்தியாவின் தமிழ்நாட்டின் தென்னக இரயில்வேயின் முக்கியமான தொடருந்து நிலையமாகும், இது தமிழ்நாட்டின் தலைநகரான சென்னையையும், தென்தமிழகத்தினையும் இணைக்கும் மிகமுக்கியமான இணைப்பு நிலையமாக திகழ்கிறது. இது தென்னக இரயில்வேயின் ஐந்து முக்கியமான தொடருந்து நிலையங்களுள் ஒன்றாகவும், ('A Grade') நிலையமாகவும் திகழ்கிறது.

விழுப்புரம் சந்திப்பு தொடருந்து நிலையம் 20ஏக்கரில் அமைந்துள்ளது. இங்கு ஏழு நடைமேடைகள் உள்ளது, ஒவ்வொன்றும் 44மீட்டர் நிளத்தில் உள்ளது. இந்த ஏழு நடைமேடைகளையும் இரண்டு பாலங்கள் இணைக்கிறது. இது ஜிஎஸ்டி சாலை அருகில் அமைந்திருக்கிறது. 

விழுப்புரம் சந்திப்பு தொடருந்து நிலையத்திலிருந்து, விழுப்புரம் பழைய பேருந்து நிலையம் 1 கிலோமீட்டர் தொலைவில் அமைந்துள்ளது, மேலும் 40 கிலோமீட்டர் தொலைவில் புதுச்சேரி வானூர்தி நிலையம் உள்ளது.

விழுப்புரம் சந்திப்பு தொடருந்து நிலையத்திலிருந்து 5 தொடருந்து இணைப்புகள் பிரிந்து செல்கின்றது.


பின்வரும் இந்த தொடருந்து நிற்காமல் கடந்து செல்லும்



</doc>
<doc id="255608" url="https://ta.wikipedia.org/wiki?curid=255608" title="பழனி வருவாய் கோட்டம்">
பழனி வருவாய் கோட்டம்

பழனி வருவாய் கோட்டம் தமிழ்நாட்டின் திண்டுக்கல் மாவட்டத்தில் உள்ள மூன்று வருவாய் கோட்டங்களில் ஒன்றாகும். இந்த கோட்டத்தின் தலைமையகமாக பழனி நகரம் உள்ளது. இந்த வருவாய் கோட்டத்தின் கீழ் மூன்று வருவாய் வட்டங்கள், 18 குறு(உள்)வட்டங்கள், உள்ளன. . இந்த வருவாய் கோட்டத்தின் கீழ் 182 வருவாய் கிராமங்கள் உள்ளது.



</doc>
<doc id="255618" url="https://ta.wikipedia.org/wiki?curid=255618" title="வருவாய் வட்டம்">
வருவாய் வட்டம்

வருவாய் வட்டம் என்பது தமிழ்நாடு மாவட்டங்களில் வருவாய்த்துறையில் சில வருவாய் கிராமங்களை உள்ளடக்கி வருவாய் வட்டம் ("REVENUE TALUK") வட்ட அலுவலகம் (TALUK OFFICE) அமைக்கப்படுகின்றன. இவற்றின் தலைமை அலுவலராக வட்டாட்சியர் நியமிக்கப்படுகிறார்.







</doc>
<doc id="255620" url="https://ta.wikipedia.org/wiki?curid=255620" title="ஜேம்சு எட்வார்டு கீலர்">
ஜேம்சு எட்வார்டு கீலர்

கீலர் 1888 முதல் இலிக் வான்காணகத்தில் பணிபுரிந்தார். 1891இல் அலெகனி வான்காணகத்தில் இயக்குநராக அமர்ந்ததும் அங்கிருந்து விலகினார். பிறகு 1898இல் இலிக் வான்காணகத்துக்கு இயக்குநராக வந்தார். 1900க்குப் பிறகு நெடுநாட்கள் இல்லாமல் இதற்குள் இயற்கை எய்தினார். அலெகனி வான்காணகத்தில் உள்ள 31 அங்குல தொலைநோக்கி அடியில் அவரது உடல்நீறு ஒரு குடலையில் வைக்கப்பட்டுள்ளது.

கீலர் ஜார்ஜ் ஃஏலுடன் இணைந்து வானியற்பியல் இதழைத் தொடங்கித் தொடர்ந்து நடத்தினார். அது இன்றும் மிகச் சிறந்த வானியல் இதழாக விளங்குகிறது.

அவரது தந்தையார் எஃப். வில்லியம் ஆவார்; தாயார் அன்னா நீத்தன் கீலர். அவர் 1891இல் மணம்புரிந்தார். இவர்களுக்கு இரு குழந்தைகள்.

கீலருக்கு 1899இல் என்றி டிரேப்பர் பதக்கத்தை அமெரிக்கத் தேசிய அறிவியல் கல்விக்கழகம் தந்தது. இவர் 1900இல் பசிபிக் வானியல் கழகத்தின் தலைவராகத் தேர்ந்தெடுக்கப்பட்டார்.

கீலரும் பிறரும் உடன்தொடர, 1880இல் அலெகனி வான்காணக இயக்குநர் சாமுவேல் பியர்பான்ட் இலாங்லே விட்னி மலையின் கொடுமுடிக்கு அறிவியல் தேட்டப்பணிக்காகச் சென்றார். இத்தேட்டத்தின் நோக்கம் சூரியக் கதிர்வீச்சு புவி வளிமண்டலத்தில் குத்துயரத்தைப் பொறுத்து எப்படி வேறுபட்டவிகிதத்தில் உட்கவரப்படுகிறது என, உயர், தாழ்மட்ட உட்கவர் மதிப்புகளை ஒப்பிட்டு, ஆய்தலே ஆகும். இந்தத் தேட்டத்தால் 14,240 அடி உயரத்தில் உள்ள விட்னி மலையின் ஒரு கொடுமுடி "கீலர் ஊசி" எனப் பெயரிடப்பட்டுள்ளது.

சனிக் கோள் வளையங்களுக்கிடையில் உள்ள சந்து கீலர் சந்து எனவும் செவ்வாயில் உள்ள ஒரு மொத்தல் குழிவாய் கீலர் குழிவாய் எனவும் நிலாவில் உள்ள ஒரு குழிப்பள்ளம் கீலர் குழிப்பள்ளம் எனவும், ஒரு சிறுகோள் 2261 கீலர் எனவும் இவரது நினைவாகப் பெயரிடப்பட்டுள்ளன.



</doc>
<doc id="255625" url="https://ta.wikipedia.org/wiki?curid=255625" title="மலேசிய துணைப் பிரதமர்">
மலேசிய துணைப் பிரதமர்

மலேசியத் துணைப் பிரதமர் ("Deputy Prime Minister of Malaysia", ) என்பது மலேசியாவில் இரண்டாவது மிகப்பெரிய அரசியல் பதவியாகும். 1957ல் உருவாக்கப்பட்ட இப்பத்தவியில் இதுவரை 10 துணைப்பிரதமர்கள் பதவி வகித்துள்ளனர். முதல் பிரதமராக பதவி வகித்த துங்கு அப்துல் ரகுமான் இப்பதவியை உருவாக்கினார்.

தற்போதைய துணைப் பிரதமராக அகமது ஸாயித் ஹமீட் ஜூலை 28,2015 அன்று பதவி ஏற்றுக் கொண்டார்.

துணைப் பிரதமரின் அதிகாரப்பூர்வ இருப்பிடம் புத்ரஜயாவில் உள்ள சிறி சதாரியாவில் உள்ளது. முன்பு செரி தாமனில் இருந்தது.


</doc>
<doc id="255630" url="https://ta.wikipedia.org/wiki?curid=255630" title="மலேசியாவில் உள்ள தூதரகங்களின் பட்டியல்">
மலேசியாவில் உள்ள தூதரகங்களின் பட்டியல்

மலேசியாவில் உள்ள தூதரங்களின் பட்டியல், தற்போது தலைநகர் கோலாலம்பூரில் 95 தூதரங்கள் உள்ளன. மற்ற நகரங்களிலும் தூதரங்கள் உள்ளன. 

==தூதரகங்கள்=
கோலாலம்பூர்









</doc>
<doc id="255631" url="https://ta.wikipedia.org/wiki?curid=255631" title="இருகுளோரோபுளோரோமீத்தேன்">
இருகுளோரோபுளோரோமீத்தேன்

இருகுளோரோபுளோரோமீத்தேன் ("dichlorofluoromethane"), பிரியான் 21 ("Freon 21") அல்லது ஆர் 21 ("R 21") என்பது ஒரு கலப்பு ஆலோமீத்தேன் சேர்மம் அல்லது ஐதரோகுளோரோபுளோரோகார்பன் ஆகும். இச்சேர்மம் நிறமற்றதாகவும் மணமற்றதாகவும் காணப்படுகிறது. 178.5 °செ (451.7 கெ) வெப்பநிலை, மற்றும் 5.17 மெகாபாஸ்கல் (51.7 பார்) அழுத்தம் என்பது இதன் மாறுநிலைப் புள்ளி மதிப்பு ஆகும். 5 கெ முதல் 105 கெ வரையிலான வெப்பநிலையில் இது ஒருநிலையாக Pbca புறவெளித் தொகுதியில் இருக்கிறது.

இருகுளோரோபுளோரோமீத்தேன் உந்துபொருளாகவும் குளிர்பதனூட்டியாகவும் பயன்படுத்தப்படுகிறது. ஓசோன் குறைக்கும் உள்ளாற்றல் காரணமாக விரைவில் இச்சேர்மம் வெளியேற்றப்படுகிறது. இதனுடைய ஓசோன் குறைக்கும் உள்ளாற்றல் மதிப்பு 0.04 ஆகும். இருகுளோரோபுளோரோமீத்தேன் உற்பத்தியும் பயன்பாடும் 2004 ஆம் ஆண்டு முதல் 1989 இல் இருந்த அளவைக்காட்டிலும் 15 சதவீதம் அளவிற்கு வெகுவாகக் குறைக்கப்பட்டு வருகிறது. 2015 ஆம் ஆண்டிற்குள் இதன் உற்பத்தியும் பயன்பாடும் முற்றிலுமாக நீக்கப்படும் என்பது மொண்ட்ரியால் உடன்படிக்கையாகும்.



</doc>
<doc id="255641" url="https://ta.wikipedia.org/wiki?curid=255641" title="இல்டன் மெக்சிக்கோ சிட்டி ரெபோர்மா">
இல்டன் மெக்சிக்கோ சிட்டி ரெபோர்மா

இல்டன் மெக்சிக்கோ சிட்டி ரெபோர்மா என்பது மெக்சிகோ நகரத்தில் அமைந்துள்ள ஐந்து நட்சத்திர உணவகத்துடன் கூடிய தங்குவிடுதியாகும். இல்டன் விடுதிகளின் வரிசையில் ஒன்றான இது, அவ்னிடா யுவாரசுவின் மையப்பகுதியிலும், இடால்கோ மெட்ரோ நிலையத்தின் அருகாமையில் அமைந்துள்ளது.

1985-ம் ஆண்டு ஆரம்பிக்கப்பட்ட இவ்விடுதி, ஆரம்பகாலம் முதல் வியாபார மக்களிடம் பிரபலமாகவே உள்ளது. இவ்விடுதியில் 457 படுக்கயறைகளும், மெக்சிகன் ஈட்டரி எல் கார்டெனல் உள்ளிட்ட பல உணவு விடுதிகளும் உள்ளது. இங்கு விக்கிமேனியா 2015 நடைபெற்றது குறிப்பிடத்தக்கது. 


</doc>
<doc id="255643" url="https://ta.wikipedia.org/wiki?curid=255643" title="சிறுபான்மையினர் நலத்துறை அமைச்சகம் (இந்தியா)">
சிறுபான்மையினர் நலத்துறை அமைச்சகம் (இந்தியா)

சிறுபான்மையினர் நலத்துறை அமைச்சகம் (இந்தியா) அல்லது சிறுபான்மையினர் விவகாரத் துறை அமைச்சகம் (Minstry of Minority Affairs), இந்திய அரசால் 2006ல் ஏற்படுத்தப்பட்ட அமைச்சகம் ஆகும். இந்த அமைச்சகமே சிறுபான்மை மக்களின் நலன்களை காக்கும் இந்திய அரசின் உச்சகட்ட அமைப்பாகும். இந்திய சிறுபான்மையினருள் இசுலாமியர், சீக்கியர், கிறித்தவர், பௌத்தர், பார்சி மற்றும் சமணர் ஆகியோரும் அடக்கம் 






</doc>
<doc id="255656" url="https://ta.wikipedia.org/wiki?curid=255656" title="பேரிஜம் ஏரி">
பேரிஜம் ஏரி

பேரிஜம் ஏரி (Berijam Lake), தமிழ்நாட்டின், கொடைக்கானல், மோயர்முனைப் பகுதியிலிருந்து 18 கி.மீட்டர் தூரத்தில் அமைந்துள்ளது. 24 கிலோ மீட்டர் சுற்றளவு கொண்ட பேரிஜம் ஏரியின் தண்ணீர், தேனி மாவட்டம், பெரியகுளம் மக்களின் குடிநீராகப் பயன்படுகிறது. பேரிஜம் ஏரி ஆசியாவிலேயே மிகப்பெரிய நன்னீர் ஏரியில் 2ஆவது இடத்தை பெற்றுள்ளது. பேரிஜம் செல்லும் வழியில் உள்ள "மதிக்கெட்டான் சோலை"யில், வனத்துறையின் அனுமதியுடன் மலையேறும் பயிற்சி அளிக்கப்படுகிறது. இப்பகுதி அதிகமான மூலிகைச் செடிகளும், சிறுத்தை, செந்நாய், காட்டு மாடு, மலைப் பன்றி, மான், காட்டுக் கோழி போன்ற காட்டு உயிரினங்களும் கொண்டது. 
கொடைக்கானல், மோயர் பாயிண்டிலிருந்து பாம்பார்புரம் கூட்டு வன மேலாண்மை குழு சார்பில் சுற்றுலா பேருந்து இயக்கப்படுகிறது. 
தனியார் வாகனங்களுக்கு, கொடைக்கானல் வன அலுவலகத்தில் செவ்வாய்க்கிழமை தவிர அனைத்து நாள்களிலும் காலை 8.30 முதல் 9 மணி வரை முப்பது நிமிடங்கள் மட்டும் அனுமதி வழங்கப்படுகிறது.




</doc>
<doc id="255657" url="https://ta.wikipedia.org/wiki?curid=255657" title="திற நூலகம்">
திற நூலகம்

திறந்த வெளி நூலகம் (Open Library) என்பது "பதிப்பிக்கப்பட்ட ஒவ்வொரு நூலுக்கும் ஒவ்வொரு வலைப்பக்கத்தை" உருவாக்கும் நோக்குடன் செயல்படும் இணையத் திட்டம் ஆகும். இதனை ஏரன் சுவோற்சு, புரூசுட்டர் கேல் மற்றும் பலர் தொடங்கினர். இது ஒரு இணைய ஆவணகத் திட்டம் ஆகும். இத்திட்டத்துக்கான ஒரு பகுதி நிதியை கலிப்போர்னியா அரசு நூலகமும் கேல்/ஆசுட்டின் அறக்கட்டளையும் வழங்கியுள்ளன. 

இத்திட்டம் பல்வேறு பொதுக்கள நூல்களையும் தற்போது அச்சில் இல்லாத நூல்களையும் இணையத்தில் படிக்கும் வசதியைத் தருகிறது.



</doc>
<doc id="255661" url="https://ta.wikipedia.org/wiki?curid=255661" title="பல்மினிக் அமிலம்">
பல்மினிக் அமிலம்

பல்மினிக் அமிலம் (Fulminic acid ) என்பது HCNO என்ற மூலக்கூற்று வாய்ப்பாடுடன் உள்ள ஒரு வேதிச் சேர்மமாகும். எட்வார்டு சார்லசு ஓவார்டு என்பவர் 1800 ஆம் ஆண்டில் இதனுடைய முதலாவது வெள்ளி உப்பைக் கண்டறிந்தார். பின்னர் 1824 ஆம் ஆண்டில் வோன் இலைபிக் இதைப்பற்றிய ஆய்வுகளை மேற்கொண்டார். கரிம வேதியியல் அமிலமான பல்மினிக் அமிலம் சமசயனிக் அமிலத்தினுடைய ஒரு மாற்றியன் ஆகும். ஓராண்டிற்குப் பின்னர் இதனுடைய வெள்ளி உப்பை பிரெடரிக் வோலர் கண்டறிந்தார். 1966 ஆம் ஆண்டில்தான் தனி பல்மினிக் அமிலம் தனித்துப் பிரிக்கப்பட்டது. 

பல்மினிக் அமிலமும் இதனுடைய பல்மினேட்டு உப்புகளும், உதாரணமாக பாதரச பல்மினேட்டு மிகவும் அபாயகரமான சேர்மங்களாகும். பெரும்பாலும் மற்ற வெடிபொருட்களை வெடிக்கத் தூண்டும் தொடக்கநிலை வெடிபொருள்களாக இவை பயன்படுத்தப்படுகின்றன. பல்மினிக் அமிலத்தின் ஆவியும் மிகுந்த நச்சுத்தன்மை மிக்கது ஆகும்.



</doc>
<doc id="255668" url="https://ta.wikipedia.org/wiki?curid=255668" title="ஸ்டெயினர் நீள்வட்டம்">
ஸ்டெயினர் நீள்வட்டம்

வடிவவியலில் ஒரு முக்கோணத்தின் ஸ்டெயினர் நீள்வட்டம் அல்லது ஸ்டெயினர் சுற்றுநீள்வட்டம் ("Steiner ellipse", "Steiner circumellipse") என்பது அம்முக்கோணத்தின் உச்சிப்புள்ளிகள் வழியே வரையப்படும் தனித்த நீள்வட்டமாகும். இது முக்கோணத்தின் வெளிப்புறத்தில் அமைகிறது. இந்நீள்வட்டம் ஒரு சுற்றுக்கூம்புவெட்டாகும். இதன் மையம் முக்கோணத்தின் நடுக்கோட்டுச்சந்தியுடன் ஒன்றுபடும். ஒரு முக்கோணத்தின் சுற்றுவட்டமும் அம்முக்கோணத்திற்கு ஒரு சுற்றுக்கூம்பு வெட்டாகும். ஆனால் சமபக்க முக்கோணம் தவிர்த்த பிற முக்கோணங்களுக்கு சுற்றுவட்டத்தின் மையம் முக்கோணத்தின் நடுக்கோட்டுச்சந்தியில் அமைவதில்லை.

ஸ்டெயினர் நீள்வட்டத்தின் பரப்பளவு முக்கோணத்தின் பரப்பளவைப்போல formula_1 மடங்காகும். எனவே ஸ்டெயினர் நீள்வட்டத்தின் பரப்பளவு ஸ்டெயினர் உள்நீள்வட்டத்தின் பரப்பளவைப்போல நான்கு மடங்காக உள்ளது. முக்கோணத்தின் சுற்றுநீள்வட்டங்களிலேயே ஸ்டெயினர் நீள்வட்டம்தான் குறைந்தபட்ச பரப்பளவு கொண்டதாகும்.

ஸ்டெயினர் நீள்வட்டத்தின் முந்நேரியல் சமன்பாடு:

ஸ்டெயினர் நீள்வட்டத்தின் அரைநெட்டச்சு, அரைச்சிற்றச்சு நீளங்கள்:

ஸ்டெயினர் நீள்வட்டத்தின் குவிய நீளம்:

இதில், formula_5

இந்நீள்வட்டத்தின் குவியங்கள் ”பைக்கார்ட் புள்ளிகள்” ("Bickart points") என அழைக்கப்படுகின்றன.


</doc>
<doc id="255670" url="https://ta.wikipedia.org/wiki?curid=255670" title="விவசாயத் துறை அமைச்சகம் (இந்தியா)">
விவசாயத் துறை அமைச்சகம் (இந்தியா)

விவசாயத் துறை அமைச்சகம் அல்லது வேளாண்மைத் துறை அமைச்சகம் ("Ministry of Agriculture,India") இந்திய அமைச்சகங்களில் ஒன்றாகும். இந்தியாவின் விவசாய வளர்ச்சி மற்றும் மேம்பாட்டிற்கு இன்றியமையாத விதிமுறைகள், ஒழுங்குமுறைகள் மற்றும் சட்டதிட்டங்கள் வடிவமைப்பது இந்த அமைச்சின் பொறுப்பு. இந்த அமைச்சகத்தின் மூன்று முக்கிய நோக்கங்கள் விவசாயம், உணவு உற்பத்தி மற்றும் பதனம் செய்தல், கூட்டுறவு ஆகியன ஆகும்.

இந்தியாவின் முக்கிய வாழ்வாதரம் விவசாயத்தினை அடிப்படையாக கொண்டுள்ளது. 2009-10ல் இந்தியாவின் 52.1% மக்கள் நேரடியாகவோ அல்லது மறைமுகமாகவோ விவசாயத்தினையே சார்ந்துள்ளனர். விவசாயமே தொழிற்சாலைகளுக்குத் தேவையான மூலப்பொருள்களை வழங்கவும் செய்கின்றது. இந்தியாவில் வேளாண்மை என்பது அதிகரித்துவரும் மக்கள்தொகைக்கு தகுந்தவாறு உணவு உற்பத்தியை அதிகரித்து விளைபொருள் தட்டுப்பாட்டினைக் கட்டுப்படுத்துவதாகும்.

1871 ஜீன்-ல் வருவாய், விவசாயம் மற்றும் வர்த்தக இலாகா உருவாக்கப்பட்டது. இது இந்தியாவின் விவசாயம் சம்பந்தப்பட்ட விவகாரங்களை கையாண்டது. அதற்கு முன்னர் விவசாய விவகாரங்கள் உள்துறை அமைச்சகத்தின் கட்டுப்பாட்டின் கீழ் இருந்துவந்தது.

1881ல் பஞ்சக் கட்டுப்பாடு ஆணயத்தின் (Famine Commission) அறிவுறுத்தலின்படி, வருவாய் மற்றும் விவசாயத்துறை (Department of Revenue and Agriculture) ஏற்படுத்தப்பட்டது, பின்னர் 1923ல் பொருளாதாரம் மற்றும் திறன்மேம்பாட்டின் மேம்படுத்தும் நோக்கத்திற்காக கல்வி, சுகாதாரம், விவசாயம், வருவாய் ஆகியன ஒரே துறையின் (Department of Education, Health and Lands) கீழ் வந்தது. 

விடுதலைக்குப் பின்பு 1947 முதல், விவசாய இலாகா விவசாயத் துறை அமைச்சகமாக மாற்றப்பட்டது.

விடுதலைக்குப் பின்னரும் இந்த அமைச்சகம் காலச் சூழ்நிலைகளுக்கேற்ப பல்வேறு மாறுபாடுகளை சந்த்தித்தவண்ணம் உள்ளது. ஊரக வளர்ச்சித் துறை, இராசயனத் துறை அமைச்சகம், சுற்றுச்சுழல் மற்றும் வன அமைச்சகம், உணவு பதப்படுத்தும் துறை அமைச்சம் எனப் பல்வேறு அமைச்சகங்கள் விவசாயத் துறையிலிருந்து பிரிக்கப்பட்டது.

விவசாயத் துறை அமைச்சகம் ஒவ்வொரு ஆண்டும் "விவசாயத்துறையின் புள்ளிவிவரங்கள் ஒரு பார்வை " என்ற ஆண்டறிக்கையை சமர்ப்பிக்கின்றது. இது இந்தியாவின் பகுதிவாரியாகாவும், பயிர்களின்வாரியாகவும் விவசாயம் சம்பந்தப்பட்ட விவரங்களையும், கிராமப்புற பொருளாதாரக் காரணிகளான கடன் போன்றவற்றையும் தெளிவாகக் கூறுகின்றது. 

விவசாயத் துறை அமைச்சகம் மூன்று முக்கிய துறைகளைக் கொண்டுள்ளது.


விவசாயிகளின் கூட்டுறவு திட்டங்களை மேற்கொள்வது போன்ற பணிகளை மேற்கொள்கிறது. இத்துறையானது விவசாயப் பணி முறை (Agriculture MMP) திட்டம் மூலம் விவசாய இ-ஆளுமை திட்டங்களை மேற்கொள்கிறது.


இது விவசாய அடிப்படை மற்றும் செயல்ஆராய்ச்சி, தொழில்நுட்ப அபிவிருத்தி மற்றும் நாடு முழுவதுமுள்ள பல்வேறு விவசாய நிறுவனங்களை இணைக்கிறது. கூடுதலாக இதுவே இந்திய விவசாய ஆராய்ச்சி மன்றத்தை (ICAR) நிர்வகிக்கிறது.


இதன் முக்கிய பொறுப்பு கால்நடைகள், மீன்களின் உற்பத்தியைப் பெருக்குவதாகும்.

மூன்று இலாகாக்களின் செயலகங்களும் விவசாய அமைச்சகத்திலேயே செயல்படுகின்றன.




</doc>
<doc id="255674" url="https://ta.wikipedia.org/wiki?curid=255674" title="ஸ்டெயினர்-லெமசு தேற்றம்">
ஸ்டெயினர்-லெமசு தேற்றம்

ஸ்டெயினர்-லெமசு தேற்றம் ("Steiner–Lehmus theorem"), ஜெர்மானியக் கணிதவியலாளர் சி. எல். லெமசால் உருவாக்கப்பட்டு சுவிட்சர்லாந்தின் கணிதவியலாளர் யாக்கோபு ஸ்டெயினரால் நிறுவப்பட்ட எளிய வடிவவியல் தேற்றமாகும்.

1840 இல், இத்தேற்றதிற்கு வடிவவியல் நிறுவலை அளிக்குமாறு சி. எல். லெமசு, பிரஞ்சுக் கணிதவியலாளர் சி. இசுட்டோர்முக்கு (Jacques Charles François Sturm) எழுதிய கடிதத்தில் தான் இத்தேற்றம் முதன்முதலாக குறிப்பிடப்பட்டுள்ளது. இசுட்டோர்ம் அதனைப் பிற கணிதவியலாளர்களிடம் தெரிவித்தார். இத்தேற்றத்துக்கான நிறுவலை முதலில் அளித்தவர் ஸ்டெயினராவார். இத்தேற்றம் குறித்த பல கட்டுரைகள் வெளியானதைத் தொடர்ந்து, தேற்றம் வடிவவியலில் பரவலானது.

இசுட்டூவர்ட்டின் தேற்றத்தின்படி
இதில் "d" என்பது முக்கோணத்தின் ஒரு விழுகோட்டின் நீளம். 

மேலுள்ள சமன்பாட்டிலிருந்து "d" இன் மதிப்பு:

இந்த விழுகோடு ஒரு கோண இருசமவெட்டி எனில் கோண இருசமவெட்டித் தேற்றப்படி,
இதேபோல: 

சமன்பாடு (1) இல் "m", "n" மதிப்புகளைப் பதிலிட கோண இருசமவெட்டியின் நீளம்:

இதேபோல மற்றொரு கோண இருசமவெட்டியின் நீளம்:

கோண இருசமவெட்டிகளின் நீளங்கள் சமம் எனில்:

எனவே ஒரு முக்கோணத்தின் இரண்டு கோண இருசமவெட்டிகளின் நீளங்கள் சமமாக இருந்தால் அம்முக்கோணம் இருசமபக்க முக்கோணமாகும் என நிறுவப்பட்டது.



</doc>
<doc id="255681" url="https://ta.wikipedia.org/wiki?curid=255681" title="பிரீட்ரிக் வில்கெல்ம் அர்கெலாந்தர்">
பிரீட்ரிக் வில்கெல்ம் அர்கெலாந்தர்

பிரீட்ரிக் வில்கெல்ம் ஆகத்து அர்கிலாந்தர் ("Friedrich Wilhelm August Argelander", 22 மார்ச் 1799 – 17 பிப்ரவரி 1875) ஒரு செருமானிய வானியலாளர். இவர் விண்மீன்களின் பொலிவுகளையும் இருப்புகளையும் தொலைவுகளையும் தீர்மானித்து அதனால் பெயர்பெற்றவர்.





</doc>
<doc id="255683" url="https://ta.wikipedia.org/wiki?curid=255683" title="உலகத் தாய்ப்பாலூட்டல் வாரம்">
உலகத் தாய்ப்பாலூட்டல் வாரம்

உலகத் தாய்ப்பாலூட்டல் வாரம் ("World Breastfeeding Week", WBW) தாய்ப்பாலின் முக்கியத்துவத்தை உணர்த்தும் வகையில் ஆண்டுதோறும் ஆகத்து 1 முதல் ஆகத்து 7 வரை 120 இற்கும் மேற்பட்ட நாடுகளில் கொண்டாடப்படுகிறது. 2010 ஆம் ஆண்டில் 79 நாடுகளில் 488 அமைப்புகள், 406,620 தனியார்கள் கலந்துகொண்ட 540 நிகழ்வுகள் இடம்பெற்றுள்ளன.

தாய்ப்பாலூட்டலுக்கான உலகக் கூட்டமைப்பு, உலக சுகாதார அமைப்பு, ஐக்கிய நாடுகளின் சிறுவர் நிதியம் ஆகிய நிறுவனங்களின் உதவியுடன், தாய்ப்பாலூட்டலை ஊக்குவிக்கும் முகமாக 1991 ஆம் ஆண்டு முதல் இவ்வாரம் கொண்டாடப்பட்டு வருகிறது.


</doc>
<doc id="255690" url="https://ta.wikipedia.org/wiki?curid=255690" title="நிதி அமைச்சகம் (இந்தியா)">
நிதி அமைச்சகம் (இந்தியா)

நிதி அமைச்சகம் (Ministry of Finance) என்பது நாட்டின் நிதி விவகாரங்களைக் கவனிக்கும் இந்திய அரசின் அமைச்சகங்களுள் ஒன்றாகும். இது இந்தியாவின் முக்கிய அமைச்சகங்களுள் ஒன்று. இதன் தலைவர் நிதியமைச்சர் எனப்படுவார். இந்த அமைச்சகத்தின் பணியானது, வரி, நிதித் துறை சார்ந்த சட்டங்கள், பங்கு சந்தை, வருடாந்திர வரவு-செலவு திட்ட மதிப்பீடு, தேசிய மற்றும் மாநில அரசு நிதி மற்றும் நிதி நிறுவனங்களை கட்டுப்படுத்துவதாகும்.

நிதியமைச்சகத்தின் நிர்வாகத்தின் கிழேயே குடியியல் பணிகளின் உட்பிரிவுகளான ( இந்திய வருவாய் பணி (Indian Revenue Service), இந்திய பொருளாதார சேவை (Indian Economic Service , இந்திய செலவு கணக்குகள் சேவை (Indian Cost Accounts Service) மற்றும் இந்தியன் சிவில் கணக்குகள் சேவை (Indian Civil Accounts Service) உட்பட) வருகின்றது.

விடுதலைப் பெற்ற இந்தியாவின் முதல் நிதியமைச்சர் ஆர். கே. சண்முகம் செட்டியார் ஆவார். இவர் 1947 நவம்பர் 26 அன்று விடுதலை இந்தியாவின் முதல் நிதி நிலை அறிக்கையை சமர்பித்தார்.

நிதி அமைச்சகம் ஐந்து பிரிவுகளை கொண்டது.

இந்தியாவின் நிதியமைச்சர்கள்


</doc>
<doc id="255698" url="https://ta.wikipedia.org/wiki?curid=255698" title="மை லவ் ஃப்ரம் த ஸ்டார்">
மை லவ் ஃப்ரம் த ஸ்டார்

மை லவ் ஃப்ரம் த ஸ்டார் ("My Love from the Star") என்பது தென் கொரியா நாட்டுத் தொலைக்காட்சி தொடர் ஆகும். இந்த தொடரை ஜாங் டே யூ மற்றும் லீ டாங்-யோன் என்பவர்கள் இயக்கியுள்ளார்கள். இந்த தொடரில் கதாநாயகியாக ஜூன் ஜி-ஹியான் மற்றும் கதாநாயகனாக கிம் சூ-ஹியான் நடித்துள்ளனர். இவர்களுடன் பார்க் ஹே-ஜின், யூ இன்-நா உள்ளிட்ட பலர் நடித்துள்ளனர்.

இந்த தொடரை தமிழ் மொழியில் கே-தொடர்கள் என்ற பெயரில் மொழி மாற்றம் செய்யப்பட்டு 30 ஜூலை 2015ஆம் ஆண்டு முதல் திங்கள் முதல் வெள்ளி வரை தினமும் இரவு 7:30 மணிக்கு புதுயுகம் தொலைக்காட்சியில் ஒளிபரப்பாகவுள்ளது.

இந்தத் தொடர் 400 வருடங்களாக பூமியில் வசிக்கும் வேற்றுகிரகவாசிக்கும் புகழ்பெற்ற 18 வயசு நடிகைக்கும் ஏற்படும் புதுமையான காதலை விபரிக்கின்றது.




</doc>
<doc id="255702" url="https://ta.wikipedia.org/wiki?curid=255702" title="கொடைக்கானல் ஏரி">
கொடைக்கானல் ஏரி

கொடைக்கானல் ஏரி (Kodaikanal Lake), தமிழ்நாட்டின் திண்டுக்கல் மாவட்டத்தில், மேற்கு தொடர்ச்சி மலையில், கொடைக்கானல் நகரத்தின் மையத்தில் 24 ஹெக்டரில் அமைந்த செயற்கை ஏரியாகும்.
1863இல் மதுரை மாவட்ட ஆட்சியாளராக இருந்த ஆங்கிலேயேர் சர் ஹென்றி லெவிங்கெ என்பவர் கொடைக்கானல் ஏரி நிறுவ காரணமானவர்.

கொடைக்கானல் ஏரி படகு சவாரி செல்ல விரும்பும் சுற்றுலாப் பயணிகளை கவரக்கூடிய இடமாகும். மிதிவண்டிப் பயிற்சியாளர்கள் மற்றும் குதிரை ஏற்றப் பயிற்சியாளர்களுக்கு கொடைக்கானல் ஏரியின் சுற்றுச்சாலைகள் சிறப்பிடமாக உள்ளது. தற்போது ஏரியின் நீர் மிகவும் மாசு அடைந்திருப்பதாக சுற்றுச்சூழல் அறிவியலாளர்கள் கூறுகின்றனர்.

சென்னையிலிருந்து மதுரை வழியாக செல்லும் அனைத்து தொடருந்துகளும் கொடை ரோடு சந்திப்பில் நின்று செல்லும். கொடை ரோட்டிலிருந்து 80 கிலோ மீட்டர் தொலைவில் அமைந்த கொடைக்கானல் செல்ல மகிழுந்து வசதிகள் உண்டு. மதுரை, திண்டுக்கல், தேனி, வத்தலகுண்டு, திருச்சி மற்றும் பழனியிலிருந்து பேருந்து வசதிகள் உள்ளது.




</doc>
<doc id="255703" url="https://ta.wikipedia.org/wiki?curid=255703" title="சற்குணம்">
சற்குணம்

சற்குணம் () தமிழ்த் திரைப்பட இயக்குநர் ஆவார். விமல், ஓவியா நடித்த களவாணி திரைப்படம் இவரது முதல் திரைப்படமாகும். வாகை சூட வா, நையாண்டி முதலான திரைப்படங்களை இயக்கியுள்ளார். தற்போது அதர்வா நடிக்கும் சண்டி வீரன் திரைப்படத்தை இயக்கி வருகிறார். "சற்குணம் சினிமாஸ்" என்ற பெயரில் திரைப்படத் தயாரிப்பு நிறுவனத்தையும் நடத்தி வருகிறார்.

2009 ஆவது ஆண்டில் விமல், ஓவியா நடிப்பில் வெளியான, காதல் மற்றும் நகைச்சுவைத் திரைப்படமான களவாணி திரைப்படம் இவரது முதல் திரைப்படமாகும்.இத்திரைப்படம் ஒரு வெற்றித் திரைப்படமாக அமைந்தது. 2011 ஆவது ஆண்டில் வெளியான வாகை சூட வா திரைப்படம் இவரது இரண்டாவது திரைப்படமாகும். இப்படத்தில், களவாணி திரைப்படத்தில் கதாநாயகனாக நடித்த விமல் கதாநாயகனாக நடித்திருந்தார். இத்திரைப்படத்திற்கு சிறந்த தமிழ்த் திரைப்படத்துக்கான தேசிய விருது கிடைத்தது. வாகை சூட வா திரைப்படம் இவரது கனவுத் திரைப்படம் என்கிறார் இயக்குநர் சற்குணம். அதற்குப் பிறகு இவர் இயக்கிய நகைச்சுவை கலந்த காதல் திரைப்படமான "நையாண்டி" திரைப்படத்தை இயக்கினார். இத்திரைப்படத்தில் தனுஷ், நஸ்ரியா ஆகியோர் முக்கிய கதாபாத்திரங்களில் நடித்திருந்தனர். அதர்வா, ஆனந்தி நடிப்பில் பாலாவின் தயாரிப்பில் 2015ஆவது ஆண்டில் வெளியாகவிருக்கும் சண்டி வீரன் திரைப்படம் இவர் இயக்கும் நான்காவது திரைப்படமாகும்.

2014 ஆவது ஆண்டில் "சற்குணம் சினிமாஸ்" என்ற பெயரில் திரைப்படத் தயாரிப்பு நிறுவனத்தை தொடங்கி, இவரது சகோதரர் ஏ. நந்தகுமாரை திரைப்படத் தயாரிப்பாளராக அறிமுகப்படுத்தினார். சற்குணத்திடம் உதவி இயக்குநராகப் பணியாற்றிய என். ராகவன் இயக்கிய மஞ்சப்பை திரைப்படம் இவர்களது நிறுவனம் தயாரித்த முதல் திரைப்படமாகும்.



</doc>
<doc id="255711" url="https://ta.wikipedia.org/wiki?curid=255711" title="காமில் பிளம்மாரியன்">
காமில் பிளம்மாரியன்

காமில் பிளம்மாரியன் பிரான்சு நாட்டு ஃஅவுட் மார்ன் நகர மாண்டிகுனி இலே இராய் எனுமிடத்தில் பிறந்துள்ளார். இவர் பிளம்மாரியன் குழு வெளியீட்டகத்தி நிறுவனரான எர்னெசுட்டு பிளம்மாரியனின் (1846–1936) உடன்பிறப்பாவார். இவர் பிரன்சு வானியல் கழகத்தின் ("Société astronomique de France") நிறுவனரும் முதல் தலைவருமாவார் இக்கழகம் "BSAF" ("Bulletin de la Société astronomique de France") எனும் தனித்த வானியல் இதழை1887 ஆம் ஆண்டில் இருந்து வெளியிட்டுள்ளது. இது எட்டு இதழ்களையும் "L'Astronomie" எனும் இதழ் 13 இதழ்களையும் வெளியிட்டதும் 1895 ஜனவரி முதல் இரண்டு இணைந்து "L’Astronomie" எனும் பெயரில் அக்கழகத்தின் செய்தி இதழாக வெளிவரலானது. எனவே 1895 ஆம் ஆண்டின் இணைதொகுதி 9 என வெளியிடப்பட்ட்தால் "L'Astronomie" பெயரில் 9 முதல் 13 வரையில் ஐந்தாண்டுகள் இடைவெளியில் இருவேறு வெளிய்யீடுகள் அமைந்துவிட்டன.

"பிளம்மாரியன் பொறிப்பு" முதலில் பிளம்மரியனின் "L’Atmosphère" இதழின் 1888 ஆம் ஆண்டில் வெளியானது. இவர் 1907 இல் கடந்த காலத்தில் புவியோடு தொடர்புகொண்ட செவ்வாயினர் வாழ்ந்ததை தான் நம்புவதாக எழுதினார். மேலும் இவர் 1907 இல் ஏழுவால் கொண்ட வால்வெள்ளி ஒன்று புவி நோக்கி வருவதாகவும் நம்பியுள்ளார். In 1910, for the appearance of ஹேலியின் வால்வெள்ளி, he believed the gas from the comet’s tail "would impregnate [the Earth’s] atmosphere and possibly snuff out all life on the planet."

இளைஞராக பிளம்மாரியன் மேலையுலகை ஆட்டிப்படைத்த சார்லசு டார்வின், இலம்மார்க் எண்ணவோட்டங்களையும் கோட்பாடுகளையும் எதிர்கொண்டுள்ளார். அதேவேளையில் அப்போது ஐரோப்பா முழுவதும் எழுச்சிபெற்ற கிறித்துவ ஆவியான்மீகச் சிந்தனைக்கும் பல்வேறு இயக்கங்களின் கருத்தோட்டங்களுக்கும் ஆட்பட்டுள்ளார். இவர் "கதை சொல்லும் மறை வானியலாளராகக்" கருதப்பட்டுள்ளார். இவர் மேலும் இறப்புக்குப் பிந்தைய பிற உலக வாழ்க்கையை நம்புவதோடு இம்மைக்கும் மறுமைக்கும் உள்ள வேறுப்பாட்டை ஏற்காதவராகவும் வாழ்ந்துள்ளார்."

இவர் 1806 முதல் 1863 வரை வாழ்ந்த ழீன் இரேனாடின் தாக்கம் மிகப்பெற்றவர். அவரது நூலான "Terre at ciel" (1854 ) கூறுவது போன்ற சமய நம்பிக்கை வாய்ந்தவராக உள்ளார். இதன்படி ஆவிகள் கிறித்தம் நம்புதல் போலவும் மற்ற பல்தெய்வ நம்பிக்கைகளைப் போலவும் ஆவிகளின் இடநகர்வை நம்பினார். இவர் ஆவிகள் உடலில் இருந்து பிரிந்து இறப்புக்குப் பின்னர் ஒவ்வொரு கோளாகச் செல்வதாகவும் அப்படி செல்லும்போது ஒவ்வொரு மறுபிறவியிலும் தொடர்ந்து மேம்பாடுறுவதாகவும் கருதியுள்ளார்.

இவர் தன் நூல்களான "Real and Imaginary Worlds" (1864), "Lumen" (1887) ஆகியவற்றில் செரிப்பு, உயிர்ப்பு ஆகிய உயிர்வினைகளை இணைத்து வாழும் உணர்ச்சியுள்ள மரங்கள் பற்றியும் வியப்புதரும் இயல்புக்கு மாறான உயிரினங்கள் பற்றியும் விவரிக்கிறார். இந்த புறவெளி உயிரின நம்பிக்கையுடன், சமய நம்பிக்கையையும் பிணைத்து பிளம்மாரியன், ழீன் இரேனாடின் எழுதுகளின் தாக்கத்தால் ஆவிகளின் இடநகர்வை நம்புகிறார். இவர் கருத்துப்படி மாந்தன் வானகக் குடிமகன் ஆவான். அவன் செல்லும் மறு உலகங்களில் மாந்தப்பனிகளின் ஆய்வும் எண்ணப்பள்ளிகளும் அறுதி கதியை அணுகுவதற்கேற்ப அறிவைத் தன்மயமாக்கியபடி, மேலும் தொடர்ந்து விரிவடைந்து வளரும்.”

இவரது உளவியல் ஆய்வுகளும் இவர் ஆக்கிய அறிவியல் புனைகதைகளை உருமாற்ரியுள்ளன. அவற்றில் இவர் தன் அண்ட உளமேம்பாட்டுக் கற்பனைகளை உலவ விட்டுள்ளார். தன் "Lumen" நூலில் ஒரு மாந்தப் பாத்திரம் ஒளியை விட வேகமாகச் செல்லவல்ல அயலுலக ஆவியைச் சந்திக்கிறது . இந்த ஆவி பல்வேறு உலகங்களில் படிமலர்ச்சி ஏணிப்படியான உயிரினங்களோடு வாழ்ந்து கடைதேறியதாகும். மற்றபடி இவரது புனைவில் நிகழ்கால படிமலர்ச்சி, வானியல், அறிவியல் கோட்பாடுகால் உள்ளது உள்ளபடியே காணப்படுகின்றன. Among other things, he believed that all planets went through more or less the same stages of development, but at different rates depending on their sizes.

அறிவியல், அறிவியல் புனைகதை, ஆவிநம்பிக்கை ஆகியவற்றின் இணைப்பு அவரது கதைகளைப் படித்த வாசகரை மட்டுமன்றி அதே எண்ணப்பாங்குள்ள அனைவரையும் குறிப்பாக பிந்தைய தலைமுறை எழுத்தாளர்களையும் ஈர்த்தது; "மிகப்பெரிய வணிக வெற்றியோடு, இவர் அறிவியல் முன்கணிப்பையும் அறிவியல் புனைவையும் இணைத்தது புத்தூழித் தொன்மங்களைப் படைத்தது. இதில் உயர்தகவு அயல் உயிரினங்களும் அண்டத்தில் கோள்விட்டு கோள் தாவி பிறவிதோறும் மேம்பாடுற்ற ஆவிகளும் அடங்கும். பிளம்மாரியனின் தாக்கம் பொதுமக்கள்பால் மட்டுமன்றி, இதேவகை ஆர்வமும் நம்பிக்கையும் கவிந்த எழுத்தாளர்களையும் தலைகீழாகப் புரட்டிப் போட்டது. ஜார்ஜ் கிரிப்பித்தும் எட்கார் இரைசு பர்ரோவும் இருவருமே தம் எழுத்துகளில் இவரைக் குறிப்பிடுகின்றனர். இவரது Lumen நூலினை மொழிபெயர்த்த பிறையான் சுட்டாஃபில்ஃபோர்டு ஒலாஃப் சுட்டேஃபிடனும் வில்லியம் ஓப் ஆடுகுசனும் இவரால் தாக்கம் பெற்றுள்ளதாக வாதிடுகிறார். ஆர்த்தர் கானண்டாயிலின்."The Poison Belt" எனும் புதினத்தில் பிளம்மாரியனின் கவலைகள் பொதிந்துள்ளதாகத் தெரிய வந்துள்ளது. இதில் ஆல்லே வால்வெள்லியின் வால் நஞ்சு உள்ளதாக குறிப்பிடப்படுகிறது.

காமில் எர்னெசுட்டு பிளம்மாரியன், பெர்த் மார்ட்டின் பிளம்மாரியன் அகியவர்களின் உடன்பிறந்தவர். மேலும் செலிந்தா எனும் பெண்மணியின் தாய்மாமன். இவரது முதல் மனைவி சில்வீ பெதியௌக்சு- ஃஇயூகோ பிளம்மாரியன் ஆவார். இவரது இரண்டாம் மனைவி வாஅனியலாளரான கேப்ரியேல் இரினௌதாத் பிளம்மாரியன் ஆவார்.
பிளம்மாரியன் ஆவிநம்பிக்கை, இணைஉள ஆய்வு, மறுபிறவி ஆகியவற்றை அறிவியல் முறைப்படி அணுகி எழுதுகிறார்: " உண்மையை நோக்கிய தேடலில் அறிவியல் முறைவழியில் மட்டுமே முன்னேற்றம் காணமுடியும். விருப்பு, வெறுப்பற்ற பகுப்பாய்வின் இடத்தில் சமய நம்பிக்கைகளைக் கருதல் கூடாது. நாம் எப்போதுமே கானல்நீர் போன்ற பொய்ம்மையில் இருந்து நம்மைக் காத்துக்கொள்ள வேண்டும்.". இந்நிலைப்பாட்டில் இவர் ஆவியியல் குறிமுறையைப் புரிதலில் பிரெஞ்சு கல்வியாளரும் ஆய்வாளருமான ஆலன் கார்தெக் நிலைப்பாட்டுக்கு அருகாக வருகிறார். 
இவர் ஆவி வந்து பேசுதல் பற்றி ஆய்வு செய்து எழுதுகிறார்: " ஆவி வந்து பேசுபவரின் நேர்மையை எள்ளளவும் நம்பமுடியாது என வருந்துகிறேன். அவர்கள் எப்போதும் ஏமாற்றிக் கொண்டே இருக்கின்றனர்." என்றாலும் இவர் ஆவி வந்தேறல் உளவியல் நிகழ்வை நம்புகிறார். இவர் யூசபியா பல்லாடினோவுடன் ஆவிவந்து பேசுபவர் கூட்டங்களுக்குச் சென்றுள்ளார். அவரது சில ஆவிபேசும் நிகழ்வுகள் உண்மையானவை என வரிந்து கூறுகிறார். இவர் தன் நூலிலும் முகம் பட்டியில் பொதிந்துள்ள மேடையின் உளவாற்றலால் உருவாக்கிய ஒளிப்படங்களைத் தந்துள்ளார். Joseph McCabe did not find the evidence convincing. He noted that the impressions of faces in putty were always of Palladino's face and could have easily been made, and she was not entirely clear from the table in the levitation photographs.
இவரது அறியப்படாதது ("The Unknown") (1900) எனும் நூலுக்கான மீள்பார்வையில் ஜோசப் ஜாசுட்ரோவ் தன் எதிர்மறைக் கருத்தை வழங்கியுள்ளார். அவர் " இந்நூலின் அடிப்படைப் பிழைகளாவன: சான்றுகளை ஏற்பதில் உய்ய மதிப்பீடு இல்லாமை, ஆய்வுச் சிக்கல் தரும் அளவையியல் நிலைமைகளின் தன்மையைப் பற்றிய புரிதல் இல்லாமை." எனக் கூறுகிறார்.
தானே மெய்மறந்தநிலையில் எழுதுதல் குறித்து ஆய்வு செய்த இவர் ஆழ்மனமே இதற்குக் காரணமெனக் குறிப்பிடுகிறார். மேலும் இங்கே ஆவி வந்து எழுதும் கருதுகோளுக்கான இடமேதும் இல்லை என்கிறார். . இறப்புக்குப் பின் ஆவி அல்லது உயிர் தனித்து வாழ்வதை நம்பினாலும் ஆவி வந்து பேசுவது அறிவியலாக நிறுவப்படவில்லை என மறுத்து எழுதுகிறார். Even though Flammarion believed in the survival of the soul after death he did not believe in the spirit hypothesis of Spiritism, instead he believed that Spiritist activities such as ectoplasm and levitations of objects could be explained by an unknown "psychic force" from the medium. என்றாலும் இவர் சில இணையியல்பு அல்லது இயல்பிகந்த நிகழ்வுகளை தொலைவில் உணர்தல் முறையால் விளக்கவியலும் என நம்புகிறார்.

இவர் தன் புதிரான உளவியல் விசைகள் ("Mysterious Psychic Forces") (1909) எனும் நூலில் பின்வருமாறு எழுதுகிறார்:

ஆவி வருதல், வந்து பழிதீர்த்தல் குறித்து 1920 களில் இவர் தன் சில கருத்துகளை மாற்றிக் கொண்டுள்லார். இருந்தாலும் இவற்றில் ஆவி கருதுகோளுக்கு இடமில்லை என்றும் ஆவியியலில் ஆவிவந்து பேசுவோருக்கும் இடமில்லை என வற்புறுத்துகிறார்of mediumship in Spiritism. மேலும் இவர் தன் "Les maisons hantées" (வஞ்சம் தீர்க்கப்பட்ட வீடுகள்) எனும் நூலில் "சில அரிய நேர்வுகளில் மட்டுமே ஆவிவந்து பழிதீர்த்திருக்கவியலும்; மற்றவை எல்லாமே உயிர்வாழ்பவரின் உள ஆற்றலால் ( மட்டும் நிகந்திருக்கலாம் என்ற முடிவுக்கு வருகிறார்". இந்நூலைப் பார்வையிட்ட மாயவித்தையாளர் ஃஆரி ஃஅவுதினி எழுதுகிறார்; "இவ்வாய்மொழி தொகுப்புகளின் உறுதியை நிறுவும் சான்றேதும் இல்லாததால், இவை எல்லாமே புனவுகளின் தொகுப்பே."
இவர் 1923 இல் உளப்பான்மை ஆய்வுக் கழகத்துக்கு ஆற்றிய தன் தலைமை உரையில் இயல்புகடந்த உள நிகழ்வு பற்றிய தனது 60 ஆண்டு பட்டறிவைச் சுருக்கித் தொலவில் உணர்தல், ஈதரிய இரட்டைகள், கல்நாடாக் கோட்பாடு, அரிய விதிவிலக்காக ஆவிவந்து பழிவாங்குதல் ஆகியவற்றைத் தான் நம்புவதாகக் கூறியுள்ளார்.
இவர் இறையியல் கழகத்தின் (Theosophical Society) உறுப்பினரும் ஆவார். 
இவர்தான் நெப்டியூனின் நிலாவுக்கு திரைத்தன் எனவும் வியாழனின் நிலாவொன்றுக்கு அமால்தியா எனவும் முதன்முதலில் பெயரிட்டுள்ளார். என்றாலும் இப்பெயர்கள் பல பத்தாண்டுகளுக்கு வானியலில் வழக்கில் வரவில்லை. பிளம்மாரியன் தன் இளமைக்கால அறிவியலார்வத்தால் பெரிதும் தாக்கமுற்றவர் என்று ஜார்ஜ் காமவ் கூறுகிறார். 

இவர் நினைவாகப் பெயரிடப்பட்டவை



</doc>
<doc id="255713" url="https://ta.wikipedia.org/wiki?curid=255713" title="புரோமோகுளோரோபுளோரோவயோடோமீத்தேன்">
புரோமோகுளோரோபுளோரோவயோடோமீத்தேன்

புரோமோகுளோரோபுளோரோவயோடோமீத்தேன் "(Bromochlorofluoroiodomethane)" என்பது கற்பித நிலையிலுள்ள ஒரு ஆலோ ஆல்க்கேன் சேர்மமாகும். பதிலீடு செய்யப்பட்ட நான்கு ஆலசன்களும் நிலைப்புத்தன்மையுடன் இச்சேர்மத்தில் இடம்பெற்றிருப்பதாகக் கருதப்படுகிறது.

ஐதரசன் அணுக்கள் நான்கும் வெவ்வேறு ஆலசன் அணுக்களால் பதிலீடு செய்யப்பட்ட மீத்தேன் மூலக்கூறாக இச்சேர்மத்தைக் காணமுடியும். இச்சேர்மத்தினுடைய மூலக்கூறின் கண்ணாடி பிம்பங்கள் ஒன்றுடனொன்று மேற் பொருந்துவதில்லை. இதற்கு இரண்டு எதிருருக்கள் காணப்படுகின்றன. படியா சேர்மத்திற்கு இச்சேர்மமே மிகவும் எளிமையான குறிப்பிடத்தகுந்த எடுத்துக்காட்டாகக் குறிப்பிடுவார்கள். ஆனாலும் புரோமோகுளோரோபுளோரோவயோடோமீத்தேனை செயற்கை முறையில் உற்பத்திசெய்வதற்கு உரிய சரியான வழிமுறை இதுவரை கண்டறியப்படவில்லை. ஆய்வுகளுக்குத் தேவையான சமயங்களில், இதனோடு ஒத்தபண்புகள் கொண்ட புரோமோகுளோரோபுளோரோமீத்தேன் பயன்படுத்தப்படுகிறது.


</doc>
<doc id="255714" url="https://ta.wikipedia.org/wiki?curid=255714" title="மணிப்புறா">
மணிப்புறா

மணிப்புறா (spotted dove) என்பது ஒருவகைப் புறா ஆகும். இது இந்தியத் துணைக்கண்டம், தென்கிழக்காசியா பகுதிகளில் காணப்படுகிறது.
இப்பறவை மாடப்புறாவைவிடச் சிறியது, மெலிந்த உருவத்துடன், தவிட்டு நிறத்துடன், கருநிற பின்கழுத்து உடையது. இவை இணைகளாய் அல்லது சிறு கூட்டமாக பசுமையான புன்செய் நிலங்களில் மேயும்.


</doc>
<doc id="255716" url="https://ta.wikipedia.org/wiki?curid=255716" title="செருமையா அராக்சு">
செருமையா அராக்சு

செருமையா அராக்சு ("Jeremiah Horrocks", 1618 – 3 சனவரி 1641) ஓர் ஆங்கிலேய வானியலாளர். இவரே முதன்முதலில் நிலா புவியை நீள்வட்டப் பாதையில் சுற்றுகிறது எனக் கூறியவர்; 1639 இன் வெள்ளிக்கடப்பைக் கண்டு கூறியவர். இவரும் இவரது நண்பர் வில்லியம் கிரேப்டிரீயும் மட்டுமே இந்நிகழ்வைக் கண்டுப் பதிவு செய்தனர்.



</doc>
<doc id="255718" url="https://ta.wikipedia.org/wiki?curid=255718" title="பச்சைக்கிளி">
பச்சைக்கிளி

சிவப்பு ஆரக்கிளி அல்லது செந்தார்ப் பைங்கிளி (rose-ringed parakeet (Psittacula krameri) என்பது ஒருவகைக் கிளி ஆகும். இலங்கையில் பேச்சு வழக்கில் இது "பயற்றங்கிளி" என அழைக்கப்படுகிறது.

இக்கிளிகளின் வால் நீண்டு கூர்மையாக முடிகிறது. பச்சை நிறத்துடன், வளைந்து சிவந்த அலகும், கருப்பு இளஞ்சிவப்பு கலந்த கழுத்து வளையம் போன்ற ஆரம் உடையது. இவ்வின பெண்கிளி எல்லாவகையிலும் ஆண்கிளி போல இருந்தாலும் இந்த ஆர வளையம் இல்லாமல் இருக்கும்.
இப்பறவைகள் கூண்டுகளில் வைத்து வளர்க்கப்படுகின்றன. இப்பறவைகள் மனிதர்கள் சொல்லும் சொற்களைக் கேட்டு அவற்றைத் திரும்பச் சொல்லக்கூடியவை. இவற்றை வைத்து சர்க்கசில் வேடிக்கைக் காட்டுவார்கள்.


</doc>
<doc id="255723" url="https://ta.wikipedia.org/wiki?curid=255723" title="ரெப்கோ வங்கி">
ரெப்கோ வங்கி

தாயகம் திரும்பியோர் கூட்டுறவு மற்றும் நிதி மற்றும் வளர்ச்சி வங்கி அல்லது ரெப்கோ வங்கி (Repatriates Cooperative and Finance and Development Bank (Repco Bank), மியான்மர் மற்றும் இலங்கை போன்ற நாடுகளிலிருந்து மீண்டும் இந்தியாவிற்கு திரும்பியோர்களின் (Repatriates) வேலை வாய்ப்பு மற்றும் பொருளாதார முன்னேற்றத்திற்காக, 1969ஆம் ஆண்டில் இந்திய அரசால் துவக்கப்பட்ட ஒரு கூட்டுறவு வங்கியாகும்.உள்துறை அமைச்சகத்தின் நேரடி கட்டுப்பாட்டில் இவ்வங்கியின் செயல்பாடுகள், தென்னிந்தியாவில் குறிப்பாக, தமிழ்நாடு, ஆந்திரப் பிரதேசம், கேரளம் மற்றும் கர்நாடகம் மாநிலங்களிலும், புதுச்சேரி ஒன்றியப் பகுதியிலும் அமைந்துள்ளன.இவ்வங்கியின் மூலதனத்தில் இந்திய அரசு 73.33%, தாயகம் திரும்பியோர்கள் 21.28%, தமிழ்நாடு அரசு 2.91%, ஆந்திரப் பிரதேச அரசு 1.73%, கேரள அரசு 0.59%, மற்றும் கர்நாடக அரசு 0.17%.கொண்டுள்ளது.




</doc>
<doc id="255724" url="https://ta.wikipedia.org/wiki?curid=255724" title="புரோமின் ஐம்புளோரைடு">
புரோமின் ஐம்புளோரைடு

புரோமின் பென்டாபுளோரைடு "(Bromine pentafluoride)"என்பது BrF5, என்ற மூலக்கூற்று வாய்ப்பாடுடன் உள்ள ஒரு வேதிச் சேர்மமாகும். புரோமின் ஐம்புளோரைடு என்றழைக்கப்படும் இது புளோரின் மற்றும் புரோமின் தனிமங்கள் சேர்ந்து உருவாகும் புரோமினுடைய புளோரைடு ஆகும். இச்சேர்மம் வலுவான புளோரினேற்றம் செய்யும் செயலியாகும்.

ஆக்சிசன் ஒரிடத்தனிம ஆய்வுகளில் இச்சேர்மம் பயனாகிறது. தொடர் ஆய்வுகளுக்குத் தேவையான ஆக்சிசனை , புரோமின் பென்டாபுளோரைடு முன்னிலையில் சீரொளியிழந்த திடநிலை சிலிக்கேட்டுகள் வெளியிடுகின்றன. இராக்கெட்டுகளின் திரவ உந்துபொருள்களில் ஆக்சிசனேற்றியாகவும் இது சோதிக்கப்பட்டது. யுரேனியம் தயாரித்தல் செயல்முறையில் புளோரினேற்றம் செய்யும் செயலியாக இது உபயோகமாகிறது.

முதன்முதலாக 1931 ஆம் ஆண்டில் புரோமின் மற்றும் புளோரின் இரண்டும் நேரடியாக வினைபுரிவதன் மூலம் புரோமின் ஐம்புளோரைடு தயாரிக்கப்பட்டது. இம்முறையின் அடிப்படையில் 150 பாகை செல்சியசு வெப்பநிலையில் கூடுதலான புளோரினைப் பயன்படுத்தி பெருமளவில் இச்சேர்மத்தைத் தயாரிப்பதற்கும் பயன்படுத்துகிறார்கள். 

சிறிய அளவுத் தேவைகளுக்காகத் தயாரிக்க முற்படும்போது பொட்டாசியம் புரோமைடைப் பயன்படுத்துகிறார்கள். 

இந்த வழிமுறையில் தயாரிக்கப்படும் புரோமின் பென்டாபுளோரைடு முற்றிலும் முப்புளோரைடுகள் மற்றும் இதர மாசுக்கள் யாவும் நீக்கப்பட்டத் தூய்மையான சேர்மமாகக் காணப்படுகிறது.
புரோமின் ஐம்புளோரைடு தண்ணீருடன் வெடிக்குமியல்புடன் வினைபுரிகிறது. ஆனால் அசிட்டோ நைட்ரைலுடன் சேர்ந்த நீர்த்தக் கரைசலில் இவ்வேகம் கட்டுப்படுத்தப்படுகிறது. புரோமிக் அமிலம் மற்றும் ஐதரோபுளோரிக் அமிலம் போன்ற எளிய நீராற்பகுப்பு பொருட்கள் உருவாகின்றன:

மிகச்சிறந்த புளோரினேற்றியாக செயல்படும் இச்சேர்மம் பெரும்பாலான யுரேனியம் சேர்மங்களை அறைவெப்பநிலையில் அறுபுளோரைடுகளாக மாற்றுகிறது. 

தோலின் மீது பட்டால் புரோமின் ஐம்புளோரைடு கடுமையான அரிப்புத்தன்மையை ஏற்படுத்துகிறது. மற்றும் இதனுடைய ஆவி கண்களில், சளிச்சவ்வுகளில் படநேர்ந்தால் எரிச்சலை உண்டாக்குகிறது. மில்லியனுக்கு நூறு பங்களவு புரோமின் ஐம்புளோரைடை பெரும்பாலான சோதனை விலங்குகளுக்கு சிலநிமிடங்கள் காட்சிப்படுத்தியதில் அவற்றைக் கொல்லும் அளவுக்கு போதுமானதாக அதுவிருந்தது. நீடித்த தொடர்பில் உள்ளவர்களுக்கு சிறுநீரகம் மற்றும் கல்லீரல் பாதிப்புகள் உண்டாகின்றன.

கரிமப் பொருட்கள் அல்லது தூளாக உள்ள உலோகங்களுடன் தொடர்பு கொள்ள நேரிட்டால் இது தன்னிச்சையாகப் வெடிக்கவோ அல்லது தீப்பிடிக்கவோ வாய்ப்புகள் உள்ளன. 



</doc>
<doc id="255725" url="https://ta.wikipedia.org/wiki?curid=255725" title="அம்பாலா">
அம்பாலா

அம்பாலா என்ற பெயரில் உள்ள ஊர்கள்:
நகரங்கள்:

கிராமங்கள்:


</doc>
<doc id="255728" url="https://ta.wikipedia.org/wiki?curid=255728" title="அலாம்கீர்பூர்">
அலாம்கீர்பூர்

அலாம்கீர்பூர் (), இந்தியாவின் உத்தரப் பிரதேசத்தில் உள்ள மேரத் மாவட்டத்தில் அமைந்துள்ள ஒரு தொல்லியல் களம். இது சிந்து நதிக் கரையோரத்தில் செழிப்புற்று விளங்கிய சிந்துவெளி நாகரிகத்தின் (கி.மு 3300–1300) ஒரு பகுதி. இவ்விடம் சிந்துவெளி நாகரிகப் பகுதியில் கிழக்கு அந்தலையில் உள்ளது.

இந்தியத் தொல்லியல் ஆய்வகம் 1958, 1959 ஆம் ஆண்டுகளில் இவ்விடத்தில் ஒரு பகுதி ஆய்வை மேற்கொண்டது. இவ்விடத்தில் ஒவ்வொன்றுக்கும் இடையில் இடைவெளிகளோடுகூடிய நான்கு பண்பாட்டுக் காலப் பகுதிகள் இருப்பதை அகழ்வாய்வு எடுத்துக்காட்டியது. இவற்றுள் காலத்தால் முந்தியது 6 அடி தடிப்புக் கொண்டது. இது அரப்பா நாகரிகக் காலத்துக்குரியது. இப்பகுதியில், சூளையில் சுட்ட செங்கற் தடயங்கள் இருந்தபோதும், இக்காலத்துக்குரிய கட்டிட அமைப்புக்கள் எதுவும் காணப்படவில்லை. மட்டுப்படுத்தப்பட்ட அளவில் அகழ்வாய்வு மேற்கொள்ளப்பட்டதே அமைப்புக்கள் கண்டுபிடிக்கப்படாததற்கான காரணமாக இருக்கக்கூடும். இங்கு கிடைத்த செங்கற்கள், 11.25 அங். முதல் 11.75 அங். வரையிலான நீளமும், 5.25 அங். முதல் 6.25 அங். வரையிலான அகலமும், 2.5 அங். முதல் 2.75 அங் வரையிலான தடிப்பும் கொண்டவை. மிகப்பெரிய செங்கற்கள் 14 அங். x 8 அங். x 4 அங். சராசரி அளவு கொண்டதாகக் காணப்படுகிறது. இக்கற்கள் உலைகளுக்கே பயன்பட்டன.


</doc>
<doc id="255737" url="https://ta.wikipedia.org/wiki?curid=255737" title="அல்லாடினோ">
அல்லாடினோ

அல்லாடினோ ("Allahdino"), பாக்கிசுத்தானின் கராச்சிக்குக் கிழக்கே 40 கி.மீ தொலைவில் உள்ள அரப்பா காலத்தைச் சேர்ந்த ஒரு ஊர். இது 1.4 எக்டேயர் பரப்பளவுடன் கூடிய அரண் செய்யப்படாத ஒரு குடியிருப்பு. இது பாக்கிசுத்தானின் எல்லையோரப் பகுதியில் அமைந்துள்ளது. இந்தச் சிறிய ஆனால் சிறப்பாக ஒழுங்குபடுத்தப்பட்ட இக்குடியிருப்பு கி.மு 2000 ஆண்டளவில் கைவிடப்பட்டது.

குழைமண் கற்களாலானவையும், சில சமயங்களில் கல் மேடைகளின்மீது அமைந்தனவுமான பல வீடுகள் இவ்விடத்தில் நடத்தப்பட்ட அகழ்வாய்வில் வெளிப்பட்டுள்ளன. பல அறைகளைக் கொண்டதும் குழைமண் மேடைமீது அமைக்கப்பட்டதுமான பெரிய வீடொன்றும் அகழப்பட்டுள்ளது. ஒரு கட்டிடத்தில் 60 தொடக்கம் 90 சதமமீட்டர் வரை விட்டங்களைக்கொண்ட மூன்று கிணறுகள் காணப்பட்டன. இவ்விடத்தில் காணப்பட்ட எல்லாக் கிணறுகளுமே இதுபோல் குறைவான விட்டங்களைக் கொண்டவையே.இக்குடியிருப்பின் தளவமைவும், கட்டிடங்களும், அல்லாடினோ நிர்வாகத் தேவைக்கான குடியிருப்பாக இருந்திருக்கலாம் எனக் காட்டுகின்றன.


</doc>
<doc id="255751" url="https://ta.wikipedia.org/wiki?curid=255751" title="கருணை மனு (இந்தியா)">
கருணை மனு (இந்தியா)

கருணை மனு () என்பது இந்தியாவில் நீதிமன்றத்தால் மரணதண்டனை விதிக்கப்பட்ட கைதி ஒருவர் மரணதண்டனையிலிருந்து தன்னைக் காத்துக் கொள்ள, மாநில முதல்வர், மாநில ஆளுனர், இந்தியப் பிரதமர், உச்ச நீதிமன்றம் அல்லது இறுதியாக இந்தியக் குடியரசு தலைவரிடம் உரிய காரணங்களுடன் விண்ணப்பிக்கும் கோரிக்கையாகும்.
ஏற்கத்தக்க காரணங்கள் காட்டும் மரணதண்டனை கைதிகளின் கருணை மனுக்களின் பேரில் மரணதண்டனை ரத்து செய்யப்பட்டு ஆயுள் தண்டனையாக குறைக்கப்படுகிறது. 

இந்திய ஒன்றிய அரசின் புலனாய்வு அமைப்புகள் விசாரித்த வழக்குகளிலும் மற்றும் இந்திய ஒன்றிய அரசின் தடா போன்ற சட்டங்களின் கீழ் மரணதண்டனை பெற்ற கைதிகளின் கருணை மனுக்களின் பேரில் மரணதண்டனை கைதிகளை மாநில அரசுகள் விடுதலை செய்ய முடியாது என ராஜீவ் காந்தி படுகொலை வழக்கில் உச்சநீதிமன்றம் தீர்ப்பளித்துள்ளது. 


</doc>
<doc id="255767" url="https://ta.wikipedia.org/wiki?curid=255767" title="பல்மினேட்டு">
பல்மினேட்டு

பல்மினேட்டு "(Fulminat)" என்பது பல்மினேட்டு அயனியைக் கொண்டுள்ள ஒரு வேதிச் சேர்மமாகும். மின்சுமை மற்றும் வினைத்திறன் போன்ற பண்புகளில் பல்மினேட்டு அயனி ஆலசனைப் போலச் செயல்படுகிறது. இதனால் இவற்றை போலி உப்பீனிகள் என்று அழைக்கிறார்கள். அயனியின் இத்தகைய நிலைப்புத்தன்மை இன்மை காரணத்தால் பல்மினேட்டு உப்புகள் உராய்வுணர் வெடிபொருட்களாக உள்ளன, பாதரச(II) பல்மினேட்டு என்ற பாதரச உப்பு நன்கறியப்பட்ட ஒரு உதாரணமாகும். மற்ற வெடிபொருட்களை வெடிக்கத்தூண்டும் முதல்நிலை வெடிபொருளாக இது பயன்படுத்தப்படுகிறது. வெள்ளி (தனிமம்) , பாதரசம் போன்ற தனிமங்களை நைட்ரிக் அமிலத்தில் கரைத்து எத்தனாலுடன் வினைப்படுத்துவதன் மூலம் பல்மினேட்டுகளைத் தயாரிக்கவியலும். இச்சேர்மத்தில் பலவீனமான தனி நைட்ரசன் – ஆக்சிசன் பிணைப்புகள் காணப்படுவதால் இது நிலைப்புத்தன்மையற்றுக் காணப்படுகிறது. நைட்ரசன் மற்றொரு நைட்ரசன் அணுவுடன் மிக எளிமையாகச் சேர்ந்து நிலைப்புத்தன்மை கொண்ட முப்பிணைப்பை உருவாக்கிக் கொண்டு வளிமமாக உருவாகிவிடுகிறது.

பல்மினேட்டு ஆங்கில உச்சரிப்பு

பல்மினேட்டுகளை 1800 ஆம் ஆண்டில் எட்வர்டு சார்லசு ஓவார்டு கண்டறிந்தார். சுடுகலன்களில் இசுக்காட்லாந்து அமைச்சர் ஏ.யெ.பார்சித் முதன்முதலாக பல்மினேட்டை வெடிபொருளாக உபயோகிக்கும் செய்முறையை செய்துக்காட்டினார். ஒரு சிறிய கொள்கலனில் பாதரச பல்மினேட்டை நிரப்பி வைத்துக்கொள்ளும் அமைப்பான இத்தகைய தன்னுடைய கைத்துப்பாக்கிக்கு 1807 ஆம் ஆண்டு காப்புரிமையும் பெற்றார். பின்னர், யோசுவா சாவ் இதனுடைய பயன்பாட்டை உலோகப் பெட்டகங்களில் அடைத்து வெடிக்கும் கருவியாக உருவாக்கினார். ஆனால் இவர் 1822 ஆம் ஆண்டுவரை அதற்கு காப்புரிமையைப் பெறவில்லை. 
1820 ஆம் ஆண்டில் கரிம வேதியியலாளர் யசுடசு இலைபிக் வெள்ளி பல்மினேட்டையும் (Ag-CNO) பிரெடரிக் வோலர் வெள்ளி சயனேட்டையும் (Ag-OCN) கண்டறிந்தனர். இவ்விரு சேர்மங்களின் பகுதிப்பொருட்களும் ஒன்றாகவே இருப்பதால் காரசாரமான சர்ச்சைகள் அப்பொழுது நிகழ்ந்தன. யோன்சு யாக்கப் பெர்சிலியசு மாற்றியன்கள் என்ற கருத்தை முன்வைக்கும் வரை இச்சர்ச்சை நீடித்தது.




</doc>
<doc id="255769" url="https://ta.wikipedia.org/wiki?curid=255769" title="பொட்டாசியம் பல்மினேட்டு">
பொட்டாசியம் பல்மினேட்டு

பொட்டாசியம் பல்மினேட்டு "(Potassium fulminate)" என்பது பல்மினேட்டு அயனியின் பொட்டாசிய உப்பாகும். இதனுடைய ஒரே பயன் வேதியியல் செயற்பாடுகளைக் கடந்து துப்பாக்கிகளில் வெடிமருந்தாக பயன்படுத்துவதாக இருக்கிறது. பொட்டாசிய இரசக்கலவையை பாதரச பல்மினேட்டுடன் வினைபுரியச் செய்வதன் மூலமாக இதைத் தயாரிக்கிறார்கள். பாதரச பல்மினேட்டுடன் உணர்வு வகையில் ஒப்பிடுகையில் இது சற்று வீரியம் குறைந்ததாகக் காணப்படுகிறது. இதற்குக் காரணம், பொட்டாசியம் மற்றும் கார்பன் அணுக்களுக்கிடையில் அயனிப்பிணைப்பு உள்ளது. ஆனால் பாதரச பல்மினேட்டில் பாதரசம் மற்றும் கார்பன் அணுக்களுக்கு இடையில் பலவீனமான சகப்பிணைப்புகள் உள்ளன.



</doc>
<doc id="255772" url="https://ta.wikipedia.org/wiki?curid=255772" title="குறுங்கோண, விரிகோண முக்கோணங்கள்">
குறுங்கோண, விரிகோண முக்கோணங்கள்

மூன்று கோணங்களையும் குறுங்கோணங்களாகக் கொண்ட (<90°)முக்கோணம் குறுங்கோண முக்கோணம் ("acute triangle") ஆகும். இதேபோல ஒரு விரிகோணமும்(>90°), இரண்டு குறுங்கோணங்களையும் (<90°) கொண்ட முக்கோணம் விரிகோண முக்கோணம் ("obtuse triangle") ஆகும். ஒரு முக்கோணத்தின் மூன்று கோணவளவுகளின் கூடுதல் 180° என்பதால் எந்தவொரு முக்கோணமும் ஒன்றுக்கு மேற்பட்ட விரிகோணத்தை கொண்டிருக்க முடியாது.

குறுங்கோண முக்கோணங்களும் விரிகோண முக்கோணங்களும் சாய்வு முக்கோண ("oblique triangles") வகையைச் சேர்ந்தவை.




இரண்டு விரிகோண முக்கோணங்களின் பக்கங்கள் ("a, b, c"), ("p, q, r"); இரு முக்கோணங்களின் மிகநீளமான பக்கங்கள் "c" , "r" எனில்:



</doc>
<doc id="255792" url="https://ta.wikipedia.org/wiki?curid=255792" title="குருடர் தடவிய யானை">
குருடர் தடவிய யானை

குருடர்கள் தடவிய யானை இந்தியத் துணைக்கண்டத்தில் தோன்றி பின்பு உலகமெங்கும் பரவிய ஒரு நீதிக்கதை. பலவகைப்பட்ட உண்மைகளையும், பொய்மைகளையும் கேட்போருக்கு உணர்த்த இது பயன்படுகிறது. ஒருவரது தனிப்பட்ட அனுபவம் அவரளவில் உண்மையாக இருந்தாலும், முழுமையான உண்மையை அவருக்கு உணர்த்த இயலாதது என்று காட்டுகிறது இக்கதை. ஏனெனில் தனிப்பட்ட அனுபவங்களின் அடிப்படையில் ஒருவர் எடுக்கும் நிலை, பிற தரப்பு நோக்குகளையும், உண்மையின் பன்முகத்தன்மையினையும் கணக்கிலெடுக்கத் தவறுகிறது.

இந்த நீதிக்கதை பலவேறு காலங்களிலும் பலவேறு துறைகளிலும் பயன்பட்டுள்ளது. சார்பியல், உண்மையின் சிக்கலான கூறவியலாத் தன்மை, பன்னோக்கு இயல்பின் தேவை, பிறருடன் தொடர்பு கொள்ளலின் அவசியம் போன்ற கருத்துகளை எடுத்துரைக்கப் பயன்பட்டுள்ளது. 

சமணம், பௌத்தம், இந்து சமயம், சூபித்துவம் போன்ற பல்வேறு சமயங்களின் பக்தி, உவமை மற்றும் நீதிக் கதை மரபுகளில் இக்கதை காணப்படுகிறது. பத்தொன்பதாம் நூற்றாண்டில் ஜான் காட்பிரே சாக்சே என்ற அமெரிக்கக் கவிஞர் இக்கதையை ஆங்கிலத்தில் கவிதையாக வடித்தார். அதன் மூலம் மேற்குலகில் இது பரவலாக அறியப்பட்டது. அதன் பின்னர் பல குழந்தை இலக்கியம், வயது வந்தோருக்கான இலக்கியமென பலவகைப் பாணி நூல்களிலும் இக்கதை பல முறை வெளியாகியுள்ளது. 

பல்வேறு சமய, பண்பாட்டு மரபுகளில் கூறப்படும் இக்கதையின் பொதுவான கூறுகள் பின்வருமாறு: 

சில குருடர்கள் (அல்லது இருட்டில் சில மனிதர்கள்) ஒரு யானையைத் தடவிப் பார்க்கிறார்கள். தங்கள் கைகளின் மூலம் யானை எப்படிப்பட்டது என்று உணர முயலுகிறார்கள். ஒவ்வொருவரும் யானையின் வெவேறு உறுப்புகளைத் தடவுகிறார்கள். ஒருவர் அதன் தும்பிக்கையைத் தடவுகிறார்; இன்னொருவர் காதுகளைத் தடவுகிறார். வேறு ஒருவர் அதன் வாலினைத் தடவுகிறார். இப்படி அதன் தந்தம், கால்கள், வயிறு என வெவ்வேறு உறுப்புகளைத் தடவி தங்கள் அனுபவத்தின் மூலமாக யானை இப்படித் தான் இருக்க வேண்டுமென்று முடிவு செய்கிறார்கள். பின்பு அவர்கள் அனைவரும் ஒன்று கூடி, யானையைப் பற்றி தாங்கள் கற்றவற்றை ஒப்பிடுகையில், ஒவ்வொருவரும் ஒவ்வொரு மாதிரி யானையை வர்ணிக்கின்றனர். காதைத் தொட்டவர் யானை முறம் போன்றது என்கிறார். காலைத் தொட்டவரோ யானை தூண் போன்றது என்று சொல்லுகிறார். தும்பிக்கையைத் தொட்டவருக்கு யானை மரம் போன்றதாகவும், வாலைத் தொட்டவருக்குக் கயிறு போன்றதாகவும், வயிறைத் தொட்டு பார்த்தவருக்கு சுவர் போலவும் தோன்றுகிறது. யானையைப் பற்றிய கருத்து வேறுபாடு முற்றி அவர்களிடையே சண்டை மூளுகிறது.

பல மரபுகளில் கூறப்படும் கதைகளுக்கிடையே சிறு சிறு வேறுபாடுகள் உள்ளன. தொட்டுப்பார்க்கப்படும் (யானை உடலின்) பகுதிகள், குருடர்களா அல்லது இருட்டில் மனிதர்களா?, ஒவ்வொருவருவராகத் தடவுகின்றனரா அல்லது அனைவரும் ஒரே நேரத்தில் தடவுகின்றனரா?, கருத்து வேறுபாடு கைகலப்பாக முற்றியதா அல்லது வெறும் வாய்ச்சண்டையோடு நின்றதா?. இறுதியில் அவர்கள் தங்கள் முரண்களைத் தீர்த்துக் கொண்டனரா? போன்ற சிறு தகவல்கள் மாறுகின்றன. சில மரபுகளில் இறுதியில் குருடர்கள் ஒன்று கூடி யானையின் தன்மையை உணரக் கூட்டாக முயலுகின்றனர், வேறு சில மரபுகளில் அவ்வழியே செல்லும் (கண்பார்வை உடைய) வழிப்போக்கன், அவர்கள் சண்டைக்கு தீர்ப்பு வழங்குகிறார்.


</doc>
<doc id="255793" url="https://ta.wikipedia.org/wiki?curid=255793" title="தாமசு ஃஆரியட்">
தாமசு ஃஆரியட்

தாமசு ஆரியட் ("Thomas Harriot", 1560 – 2 சூலை 1621) ஓர் ஆங்கிலேய வானியலாளரும், கணிதவியலாளரும், இனவரைவியலாளரும், மொழிபெயர்ப்பாளரும் ஆவார். இவர் உருளைக்கிழங்கை பிரித்தானியத் தீவுகளில் அறிமுகப்படுத்தினார். இவர் கலீலியோவுக்கு நான்கு மாதங்கட்கு முன்பே தொலைநோக்கி வழியாக நிலாவைப் பார்வையிட்டு 1609 சூலை 26ஆம் நாளன்று நிலாத் தரையின் நிலவரையை வரைந்தவர்.



</doc>
<doc id="255819" url="https://ta.wikipedia.org/wiki?curid=255819" title="பாப்பம்பட்டி">
பாப்பம்பட்டி

பாப்பம்பட்டி(en:Pappampatti) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பத்துமூன்றாவது எண் கொண்ட வருவாய் கிராமம் (கிராம எண்: 53) ஆகும். பாப்பம்பட்டி குறுவட்டத்தின் தலைமையிடமாக உள்ளது.
பழனியிலிருந்து உடுமலைப்பேட்டை செல்லும் (கொழுமம்-வழி) மாநில நெடுஞ்சாலையில் பழனியிலிருந்து மேற்கே சுமார் 15 கி.மீ.தூரத்தில் அமைந்து உள்ளது. கடல் மட்டத்திலிருந்து 409 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, பாப்பம்பட்டி கிராமத்தில் 1793 வீடுகள் உள்ளது. இக்கிராமத்தில் 7019 பேர் வசிக்கின்றார்கள். பாலின விகிதம் 51.38 %. இதில் 3607 பேர் ஆண்கள்; 3412 பேர் பெண்கள். இக்கிராமத்தில் ஆரம்பப் பள்ளி 2ம், நடுநிலைப் பள்ளி 1ம், உயர்நிலைப்பள்ளி 1ம் உள்ளது.

குதிரையாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255820" url="https://ta.wikipedia.org/wiki?curid=255820" title="ஆர். வாடிப்பட்டி (வடக்கு)">
ஆர். வாடிப்பட்டி (வடக்கு)

வாடிப்பட்டி வடக்கு(en:R.Vadipatti (North)) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பத்திரெண்டாவது எண் கொண்ட வருவாய் கிராமம் (கிராம எண்: 52) ஆகும். 
பழனியிலிருந்து உடுமலைப்பேட்டை செல்லும் (கொழுமம்-வழி) மாநில நெடுஞ்சாலையில் பழனியிலிருந்து மேற்கே சுமார் 13 கி.மீ.தூரத்தில் அமைந்து உள்ளது. கடல் மட்டத்திலிருந்து 463 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, வாடிப்பட்டி வடக்கு கிராமத்தில் 155 வீடுகள் உள்ளது. இக்கிராமத்தில் 674 பேர் வசிக்கின்றார்கள். பாலின விகிதம் 51.18 %. இதில் 345 பேர் ஆண்கள்; 329 பேர் பெண்கள். இக்கிராமத்தில் ஆரம்பப் பள்ளி 1மட்டும் உள்ளது.

இக்கிராமத்தில் புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255821" url="https://ta.wikipedia.org/wiki?curid=255821" title="வேலுசமுத்திரம்">
வேலுசமுத்திரம்

வேலுசமுத்திரம் (en:Velusamudram) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பத்தொன்றாவது எண் கொண்ட வருவாய் கிராமம் (கிராம எண்: 51) ஆகும். 
பழனியிலிருந்து உடுமலைப்பேட்டை செல்லும் (கொழுமம்-வழி) தேசிய நெடுஞ்சாலையில் பழனியிலிருந்து மேற்கே சுமார் 17 கி.மீ.தூரத்தில் அமைந்து உள்ளது. கடல் மட்டத்திலிருந்து 473 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, அ.கலையம்புத்தூர் கிராமத்தில் 182 வீடுகள் உள்ளது. இக்கிராமத்தில் 714 பேர் வசிக்கின்றார்கள். பாலின விகிதம் 50.28 %. இதில் 359 பேர் ஆண்கள்; 329 பேர் பெண்கள். இக்கிராமத்தில் ஆரம்பப் பள்ளி 1மட்டும் உள்ளது.

குதிரையாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255822" url="https://ta.wikipedia.org/wiki?curid=255822" title="தாதநாயக்கன் பட்டி( வடக்கு)">
தாதநாயக்கன் பட்டி( வடக்கு)

தாதநாயக்கன் பட்டி வடக்கு (en:Thathanaickenpatti(North)) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பதாவது எண் கொண்ட வருவாய் கிராமம் (கிராம எண்: 50) ஆகும். 
பழனியிலிருந்து உடுமலைப்பேட்டை செல்லும் மாநில நெடுஞ்சாலையில் பழனியிலிருந்து மேற்கே சுமார் 17 கி.மீ.தூரத்திலும், கரடிகூட்டம் கிராமத்திலிருந்து வடக்கே 3 கி.மீ தொலைவில் அமைந்து உள்ளது. கடல் மட்டத்திலிருந்து 473 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, தாதநாயக்கன் பட்டி வடக்கு கிராமத்தில் 200 வீடுகள் உள்ளது. இக்கிராமத்தில் 731 பேர் வசிக்கின்றார்கள். பாலின விகிதம் 51.29 %. இதில் 375 பேர் ஆண்கள்; 356 பேர் பெண்கள். இக்கிராமத்தில் ஆரம்பப் பள்ளி 1மட்டும் உள்ளது.

இக்கிராமத்தில் புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255823" url="https://ta.wikipedia.org/wiki?curid=255823" title="அய்யம்பாளையம் (பழனி)">
அய்யம்பாளையம் (பழனி)

அய்யம்பாளையம் (en:Ayyampalayam) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் நாற்பத்தொன்பதாவது எண் கொண்ட வருவாய் கிராமம் (கிராம எண்: 49) ஆகும். 
பழனியிலிருந்து உடுமலைப்பேட்டை (கொழுமம் - வழி) செல்லும் மாநில நெடுஞ்சாலையில் பழனியிலிருந்து மேற்கே சுமார் 19 கி.மீ.தூரத்தில் அமைந்து உள்ளது. கடல் மட்டத்திலிருந்து 463 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, அய்யம்பாளையம் கிராமத்தில் 489 வீடுகள் உள்ளது. இக்கிராமத்தில் 1716 பேர் வசிக்கின்றார்கள். பாலின விகிதம் 54.12 %. இதில் 847 பேர் ஆண்கள்; 869 பேர் பெண்கள். இக்கிராமத்தில் ஆரம்பப் பள்ளி 1ம், நடுநிலைப் பள்ளி 1ம், உள்ளது.

பாலாறு-பொருந்தலாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255824" url="https://ta.wikipedia.org/wiki?curid=255824" title="சித்திரைக்குளம்">
சித்திரைக்குளம்

சித்திரைக்குளம் (en:Sithraikulam) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் நாற்பத்திரெண்டாவது எண் கொண்ட வருவாய் கிராமம் (கிராம எண்: 42) ஆகும். 
பழனியிலிருந்து உடுமலைப்பேட்டை செல்லும் தேசிய நெடுஞ்சாலையில் பழனியிலிருந்து தென்மேற்கே சுமார் 11 கி.மீ.தூரத்தில் அமைந்து உள்ளது. கடல் மட்டத்திலிருந்து 487மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, சித்திரைக்குளம் கிராமத்தில் 428 வீடுகள் உள்ளது. இக்கிராமத்தில் 1600 பேர் வசிக்கின்றார்கள். பாலின விகிதம் 48.87 %. இதில் 782 பேர் ஆண்கள்; 818 பேர் பெண்கள். இக்கிராமத்தில் ஆரம்பப் பள்ளி 2 மட்டும் உள்ளது.

பாலாறு-பொருந்தலாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255825" url="https://ta.wikipedia.org/wiki?curid=255825" title="சுக்கமநாயக்கன்பட்டி">
சுக்கமநாயக்கன்பட்டி

சுக்கமநாயக்கன்பட்டி(en:Sukkamanaickenpatti) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் நாற்பத்தேழாவது எண் கொண்ட வருவாய் கிராமம் (கிராம எண்: 47) ஆகும். 
பழனியிலிருந்து உடுமலைப்பேட்டை செல்லும் தேசிய நெடுஞ்சாலையில் பழனியிலிருந்து மேற்கே சுமார் 9 கி.மீ.தூரத்தில் அமைந்து உள்ளது. கடல் மட்டத்திலிருந்து 402 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, சுக்கமநாயக்கன்பட்டி கிராமத்தில் 362 வீடுகள் உள்ளது. இக்கிராமத்தில் 1345 பேர் வசிக்கின்றார்கள். பாலின விகிதம் 54.12 %. இதில் 663 பேர் ஆண்கள்; 682 பேர் பெண்கள். இக்கிராமத்தில் ஆரம்பப் பள்ளி 1மட்டும் உள்ளது.

பாலாறு-பொருந்தலாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255826" url="https://ta.wikipedia.org/wiki?curid=255826" title="சின்னக்கலையம்புத்தூர்">
சின்னக்கலையம்புத்தூர்

சின்னக்கலையம்புத்தூர்(en:Chinnakalayamputhur) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் நாற்பத்தைந்தாவது எண் கொண்ட வருவாய் கிராமம் (கிராம எண்: 45) ஆகும். 
பழனியிலிருந்து உடுமலைப்பேட்டை செல்லும் தேசிய நெடுஞ்சாலையில் பழனியிலிருந்து மேற்கே சுமார் 7 கி.மீ.தூரத்தில் அமைந்து உள்ளது. கடல் மட்டத்திலிருந்து 409 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, சின்னக்கலையம்புத்தூர் கிராமத்தில் 1529 வீடுகள் உள்ளது. இக்கிராமத்தில் 6768 பேர் வசிக்கின்றார்கள். பாலின விகிதம் 41.78 %. இதில் 2828 பேர் ஆண்கள்; 3940 பேர் பெண்கள். இக்கிராமத்தில் ஆரம்பப் பள்ளி 2ம், நடுநிலைப் பள்ளி 1ம், கல்லூரி 1ம் உள்ளது.

பாலாறு-பொருந்தலாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255827" url="https://ta.wikipedia.org/wiki?curid=255827" title="பெத்தநாயக்கன்பட்டி">
பெத்தநாயக்கன்பட்டி

பெத்தநாயக்கன்பட்டி(en:Pethanaickenpatti) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் நாற்பத்திஆறாவது எண் கொண்ட வருவாய் கிராமம் (கிராம எண்: 46) ஆகும். 
பழனியிலிருந்து உடுமலைப்பேட்டை செல்லும் தேசிய நெடுஞ்சாலையில் பழனியிலிருந்து மேற்கே சுமார் 9 கி.மீ.தூரத்திலும், சின்னக்கலையம்புத்தூரிலிருந்து வடக்கே 3 கி.மீ தொலைவில் அமைந்து உள்ளது. கடல் மட்டத்திலிருந்து 407 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, பெத்தநாயக்கன்பட்டி கிராமத்தில் 452 வீடுகள் உள்ளது. இக்கிராமத்தில் 1645 பேர் வசிக்கின்றார்கள். பாலின விகிதம் 50.33 %. இதில் 828 பேர் ஆண்கள்; 817 பேர் பெண்கள். இக்கிராமத்தில் ஆரம்பப் பள்ளி 1 மட்டும் உள்ளது.

பாலாறு-பொருந்தலாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255828" url="https://ta.wikipedia.org/wiki?curid=255828" title="நெய்க்காரபட்டி-வருவாய் கிராமம்">
நெய்க்காரபட்டி-வருவாய் கிராமம்

நெய்க்காரபட்டி (en:Neikarapatti) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் நாற்பத்திநான்காவது எண் கொண்ட வருவாய் கிராமம் (கிராம எண்: 44) ஆகும். இக்கிராமம் பழனி வட்டங்களிலுள்ள பேரூராட்சிகளில் ஒன்றாகும், நெய்க்காரபட்டி குறு(உள்)வட்டத்தின் (FIRKA) தலைமையிடமாகவும் உள்ளது.
பழனியிலிருந்து உடுமலைப்பேட்டை (வழி-கொழுமம்) செல்லும் மாநில நெடுஞ்சாலையில் பழனியிலிருந்து மேற்கே சுமார் 7 கி.மீ.தூரத்தில் அமைந்து உள்ளது. கடல் மட்டத்திலிருந்து 403 மீட்டர் உயரத்தில் உள்ளது. 

இந்தியாவில் பிரித்தானிய அரசு இருந்த காலத்தில் இக்கிராமத்தை தலைமையிடமாகக் கொண்டு ஜமீன் அமைக்கப்பட்டு நெய்க்காரபட்டி ஜமீன் என்று அழைக்கப்பட்டது. 1956ல் ஜமீன் ஒழிப்பு சட்டத்தால் ஜமீன் கலைக்கப்பட்டு அரசின் வருவாய் கிராமமாக்கப்பட்டது. இதன் கடைசி ஜமீன்தாரர் நரேந்திர குள்ளம நாயக்கர் ஆவார். பல தமிழ் திரைப்படங்கள் இந்த ஜமீன் அரண்மனையில் படமாக்கப்பட்டுள்ளது.

இந்திய 2001 மக்கள் தொகை கணக்கெடுப்பின்படி 11,891 மக்கள் இங்கு வசிக்கின்றார்கள். இவர்களில் 50% ஆண்கள், 50% பெண்கள் ஆவார்கள். நெய்க்காரப்பட்டி மக்களின் சராசரி கல்வியறிவு 65% ஆகும், இதில் ஆண்களின் கல்வியறிவு 75%, பெண்களின் கல்வியறிவு 55% ஆகும். இது இந்திய தேசிய சராசரி கல்வியறிவான 59.5% விட கூடியதே. நெய்க்காரப்பட்டி மக்கள் தொகையில் 9% ஆறு வயதுக்குட்பட்டோர் ஆவார்கள்.

பாலாறு-பொருந்தலாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255829" url="https://ta.wikipedia.org/wiki?curid=255829" title="ரோகிணி (செயற்கைக்கோள்)">
ரோகிணி (செயற்கைக்கோள்)

ரோகிணி (rohini) என்பது இஸ்ரோவால் செலுத்தப்பட்ட தொடர் செயற்கைக்கோளின் பெயர் ஆகும். ரோகினி தொடர், நான்கு செயற்கைக்கோள்களை கொண்டது, அவை அனைத்தும் இஸ்ரோவின் செயற்கைக்கோள் செலுத்தி வண்டிகள் மூலம் செலுத்தப்பட்டது, அதில் மூன்று வெற்றிகரமாக அதன் சுற்றுவட்ட பாதையில் நிறுத்தப்பட்டது. இந்த செயற்கைக்கோள்கள் சோதனை அடிப்படையில் செலுத்தப்பட்டவை.
இது 35 கிகி எடை உடைய சுழற்சியை நிலைநிறுத்தும் சோதனைச் செயற்கைக்கோள் அதற்கு 3 வாட்டுகள் ஆற்றல் பயன்படுத்தப்பட்டது.இது 10-08-1979 இல் சதீஸ் தவான் விண்வெளி மையத்திலிருந்து செலுத்தப்பட்டது இதில் செயற்கைக்கோள் செலுத்தி வண்டியின் கண்காணிப்பான் பொருத்தப்பட்டிருந்தது. இந்த செயற்கைக்கோள் அதன் சுற்றூவட்டப் பாதையை அடையவில்லை இருப்பினும் இதன் செயற்கைக்கோள் செலுத்தி வண்டியின் (SLV) பணி மட்டும் வெற்றியாக அமைந்தது. 
இதுவும் 35 கிகி எடை உடைய சுழற்சியை நிலைநிறுத்தும் சோதனைச் செயற்கைக்கோள் இதற்கு 16 வாட்டுகள் ஆற்றல் பயன்படுத்தப்பட்டது. இது 18-07-1980 இல் சதீஸ் தவான் விண்வெளி மையத்திலிருந்து செலுத்தப்பட்டது.இது 305 x 919 கிமீ சுற்றூவட்டப் பாதையையில் 44.7° சாய்வாக வெற்றிகரமாக நிலைநிறுத்தப்பட்டது.இந்த செயற்கைக்கோள் 20 மாத காலம் உயிர்புடன் இருந்தது.
இது 38 கிகி எடை உடைய சுழற்சியை நிலைநிறுத்தும் சோதனைச் செயற்கைக்கோள் அதற்கு 16 வாட்டுகள் ஆற்றல் பயன்படுத்தப்பட்டது. இது 31-05-1981 இல் சதீஸ் தவான் விண்வெளி மையத்திலிருந்து செலுத்தப்பட்டது.இதுவும் பாதி வெற்றி தான் பெற்றது இந்த செயற்கைக்கோளால் நாம் எதிர்பார்த்த அளவு தூரத்தை அடைய முடியவில்லை அதனால் 9 நாட்கள் மட்டுமே சுற்றூவட்டப்பாதையில் வட்டமிட்டது, அதாவது 186 x 418 கிமீ தூரத்தில் 46° சாய்வில் நிலைநின்றது.இந்த செயற்கைக்கோள் ரிமோட் மூலம் இயங்கும் ஒரு புகைப்பட கருவியையும் சோதனைக்காக எடுத்து சென்றது.
இது 41.5 கிகி எடை உடைய சுழற்சியை நிலைநிறுத்தும் சோதனைச் செயற்கைக்கோள் அதற்கு 16 வாட்டுகள் ஆற்றல் பயன்படுத்தப்பட்டது. இது 17-04-1983 இல் செலுத்தப்பட்டது. 371 x 861 கிமீ தூரத்தில் 46° சாய்வில் நிலைநின்றது.இந்த செயற்கைக்கோள் 17 மாதங்கள் உயிர்புடன் இருந்தது ரிமோட் மூலம் இயங்கும் ஒரு புகைப்பட கருவியையும் இதில் இனைக்கப்பட்டிருந்தது, அது 2500 படங்களுக்கு மேல் புகைப்படங்களை எடுத்து அனுப்பியது.இந்த புகைப்பட கருவி சாதரனமாகவும் மற்றும் அகச்சிவப்பு பட்டைகள் மூலமும் புகைப்படம் எடுக்கும் திறன் கொண்டிருந்தது.



</doc>
<doc id="255830" url="https://ta.wikipedia.org/wiki?curid=255830" title="பம்பாய் வங்கி">
பம்பாய் வங்கி

பம்பாய் வங்கி இந்தியா விடுதலை பெறுவதற்கு முந்தைய பிரித்தானிய இந்தியாவின் மூன்று மாகாண வங்கிகளில், இரண்டாவது வங்கியாகும். கல்கத்தா வங்கியும், மதராஸ் வங்கியும் இதர இரு வங்கிகளாகும். 1840 ஏப்ரல் 15 அன்று பிரித்தானிய கிழக்கிந்திய நிறுவனத்தின் சாசனத்திற்கு ஏற்ப நிறுவப்பட்டது. இது, பம்பாய் (தற்போதைய மும்பை) நகரை தலைமையிடமாகக் கொண்டு செயல்பட்டது. பம்பாய் வங்கி, சாதாரண வணிக வங்கி மேற்கொள்ள வேண்டிய அனைத்து நடவடிக்கைகளையும் மேற்கொண்டது. சென்னை வங்கி, அந்த நேரத்தில் வேறு எந்த மைய வங்கியும் இல்லாத காரணத்தால், இது ஒரு நடுவன் வங்கியின் ஒரு சில பணிகளையும் மேற்கொண்டது.

1921 சனவரி 27 அன்று பம்பாய் வங்கி, இதர இரு மாகாண வங்கிகளான கல்கத்தா வங்கியுடனும், மதராஸ் வங்கியுடனும் இணைந்து இம்பீரியல் பேங்க் ஆப் இந்தியா என உருவாக்கப்பட்டது. இந்திய வங்கிகளை கட்டுப்படுத்தி நெறிப்படுத்தும் இந்திய நடுவன் வங்கியான பாரத ரிசர்வ் வங்கியால் இந்திய இம்பீரியல் வங்கியை பாரத ஸ்டேட் வங்கி என 1955 ஏப்ரல் 30 அன்று பெயர் மாற்றம் செய்யப்பட்டது.





</doc>
<doc id="255838" url="https://ta.wikipedia.org/wiki?curid=255838" title="மேலக்கோட்டை">
மேலக்கோட்டை

மேலக்கோட்டை என்ற பெயரில் உள்ள ஊர்கள்:


</doc>
<doc id="255839" url="https://ta.wikipedia.org/wiki?curid=255839" title="பெரிய கொம்பு ஆந்தை">
பெரிய கொம்பு ஆந்தை

பெரிய கொம்பு ஆந்தை (great horned owl) என்பது ஆந்தை வகைகளில் ஒரு பறவையாகும். இவ்வாந்தை பெரிய அளவுள்ளது. கள்ளப்பருந்தைவிடக் கனமான பறவையாகும்.

பெரிய கொம்பு ஆந்தை கருந்தவிட்டு நிறமுடையது. மேனியில் கருங்கோடுகள் நீள்வட்டமாக காணப்படும். இரு கொம்புகள் போல கரு நிற இறகுகள் காதுக்கு மேலே உயர்ந்து இருக்கும்.


</doc>
<doc id="255840" url="https://ta.wikipedia.org/wiki?curid=255840" title="ஆண்டிமனி நான்காக்சைடு">
ஆண்டிமனி நான்காக்சைடு

ஆண்டிமனி நான்காக்சைடு அல்லது ஆண்டிமனி டெட்ராக்சைடு "(Antimony tetroxide)" என்பது SbO என்ற மூலக்கூற்று வாய்ப்பாடுடன் கூடிய ஒரு வேதிச் சேர்மமாகும். இயற்கையில் இச்சேர்மப் பொருள் செர்வண்டைட் என்ற கனிமப்பொருளாகக் காணப்படுகிறது. வெள்ளை நிறத்தில் காணப்படும் இச்சேர்மம் சூடுபடுத்தும்போது மஞ்சள் நிறமாக மாறுகிறது. SbO என்ற ஆண்டிமனி நான்காக்சைடின் முற்றுப்பெறா வாய்ப்பாடு, இரண்டு ஆண்டிமனி மையங்களின் இருப்பைத் தெரிவிக்கிறது.

ஆண்டிமனி மூவாக்சைடை காற்றில் சூடாக்கும்போது ஆண்டிமனி நான்காக்சைடு உருவாகிறது:

800 பாகை செல்சியசு வெப்பநிலையில் ஆண்டிமனி(V) ஆக்சைடு ஆக்சிசனை இழந்து ஆண்டிமனி நான்காக்சைடு உருவாகிறது:

இச்சேர்மம் கலப்பு இணைதிறன் அமைப்பைக் கொண்டு ஆண்டிமனி(V) மற்றும் ஆண்டிமனி(III) உலோக மையங்களைப் பெற்றுள்ளது. ஆண்டிமனி நான்காக்சைடு சாய்துரம் மற்றும் ஒற்றைசரிவு உருவமைப்பு என்ற இரண்டு வகையான பல்லுருவத் தோற்றங்களில் காணப்படுகிறது. இரண்டு வடிவங்களிலும் நான்கு ஆக்சைடுகளால் கட்டப்பட்ட உருக்குலைந்த ஆண்டிமனி(III) மையங்கள் அடுக்கப்பட்டு உருவான எண்முக அமைப்புகள் வெளிப்படுகின்றன.


</doc>
<doc id="255842" url="https://ta.wikipedia.org/wiki?curid=255842" title="சாவுக் குருவி">
சாவுக் குருவி

சாவுக் குருவி அல்லது சின்னப்பக்கி (Indian nightjar (Caprimulgus asiaticus) என்பது இரவில் இரை தேடும் பறவையாகும்.

இது மைனாவின் பருமன் இருக்கும். இதன் இறகுகள் ஆந்தையின் நிறத்தை ஒத்து இருக்கும். தரையில் இக்குருவி படுத்துவிட்டால் தரையின் நிறத்துடன் ஒன்றிவிடும். இதன் கால்கள் குட்டையாகவும், வலுவற்றதாக இருந்தாலும், இதன் வாய் அகலமாக அமைந்திருக்கும். இதனால் பூச்சிகளை வாயால் பிடிக்க நல்ல வசதி. இதன் முக்கிய உணவு பூச்சிகள் ஆகும்.


</doc>
<doc id="255844" url="https://ta.wikipedia.org/wiki?curid=255844" title="குறுவட்டம் (உள் வட்டம்)">
குறுவட்டம் (உள் வட்டம்)

குறு வட்டம் அல்லது உள் வட்டம் அல்லது பிர்கா (ஆங்கிலம்: "FIRKA") என்பது தமிழ்நாடு மாவட்டங்களில் வருவாய்த்துறையில் சில வருவாய் கிராமங்களை உள்ளடக்கி குறு (உள்) வட்டம்"' ("REVENUE FIRKA") அமைக்கப்படுகின்றன. வருவாய் துறைக்கென அலுவல் சார்ந்த அலுவலராக வருவாய் ஆய்வாளர் இருப்பார். பதவி உயர்வு வழியாகவும், தமிழ்நாடு அரசுப் பணியாளர் தேர்வாணையத்தின் மூலம் நடத்தப்படும் தேர்வில் தேர்ச்சி பெறுவதின் வழியாகவும் நியமிக்கப்படுகிறார்.




சில வருவாய் கிராமங்களை உள்ளடக்கி குறுவட்டம் ("REVENUE FIRKA") அமைக்கப்படுகின்றன. இந்த வருவாய் குறுவட்டம் நில அளவைத் துறைக்கென அலுவல் சார்ந்த அலுவலராக குறுவட்ட அளவர் இருப்பார். இவரால் நில அளவை குறித்த அரசு மற்றும் அரசு சாரா அனைத்து நில அளவைப் பணிகளையும் செய்து வரைபடம் தயாரித்து, அறிக்கையுடன் வருவாய் வட்டாட்சியருக்கு அனுப்பி வைக்கப்படும்.






</doc>
<doc id="255846" url="https://ta.wikipedia.org/wiki?curid=255846" title="சிறு நீல மீன்கொத்தி">
சிறு நீல மீன்கொத்தி

சிறு நீல மீன்கொத்தி (Alcedo atthis) என்பது மீன்கொத்தி இனத்தைச் சேர்ந்த ஒரு பறவையாகும்.
இப்பறவை சிட்டுக்குருவியைவிட சற்று பெரியது. உடலின் மேல்பாகம் நீலமும்,பச்சையும் கலந்த நிறமுடையது. அடர்த்தியான குட்டை வாலும், நீண்ட நேரானகூர் அலகும் கொண்டது. இப்பறவை கிணறு, ஆற்றங்கரை போன்ற நீர் நிலைகளில் தனியாக கல்லின் மீதோ அல்லது தொங்கும் மரக் கிளை மீதோ அமர்ந்திருக்கும். நீருக்கு மேலே சிறகடித்து பறந்துகொண்டு திடீரென்று நீருக்குள் பாய்து இரையை கௌவிக்கொண்டு பறக்கும்.


</doc>
<doc id="255850" url="https://ta.wikipedia.org/wiki?curid=255850" title="செர்வண்டைட்டு">
செர்வண்டைட்டு

செர்வண்டைட்டு "(Cervantite)" என்பது SbSbO என்ற மூலக்கூற்று வாய்ப்பாடுடன் கூடிய ஒரு வேதிச் சேர்மமாகும். இது ஆண்டிமனி என்ற தனிமத்தின் ஆக்சைடு தாதுப்பொருளாகும்.

1850 ஆம் ஆண்டில் முதன்முதலாக இக்கனிமம் எசுப்பானியாவில் உள்ள செர்வண்டேசு , சியாரா டெ ஆங்கரேசு, உலூகோ மற்றும் கலீசியா போன்ற இடங்களில் காணப்பட்டதாக விவரிக்கப்படுகிறது. கண்டெடுக்கப்பட்ட இடத்தின் பெயரால் இக்கனிமம் அழைக்கப்படுகிறது. இக்கனிமத்தின் கண்டுபிடிப்பு சந்தேகத்தின் அடிப்படையில் முதலில் அங்கீகரிக்கப்படாமல் பின்னர் 1862 ஆம் ஆண்டில் செர்பியாவில் உள்ள சயாகா இசுடோலிசு மாவட்டத்தில் கண்டறியப்பட்ட பிறகுதான் அங்கீகரிக்கப்பட்டது. ஆண்டிமனி காணப்படும் இரண்டாம் நிலை கனிமப்பொருளாக இது கருதப்படுகிறது. இசிடிப்னைட் முதல்நிலைக் கனிமப்பொருள் என்பது குறிப்பிடத்தக்கது ஆகும். 


</doc>
<doc id="255853" url="https://ta.wikipedia.org/wiki?curid=255853" title="நீர் வள அமைச்சகம் (இந்தியா)">
நீர் வள அமைச்சகம் (இந்தியா)

நீர் வள அமைச்சகம் ("Ministry of water resources ,India") இந்திய அமைச்சகங்களில் ஒன்றாகும். இந்தியாவின் நீர் வளங்களின் வளர்ச்சி மற்றும் மேம்பாட்டிற்கு இன்றியமையாத விதிமுறைகள், ஒழுங்குமுறைகள் மற்றும் சட்டதிட்டங்கள் வடிவமைப்பது இந்த அமைச்சகத்தின் பொறுப்பு. 1985ல் பாசனம் மற்றும் மின்சக்தி அமைச்சகத்தினை (Ministry of Irrigation and Power) பிரித்து, பாசனத் துறையை நீர் வள அமைச்சகமாக மாற்றினர்.. 2014 ஜூலையில் இந்த அமைச்சரகமானது நீர் வளம், ஆறுகள் மேம்பாடு மற்றும் கங்கை புத்தாக்கம் எனப் பெயர் மாற்றப்பட்டது. மத்திய அரசின் கொள்கை முடிவான கங்கை ஆற்றைச் சுத்தப்படுத்துதலைத் தீவிரமாக்கவே இது தனி அமைச்சகமாகவே ஏற்படுத்தப்பட்டது. 




</doc>
<doc id="255855" url="https://ta.wikipedia.org/wiki?curid=255855" title="மின்சக்தி, நிலக்கரி மற்றும் புதுப்பிக்கத்தக்க ஆற்றல் துறை (இந்தியா)">
மின்சக்தி, நிலக்கரி மற்றும் புதுப்பிக்கத்தக்க ஆற்றல் துறை (இந்தியா)

மின்சக்தி அமைச்சகம் ("Ministry of Power ,India") இந்திய அமைச்சகங்களில் ஒன்றாகும். இந்தியாவில் உற்பத்திசெய்யப்படும் மின்சாரம், உள்கட்டமைப்பு மேம்பாடு, மேலும் மின்உற்பத்தி, எடுத்துச் செல்லுதல், விநியோகித்தல் மற்றும் பராமரிப்பு செய்தல் போன்றவற்றை மேற்பார்வையிடுதலுக்கு பொறுப்பு ஆகின்றது. 
இந்த அமைச்சகமே ஒன்றிய அரசு, மாநில அரசு மற்றும் தனியார் மின் உற்பத்தியாளர்களுக்கிடையே மின்சார வேலைகளுக்கு ஒத்திசைவு ஏற்படுத்துகிறது. 

1992 ஜூலை 2ல், மின்சக்தி அமைச்சகம் தனியே ஏற்படுத்தப்பட்டது. அதற்கு முந்தைய காலக் கட்டத்தில் மின்சாரத் துறையானது மின்சக்தி, நிலக்கரி மற்றும் மரபுசாரா எரிசக்தி அமைச்சகத்தின் ஒரு பிரிவாக இருந்து வந்தது. பின்னர் மின்சக்தி அமைச்சகம், நிலக்கரி அமைச்சகம், மரபுசாரா எரிசக்தி அமைச்சகம் என்று, இந்த அமைச்சகம் மூன்று பிரிவுகளாகப் பிரிக்கப்பட்டது. 2006ல் அது புதிய மற்றும் புதுப்பிக்கத்தக்க எரிசக்தி அமைச்சகம் எனப் பெயர்மாற்றம் செய்யப்பட்டது.



</doc>
<doc id="255858" url="https://ta.wikipedia.org/wiki?curid=255858" title="அண்டியோக்கசு">
அண்டியோக்கசு

அசுகலானின் அண்டியோக்கசு ("Antiochus of Ascalon", ; அண். கிமு 125 – அண். கிமு 68) ஒரு கல்விக்கழக மெய்யியலாளர். இவர் பிளாட்டோனியக் கல்விக்கழகத்தின் பிலோவின் மாணவர். ஆனால் பிலோ, தன் முன்னவர்களின் ஐயுறவுவாதப் போக்கில் இருந்து விலகியவர். இவர் சிசெரோவின் ஆசிரியர். பிளாட்டோனியப் புதுவகை பல்கூற்று (ஒருங்கியைபிலாத) அறிவுவாதத்தின் (eclecticism) முதல் முன்னோடியாவார்; இவர் சுதாயிக்குகளின் நெறிமுறைகளையும் பெரிபேடெட்டிக்கியத்தையும் பிளாட்டோனியத்திற்குள் மீட்க முயன்றார். இவர் பிலோவுக்கு எதிராக மனம் உண்மையையும் பொய்யையும் பிரித்தறிய வல்லது என்றார். அதன் வழியாக பழங்கல்விக்கழக நெறிமுறைகளைப் புத்துயிர்க்கச் செய்தார். இவருடன் இடைக்காலப் பிளாட்டோனிய மெய்யியல் கட்டம் தொடங்குகிறது.

இவர் அசுகலானில் பிறந்தார். இவர் மித்ரிடேடெசு எதிர்ப்பளரான இலூசியசுவின் நண்பர். கிமு 9இல் ஏதென்சில் பயின்றபோது சிசெரோவின் ஆசிரியர்; ஆனால் இவர் அலெக்சாந்திரியாவிலும் சிரியாவிலும் பள்ளிகளை நடத்தினார். இவர் அங்கு இறந்துவிட்ட்தாகத் தெரிகிறது. இவர் தனது காலத்தில் கணிசமான புகழ்வாய்ந்த மெய்யியலாளராக விளங்கியுள்ளார். இவர் பிறப்பால் அசுகலான் நகரமே சிறப்பு பெற்றதாக சுத்ராபோ கூறுவதால் தெரிய வருகிறது. புலமையாளர்களிலேயே மிக மதிநுட்பமும் வாய்ந்தவரும் நல்லவருமாகவும் தன்கால்த்தின் கூர்மையும் நயமும் வாய்ந்தவராகவும் சிசெரோ இவரைப் பற்றி அடிக்கடி பெருமதிப்புடனும் அன்புடனும் கூறுவதில் இருந்தும் இது விளங்குகிறது.

இவர் ஏதென்சின் மினெசார்க்கசிடம் கல்வி கற்றாலும் இவரது முதன்மையான ஆசிரியர், கிளிட்டோமாக்கசுவுக்குப் பின் பிளாட்டோனியக் கல்விக்கழகத் தலைமைப் புலவராகிய இலாரிசாவின் பிலோவே எனலாம் ஆனால் இவர் பிலோவின் மாணவராக விளங்கியதைவிட எதிரியாக இருந்துள்ளார்; இவர் பிலோவை எதிர்த்து எழுதிய"Sosus"எனும் நூலைப் பற்றி சிசெரோ குறிப்பிடுகிறார். இதில் இவர் கல்விக்கழக் ஐயுறவுவாதத்தை எதிர்க்கிறார்.மற்றுமொரு நூலான "Canonica' பற்றிச் செக்சுடசு எம்பிரிக்கசு' குறிப்பிடுகிறார். இது ஏரணவியல் (அளவையியல்) நூலாகும்.

நான்காம் கல்விக்கழகத்தைப் பிலோ நிறுவியதைப் போலவே அண்டியோக்கசு ஐந்தாம் கல்விக்கழகத்தை நிறுவினார். இந்தப் பிளவு கிமு86இல் கல்விக்கழகம் அழிக்கப்படக் காரணமான கிமு88இல் ஏற்பட்ட மித்ரிடேடிகப் போர் தொடங்கியபோதே ஏற்பட்டுவிட்டது. இக்காலத்தில் இவர் அலெக்சாந்திரியாவில் இருந்தார். சிசெரோ ஏதென்சில் கிமு79இல் படிக்க வந்தபோதே இவர் ஏதென்சுக்கு மீண்டும் வந்தார். இவர் அங்கே கிமு68இல் இறந்துள்ளார்.

அண்டியோக்கசுக்கு முந்தைய கல்விக்கழக ஐயுறவுவாதம் பிளாட்டோ வெற்றிகரமாக தன் மாணாக்கர்களுக்குக் கற்பித்த உண்மையைக் காண்பதற்கான சரியான முறை நுண்ணியற் சிந்தனைமுறையே என்றும் புலன்களின் பெரும்பாலான உளப்பதிவுகளை நம்பக்கூடாது என்றும் வற்புறுத்திய முயற்சிகளில் தோன்றியது எனலாம். சிசெரோ எந்தவகை அறிவிலும் உறுதிபாடு போன்ற ஏதும் நிலவ வாய்ப்பில்லை எனக் கருதும் மெய்யியலாளர் வரிசையில் பிளாட்டோவை வகைப்படுத்துகிறார்; இம்முடிபு பிளாட்டோ ஐம்பொறிகள், புலன்காட்சிக்கான நம்பத்தகுந்த வாயிகள் அல்லவென்று கூறுவதும் அவை புலப்படுத்தும் அறிவுவகையையும் எனவே அவ்வழியிலான அறிதல் சிந்தனை முடிவுகளையும் நம்பவியலாததாகப் பிளாட்டோ கருதுவதுபோல் எண்ணித் துணிந்ததாகவே தோன்றுகிறது.

இத்தகைய வாதங்களில் இருந்து ஒன்று தெளிவாகப் புலனாகிறது. இதே வினவல்கள் முன்பே அறிவியலின் தன்மையையும் பல்வேறுவகை உண்மைகளையும் பற்றிப் பேசும்போது இவை அறிதிறனின் அல்லது நுண்மதியின் விளைபொருள்கள்;வாய்ப்புள்ள நிகழத்தகும் அதேநேரம் உறுதிப்படுத்தவியலாத அறிவாகுமென ஆழமாக பிளாட்டோவாலும் அரிசுடாட்டிலாலும் அலசப்பட்டுள்ளன. இதன் விளைவு கல்விக்கழகத்தினர் புறக்கணித்த இணைமுரண்வாதக் கலைக்கு இவர் புத்துயிர்ப்பூட்டினார். எனவே ஆண்டியோக்கசுவின் அறப்பயில்விப்பு குறித்து நிலவும் தகவல்கள் இதைத் தான் காட்டுகின்றன. சுதாயிக்குகளின் முரண்புதிகளுக்கோ கல்விக்கழகத்தினரின் ஐயுறவுவாதத்துக்கோ விட்டுகொடுக்காமல் இவர் அரிசுடாட்டிலுக்கு இணையாண முதன்மை நெறிமுறைகளைக் கடைப்பிடித்தார்: மகிழ்ச்சி நேரிய வாழ்க்கையில் தான் கிடைக்கும். என்றாலும் அது புறநிலைப் பொருள்களைச் சாராத தற்குறிப்பல்ல அல்லது தனித்த விளைவல்ல என்றார். எனவே இவர் அனைத்துக் குற்றங்களூம் சமமே எனும் சுதாயிக்குகளின் நெறிமுறையை ஏற்க மறுத்தாலும், அனைத்து உணர்ச்சிகளையும் அடக்கிவைக்க வேண்டும் என்பதில் அவர்களோடு ஒத்துப்போனார். மொத்தத்தில் சிசெரோ இவரைச் சுதாயிக்குகளுக்குகளின் தரத்தில் வைக்க முயன்றாலும், இவர் தன்னைப் பன்கூறுவாத/கலப்புவாத மெய்யியலாளராக்க் கருதி, பழங்கல்விக்கழக நடைமுறையை மீட்க இவர் சுதாயிக்கியத்தையும் பெரிபேடெடிக்கியத்தையும் ஒருங்கிணைக்க முயன்றார்.



</doc>
<doc id="255865" url="https://ta.wikipedia.org/wiki?curid=255865" title="காவலப்பட்டி">
காவலப்பட்டி

காவலபட்டி(en:Kavalapatti) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பத்துநான்காவது எண் கொண்ட வருவாய் கிராமம் (கிராம எண்: 54) ஆகும். 
பழனியிலிருந்து உடுமலைப்பேட்டை செல்லும் (கொழுமம்-வழி) மாநில நெடுஞ்சாலையில் கரடிக்கூட்டம் என்ற ஊரில் இருந்து தெற்கே 3 கி.மீ.தூரத்திலும் பழனியிலிருந்து மேற்கே சுமார் 17 கி.மீ.தூரத்திலும் அமைந்து உள்ளது. கடல் மட்டத்திலிருந்து 409 மீட்டர் உயரத்திலும் உள்ளது. 

இந்திய 2001 மக்கள் தொகை கணக்கெடுப்பின்படி, காவலபட்டி கிராமத்தில் 750 வீடுகள் உள்ளது. இக்கிராமத்தில் 3208 பேர் வசிக்கின்றார்கள். பாலின விகிதம் 51.38 %. இதில் 1650 பேர் ஆண்கள்; 1558 பேர் பெண்கள். இக்கிராமத்தில் ஆரம்பப் பள்ளி 2ம், நடுநிலைப் பள்ளி 1ம், உள்ளது.

குதிரையாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255867" url="https://ta.wikipedia.org/wiki?curid=255867" title="தாதநாயக்கன் பட்டி தெற்கு">
தாதநாயக்கன் பட்டி தெற்கு

தாதநாயக்கன் பட்டி (தெற்கு)(en:Thathanaickenpatti (South)) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பத்தைந்தாவது எண் கொண்ட வருவாய் கிராமம் (கிராம எண்: 55) ஆகும். 
பழனியிலிருந்து மேற்கே சுமார் 19 கி.மீ.தூரத்தில் அமைந்து உள்ளது.ஆர். வாடிபட்டி(வடக்கு) கிராமத்திலிருந்து கொடைக்கானல் மலை அடிவாரம் வரை நீண்டு பரவியுள்ளது. கடல் மட்டத்திலிருந்து 409 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, தாதநாயக்கன் பட்டி (தெற்கு) கிராமத்தில் 102 வீடுகள் உள்ளது. இக்கிராமத்தில் 375 பேர் வசிக்கின்றார்கள். பாலின விகிதம் 51.38 %. இதில் 194 பேர் ஆண்கள்; 181 பேர் பெண்கள். இக்கிராமத்தில் ஆரம்பப் பள்ளி 2ம், நடுநிலைப் பள்ளி 1ம், உயர்நிலைப்பள்ளி 1ம் உள்ளது.

குதிரையாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255868" url="https://ta.wikipedia.org/wiki?curid=255868" title="சித்தரேவு">
சித்தரேவு

சித்தரேவு(en:Sitharevu) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பத்தாறாவது எண் கொண்ட வருவாய் கிராமம் (கிராம எண்: 56) ஆகும். 
பழனியிலிருந்து உடுமலைப்பேட்டை செல்லும் (கொழுமம்-வழி) மாநில நெடுஞ்சாலையில் காவலப்பட்டியிலிருந்து மேற்கே சுமார் 1.5 கி.மீ.தூரத்தில் அமைந்து உள்ளது. கடல் மட்டத்திலிருந்து 409 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, சித்தரேவு கிராமத்தில் 176 வீடுகள் உள்ளது. இக்கிராமத்தில் 689 பேர் வசிக்கின்றார்கள். பாலின விகிதம் 51.38 %. இதில் 344 பேர் ஆண்கள்; 345 பேர் பெண்கள். இக்கிராமத்தில் ஆரம்பப் பள்ளி 2ம், நடுநிலைப் பள்ளி 1மட்டும் உள்ளது.

குதிரையாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255882" url="https://ta.wikipedia.org/wiki?curid=255882" title="அப்துல் ஹமீத் பாகவி">
அப்துல் ஹமீத் பாகவி

ஆ. கா. அப்துல் ஹமீது பாகவி (பி 1876 - இ 1955; ஒர் இசுலாமிய சமய அறிஞர், மொழிபெயர்ப்பாளர். சேலம் ஆத்தூரில் 26-11-1876ல் பிறந்தார். கிலாபத் இயக்கமும், ஒத்துழையாமை இயக்கமும் தீவிர களப்பணியில் இருந்தபோது திண்டுக்கல் நகர பொதுச்செயலாளராகப் பணிபுரிந்தார். கதர் அணியாத முஸ்லிம்களின் திருமணத்திற்கு செல்வதில்லை என்ற கொள்கை உடையவர். கிலாபத், ஒத்துழையாமை இயக்கத்தில் பெரும் பங்கேற்றார். 1943 ஆம் ஆண்டு திருக்குர்ஆனை தமிழில் முதலில் மொழிபெயர்த்து வெளியிட்டதற்காக இவர் அறியப்படுகிறார். இந்த மொழிபெயர்ப்பு "இனிய தமிழில், எளிய நடையில் வெளிவந்த மொழிபெயர்ப்பு" என்று சிறப்பிக்கப்படுகிறது. 1955ம் ஆண்டு ஜூன் 23ல் காலமானார் இவரது மகன் மறைந்த முஸ்லிம்லீக் தலைவர் ஆ. கா. அ. அப்துல் சமது ஆவார்.


</doc>
<doc id="255890" url="https://ta.wikipedia.org/wiki?curid=255890" title="ஓனோவின் சமனிலி">
ஓனோவின் சமனிலி

கணிதத்தில் ஓனோவின் சமனிலி ("Ono's inequality") என்பது யூக்ளிடிய தளத்திலமைந்த முக்கோணங்களைப் பற்றிய ஒரு சமனிலிக் கூற்று. 1914 இல் கணிதவியலாளர் டி. ஓனோ இதனை முக்கோணங்களுக்கான ஒரு அனுமானமாக வெளியிட்டார். 1915 இல், இந்த அனுமானம் எல்லா முக்கோணங்களுக்கும் பொருந்தவில்லை என்பது கண்டறியப்பட்டது. பின்னர் 1916 இல் கணிதவியலாளர் பேலிட்ரேண்ட் (Balitrand), குறுங்கோண முக்கோணங்களுக்கும் செங்கோண முக்கோணங்களுக்கு மட்டும் இது பொருந்துவதைக் கண்டறிந்தார்

யூக்ளிடிய தளத்திலமைந்த ஒரு முக்கோணத்தின் (குறுங்கோண அல்லது செங்கோண முக்கோணம்) பக்கநீளங்கள் "a", "b" , "c" . பரப்பளவு "A". 

ஓனோவின் சமனிலி:

எல்லா முக்கோணங்களுக்கும் இச்சமனிலி பொருந்தாது என்பதற்கான எடுத்துக்காட்டாக கீழுள்ள முக்கோண அளவுகளைச் சமனிலியில் பதிலிட்டு அறியலாம்.

சமபக்க முக்கோணங்களுக்கு இச்சமனிலியின் சமக்குறிக் கூற்று உண்மையாக இருக்கும். அனைத்து சமபக்க முக்கோணங்களும் வடிவொத்தவை என்பதால், சமபக்க முக்கோணத்தின் பக்கநீளங்கள் formula_3, பரப்பளவு formula_4என எடுத்துக்கொண்டு இந்தச் சமனிலி சமக்குறிக்கு உண்மையாவதைச் சரிபார்க்கலாம்.



</doc>
<doc id="255893" url="https://ta.wikipedia.org/wiki?curid=255893" title="கிரிகாமி">
கிரிகாமி

பொதுவாக கிரிகாமி செய்ய தக்கவாறு மடிக்கப்பட்ட ஒன்றில் தொடங்கும். பிறகு அதனை முறைப்படி வெட்டிப் பிரிப்பதால் கிரிகாமி உருவம் வெளிப்படும். கிரிகாமி பெரும்பாலும் ஒற்றொருமை அல்லது நேர்பு (symmetry) என்னும் தன்மை கொண்டதாக இருக்கும். நுரைபனி படிகத்தைப் போலவோ பல ஒரேமாதிரி பல இதழ்கள் கொண்டபூக்களைப்போலவோ நேர்புத்தன்மை கொண்டதாக இருக்கும். 

கிரிகாமி பெருமாலும் ஒரே தாளை மடித்தும் வெட்டியும் செய்யப்படுவது. பல பகுதிகளைத் தனித்தனியாக ஒட்டிச்செய்வதன்று. 

"மோன் கிரி" என்பது தாளை வெட்டும் கலை.




</doc>
<doc id="255898" url="https://ta.wikipedia.org/wiki?curid=255898" title="இந்திய தகவல் தொழில்நுட்பக் கழகங்கள்">
இந்திய தகவல் தொழில்நுட்பக் கழகங்கள்

இந்தியத் தகவல் தொழில்நுட்பக் கழகங்கள் (IIITs) இந்தியாவில் உயர்கல்விக்காக நடத்தப்படும் கல்வி நிறுவனங்களின் குழுக்களாகும், இதன் நோக்கம் தகவல் தொழிநுட்பக் கல்வியை மேம்படுத்துவதாகும். இதில் நான்கு கழகங்கள் இந்திய தகவல் தொழில்நுட்பக் கழகங்கள் மனிதவள மேம்பாட்டு அமைச்சகத்தின் நிதியுதவியால் ஏற்படுத்தப்பட்டு நிர்வகிக்கப்படுகிறது. மேலும் 20 இந்திய தகவல் தொழில்நுட்பக் கழகங்கள் பொது-தனியார் கூட்டாண்மை மாதிரியின் கீழ் ஏற்படுத்த திட்டமிடப்பட்டுள்ளது. இந்தியத் தகவல் தொழில்நுட்பக் கழகங்களில், இளநிலைப் பட்டதாரி மாணவர் சேர்க்கை கூட்டு நுழைவுத் தேர்வு (JEE / GATE) வழியாக நடைபெறுகிறது.

இந்தியாவிலுள்ள தொழில்நுட்ப கல்விமுறை பரந்த அளவில் இரண்டு வகைகளாக பிரிக்கப்படுகின்றன: 


</doc>
<doc id="255912" url="https://ta.wikipedia.org/wiki?curid=255912" title="இந்திய வானூர்தி நிலையங்கள் ஆணையம்">
இந்திய வானூர்தி நிலையங்கள் ஆணையம்

இந்திய வானூர்தி நிலையங்களின் ஆணையம் ("Airports Authority of India", AAI) இந்தியாவில் உள்ள குடியியல் வானூர்தி நிலையங்களையும் ஏடிசி, சிஎன்எஸ் போன்ற வழிகாட்டு வசதிகளையும் இயக்குகின்ற பொறுப்புடைய நடுவண் அரசு அமைப்பாகும். 

இந்த அமைப்பு 125 வானூர்தி நிலையங்களை இயக்குகிறது; இவற்றில் 11 பன்னாட்டு வானூர்தி நிலையங்களும் 8 சுங்கச்சாவடியுள்ள நிலையங்களும் 81 உள்ளூர் நிலையங்களும் படைத்துறை வளாகங்களில் அமைந்துள்ள 25 குடியியல் நிலையங்களும் அடக்கமாகும். இந்திய வான்வெளி முழுமையாகவும் அடுத்துள்ள பெருங்கடல் பகுதிகளிலும் இது வான்வழி போக்குவரத்து மேலாண்மை சேவைகளை வழங்கி வருகிறது. பாதுகாப்பான வான்வழிப் பயணத்திற்காக தன் கட்டுப்பாட்டில் உள்ள அனைத்து வானூர்தி நிலையங்களிலும் 25 மற்ற இடங்களிலும் அமைக்கப்பட்டுள்ள நிலத்தில் அமைந்த கட்டமைப்பையும் மேலாண்மை செய்கிறது.

இந்திய அரசின் பொதுத்துறை நிறுவனங்களில் சிறு நவரத்தின மதிப்பைப் பெற்ற நிறுவனம் ஆகும்.




</doc>
<doc id="255917" url="https://ta.wikipedia.org/wiki?curid=255917" title="கஸ்டானியா">
கஸ்டானியா

கஸ்டானியா (Gastonia) என்பது வட கரோலினாவிலுள்ள பெரிய நகரமாகும். 2010இன் மதிப்பீட்டின் படி இங்கு 71,741 மக்கள் வாழ்கின்றனர். இது வட கரோலினாவின் 13வது பெரிய நகரம் ஆகும்.


</doc>
<doc id="255935" url="https://ta.wikipedia.org/wiki?curid=255935" title="இந்திய இரயில்வே வாரியம்">
இந்திய இரயில்வே வாரியம்

இந்திய இரயில்வே வாரியம் இந்திய இரயில்வேயின் இயக்கத்தை கட்டுப்படுத்தும் மிக உயர்ந்த அமைப்பாகும். இது இந்திய தொடருந்து அமைச்சரின் வழியே இந்திய நாடாளுமன்றத்தின் பொறுப்பில் உள்ளது.

இரயில்வே வாரியத்தின் தற்போதைய உறுப்பினர்கள் :


</doc>
<doc id="255936" url="https://ta.wikipedia.org/wiki?curid=255936" title="ஆர். வாடிப்பட்டி தெற்கு">
ஆர். வாடிப்பட்டி தெற்கு

ஆர். வாடிப்பட்டி (தெற்கு)(en:R.Vadipatti (South)) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பத்தேழாவது எண் கொண்ட வருவாய் கிராமம் (கிராம எண்: 57) ஆகும். 
பழனியிலிருந்து உடுமலைப்பேட்டை செல்லும் (கொழுமம்-வழி) மாநில நெடுஞ்சாலையில் காவலப்பட்டியிலிருந்து தெற்கே சுமார் 2.5 கி.மீ.தூரத்தில் அமைந்து உள்ளது. கொடைக்கானல் மலை அடிவாரம் வரை பரவியுள்ளது. கடல் மட்டத்திலிருந்து 409 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, ஆர். வாடிப்பட்டி (தெற்கு) கிராமத்தில் 25 வீடுகள் உள்ளது. இக்கிராமத்தில் 132 பேர் வசிக்கின்றார்கள். பாலின விகிதம் 51.38 %. இதில் 64 பேர் ஆண்கள்; 68 பேர் பெண்கள். இக்கிராமத்தில் ஆரம்பப் பள்ளி 1மட்டும் உள்ளது.

குதிரையாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255939" url="https://ta.wikipedia.org/wiki?curid=255939" title="சின்னம்மாபட்டி">
சின்னம்மாபட்டி

சின்னம்மாபட்டி(en:Chinnammapatty) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பத்தொன்பதாவது எண் கொண்ட வருவாய் கிராமம் (கிராம எண்: 59) ஆகும். 
பழனியிலிருந்து 19 கி.மீ தொலைவிலும், பாப்பம்பட்டியிலிருந்துமேற்கே சுமார் 5 கி.மீ. தொலைவில் அமைந்து உள்ளது. கொடைக்கானல் மலை அடிவாரம் வரை பரவியுள்ளது. கடல் மட்டத்திலிருந்து 401 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, சின்னம்மாபட்டி கிராமத்தில் 372 வீடுகள் உள்ளது. இக்கிராமத்தில் 1349 பேர் வசிக்கின்றார்கள். பாலின விகிதம் 51.38 %. இதில் 679 பேர் ஆண்கள்; 664 பேர் பெண்கள். இக்கிராமத்தில் ஆரம்பப் பள்ளி 1மட்டும் உள்ளது.

புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255940" url="https://ta.wikipedia.org/wiki?curid=255940" title="ஆண்டிப்பட்டி (பழனி)">
ஆண்டிப்பட்டி (பழனி)

ஆண்டிப்பட்டி(Andipatty) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம் ., பழனி வருவாய் வட்டத்தின் அறுபதாவது எண் கொண்ட வருவாய் கிராமம் (கிராம எண்: 60) ஆகும். 
பழனியிலிருந்து உடுமலைப்பேட்டை செல்லும் (கொழுமம்-வழி) மாநில நெடுஞ்சாலையில் கொழுமத்திலிருந்து தெற்கே சுமார் 5 கி.மீ.தூரத்தில் அமைந்து உள்ளது. கொடைக்கானல் மலை அடிவாரம் வரை பரவியுள்ளது. கடல் மட்டத்திலிருந்து 409 மீட்டர் உயரத்தில் உள்ளது. இந்த கிராமத்தில் குதிரையாறு அணை அமைந்துள்ளது.

இந்திய 2001 மக்கள் தொகை கணக்கெடுப்பின்படி, ஆண்டிபட்டி கிராமத்தில் 911 வீடுகள் உள்ளது. இக்கிராமத்தில் 3407 பேர் வசிக்கின்றார்கள். பாலின விகிதம் 51.38 %. இதில் 1698 பேர் ஆண்கள்; 1709 பேர் பெண்கள். இக்கிராமத்தில் ஆரம்பப் பள்ளி 3ம் நடுநிலைப் பள்ளி 1ம் உள்ளது.

குதிரையாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது. 




</doc>
<doc id="255945" url="https://ta.wikipedia.org/wiki?curid=255945" title="ரெட்டையம்பாடி">
ரெட்டையம்பாடி

ரெட்டையம்பாடி(en:Reddiampadi) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டம், பழனி ஊராட்சி ஒன்றியத்தில் இருக்கும் ஒரு வருவாய்க் கிராமம்(ஊர்)., பழனி வருவாய் வட்டத்தின் ஐம்பத்தெட்டாவது எண் கொண்ட வருவாய் கிராமம் (கிராம எண்: 58) ஆகும். 
பழனியிலிருந்து 19 கி.மீ தொலைவிலும், பாப்பம்பட்டியிலிருந்துமேற்கே சுமார் 5 கி.மீ. தொலைவில் அமைந்து உள்ளது. கொடைக்கானல் மலை அடிவாரம் வரை பரவியுள்ளது. கடல் மட்டத்திலிருந்து 401 மீட்டர் உயரத்தில் உள்ளது. 

இந்திய 2001 மக்கள் தொகை கணக்கெடுப்பின்படி, ரெட்டையம்பாடி கிராமத்தில் 13 வீடுகள் உள்ளது. இக்கிராமத்தில் 71 பேர் வசிக்கின்றார்கள். பாலின விகிதம் 51.27 %. இதில் 35 பேர் ஆண்கள்; 36 பேர் பெண்கள். இக்கிராமத்தில் பள்ளிக்கூடங்களே கிடையாது. .

குதிரையாறு அணையின் நீர்வள ஆதாரத்தின் ஒரு பகுதியினைக்கொண்டு நெல், கரும்பு, தென்னையும், புன்செய்ப் பயிர்களான சோளம், கம்பு, ஆகியவையும், மக்காச்சோளமும் அதிகமாக பயிரிடப்படுகிறது.



</doc>
<doc id="255946" url="https://ta.wikipedia.org/wiki?curid=255946" title="கார்பனைல் புளோரைடு">
கார்பனைல் புளோரைடு

கார்பனைல் புளோரைடு "(Carbonyl fluoride)" என்பது COF என்ற மூலக்கூற்று வாய்ப்பாடுடன் கூடிய ஒரு கனிமவேதியியல் சேர்மமாகும் இதனுடன் ஒப்புமை உடைய பொசுசீன் போல இதுவும் நிறமற்றதாகவும் நச்சுத்தன்மையுடனும் காணப்படுகிறது. இம்மூலக்கூறு C2v சீரொழுங்கில் தளவமைப்பு வடிவம் கொண்டுள்ளது.

பொசுசீனுடன் ஐதரசன் புளோரைடு சேர்த்து கார்பனைல் புளோரைடு தயாரிக்கலாம். மற்றும் கார்பன் ஓராக்சைடுடன் வெள்ளி புளோரைடு சேர்த்து ஆக்சிசனேற்றம் செய்வதாலும் இதைத் தயாரிக்கமுடியும். அதிக அளவு ஆக்சிசனேற்றம் அடைந்தால் கார்பன் நாற்புளோரைடு உருவாகிவிடும் என்றாலும் இம்முறையில் கார்பனைல் புளோரைடு தயாரிப்பதே எளிமையான வழியாகும்.

நிலைப்புத் தன்மையற்றுக் காணப்படும் கார்பனைல் புளோரைடு தண்ணீர் முன்னிலையில் நீராற்பகுப்பு அடைந்து கார்பனீராக்சைடையும் ஐதரசன் புளோரைடையும் கொடுக்கிறது..

கார்பனல் புளோரைடு மிகவும் நச்சுத்தன்மை வாய்ந்ததாகும். தொடக்கநிலை எல்லை மதிப்பு ஒரு மில்லியன் பகுதிகளுக்கு 2 பகுதிகள் என்ற அளவைக் கொண்டுள்ளது.


</doc>
<doc id="255950" url="https://ta.wikipedia.org/wiki?curid=255950" title="சிவைஸ் கியன்ட்">
சிவைஸ் கியன்ட்

சிவைஸ் கியன்ட் ("Seawise Giant") என்பது முதற்தர எண்ணைத்தாங்கி கப்பலும் உலகிலுள்ள மிக நீண்ட கப்பலுமாக இருந்தது. இதன் பெயர்களாக "கப்பி கியன்ட்" ("Happy Giant"), "ஜாகிர் வைக்கிங்" ("Jahre Viking"), "நொக் நெவில்ஸ்" ("Knock Nevis"), "ஒப்பமா" ("Oppama"), "மொண்ட்" ("Mont") ஆகிய பெயர்கள் இருந்தன. இதுவே மிக அதிக எடை கொண்ட கப்பல்களாகக் காணப்பட்டது. முழுச் சுமையுடன் இது எடையும், கப்பல் அழிழ்வளவும் கொண்டு, கப்பல் வகைகளில் இதுவே பாரியதும் ஆகக் காணப்பட்ட இது செல்ல ஆங்கிலக் கால்வாய், சுயஸ் கால்வாய், பனாமாக் கால்வாய் என்பன போதாமல் இருந்தன. ஒட்டு மொத்தமாக, இதுவே கட்டப்பட்ட கப்பல்களில் பெரியதாகவிருந்தது.


</doc>
<doc id="255960" url="https://ta.wikipedia.org/wiki?curid=255960" title="குளோரோயெத்தில் குளோரோபார்மேட்டு">
குளோரோயெத்தில் குளோரோபார்மேட்டு

குளோரோயெத்தில் குளோரோபார்மேட்டுகள் "(Chloroethyl chloroformates)" என்பவை தொடர்புடைய ஒரிணை வேதிச் சேர்மங்களாகும். இதனுடைய மூலக்கூற்று வாய்ப்பாடு CHClO ஆகும்.

இவை மீமிகை பேரிடர் பொருட்கள் என வகைப்படுத்தப்பட்டுள்ளன


</doc>
<doc id="255962" url="https://ta.wikipedia.org/wiki?curid=255962" title="பிரிலூட் எப்எல்என்ஜி">
பிரிலூட் எப்எல்என்ஜி

பிரிலூட் எப்எல்என்ஜி ("Prelude FLNG") என்பது உலகின் முதலாவது மிதக்கும் திரவமாக்கப்பட்ட இயற்கை வாயு இயந்திரத் தொகுதியும் மற்றும் அக்கரையில் (நீரில்) கட்டப்பட்ட மிகப் பாரிய வசதியும் ஆகும். பிரிலூட் சம்சுங் பாரிய தொழிற்சாலை மற்றும் தென் கொரிய டெக்னிப் நிறுவனங்களால் ராயல் டச்சு ஷெல், கோகாஸ், இன்பெக்ஸ் நிறுவனங்களின் ஒத்துழைப்புடன் கட்டப்படுகிறது. இக்கப்பல் நீளம், அகலம் கொண்டு, 260,000 டொன்னுக்கு மேற்பட்ட உருக்கினால் கட்டப்பட்டுள்ளது. 

முழு எடையில், இது 600,000 மேற்பட்ட டொன்கள் கொண்டு, நிமிட்ஸ் வகுப்பு வானூர்தி தாங்கிக் கப்பலைவிட ஐந்து மடங்கு எடை கொண்டது.



</doc>
<doc id="255975" url="https://ta.wikipedia.org/wiki?curid=255975" title="பென்சோயில்">
பென்சோயில்

கரிம வேதியியலில் பென்சோயில் (benzoyl) என்பது CHCO-. என்ற மூலக்கூற்று வாய்ப்பாடுடன் கூடிய ஒரு வேதிவினைக்குழுவாகும். பென்சோயில் என்ற வேதிவினைக்குழுவும் பென்சைல் என்ற வேதிவினைக்குழுவும் வெவ்வேறானவைகள் ஆகும். பென்சைல் குழுவின் மூலக்கூறு வாய்ப்பாடு C6H5CH2 ஆகும். 

பென்சோயில் குளோரைடுதான் பென்சோயில் வேதிவினைக்குழுவிற்கான பிரதானமான ஆதாரமாகும். இச்சேர்மத்தின் உதவியால்தான் பென்சோயில் கீட்டோன்கள், பென்சோயில் அமைடுகள் அல்லது பென்சைமைடுகள், பென்சோயேட்டு எசுத்தர்கள் முதலியன தயாரிக்கப்படுகின்றன. இயற்கையாகத் தோன்றும் பல பென்சோயில் சேர்மங்களுக்கு தையோவெசுத்தர் பென்சோயில் இணைநொதிகள் ஆதாரங்களாக உள்ளன. கதிர்வீச்சுக்குள்ளாகும் பென்சில்(கரிமச்சேர்மம்) சேர்மங்கள் பென்சோயில் தனியுறுப்புகளைத் தருகின்றன. அவை PhCO என்ற வாய்ப்பாட்டால் குறிப்பிடப்படுகின்றன. 

பல கீட்டோன்களில் பென்சோயில் குழுக்கள் காணப்படுகின்றன. அவற்றினுடைய பொது வாய்ப்பாடு CHCO-R, என குறிப்பிடப்படுகிறது. இதற்கு முக்கியமான உதாரணமாக பென்சோபீனோன் சேர்மத்தைக் கூறலாம். 

கரிம வேதியியலில் பென்சோயில் எசுத்தர்களும் பென்சோயில் அமைடுகளும் பரவலாகவே காணப்படுகின்றன. கரிமத்தொகுப்பு வினைகளில் பென்சோயில் எசுத்தர்கள் பாதுகாப்புக் குழுக்களாகச் செயல்படுகின்றன நீர்த்த காரக்கரைசலை நீராற்பகுப்பு செய்வதன் மூலம் இவை எளிதாக நீக்கப்படுகின்றன. பென்சோயில்-β-D- குளுக்கோசைடு என்ற இயற்கை பென்சோயில் சேர்மம் பெரணி வகைச் செடிகளில் காணப்படுவதாக அறியப்படுகிறது.


</doc>
<doc id="255980" url="https://ta.wikipedia.org/wiki?curid=255980" title="டோரத்தியா கிளம்ப்கே இராபட்சு">
டோரத்தியா கிளம்ப்கே இராபட்சு

டோரத்தியா கிளம்ப்கே இராபர்ட்சு (ஆகசுட்டு 9, 1861 சான் பிரான்சிஸ்கோவில் – அக்டோபர் 5, 1942 சான் பிரான்சிஸ்கோவில்) ஒரு அமெரிக்க வானியலாளர். இவர் பாரிசு வான்காணகத்தில் அளவைகள் வாரியத்தின் இயக்குநராக இருந்தார். பிறகு இவர் செவாலியே தெ லா லீஜன் டி ஆன்னியூ(ர்)ராகத் தேர்வு செய்யப்பட்டார்.

டோரத்தியாவின் தந்தை ஜெரார்டு கிளம்ப்கே (1825–1917) ஒருசெருமானியர். இவர் கலிபோர்னியா பொன் தேட்டத்தின்போது 1850 இல் கலிபோர்னியாவுக்கு வந்தவர். பின் இவர் நிலபுல விற்பனையில் வல்லுநராக விளங்கினார். இவர் டோரத்தியா மிதில்டா தோல்லியை மணந்தார். இவர்களுக்கு ஐந்து பெண்களும் இருஆண்களும் பிறந்தனர். டோரத்தியா 1877 இல் பிரான்சின் பாரிசு நகருக்குப் புலம்பெயர்ந்தார். இவரது நான்கு தங்கையரும் செருமனியிலும் சுவிட்சர்லாந்திலும் பள்ளியில் சேர்ந்தனர். மேலும் அவர்கல் அனைவரும் நல்ல பணியில் சேர்ந்தனர்:அன்னா எலிசபெத் கிளம்ப்கே சிறந்த ஓவியர். பிரெஞ்சு விலங்கு ஓவியரானௌரோசா பானியூரின் நண்பர். ஜூலியா நல்ல வயலின் இசைப்பாலர். மதில்டா மர்மோண்டெல்லின் மாணவரும் சிறந்த பல்லிய இசைப்பாளரும் ஆவார். நரம்பியலாளரான ஆகத்தா தன் கணவரான மருத்துவர் யோசாப் யூல்சு திழெரைன் உடன் இணைந்து மருத்துவ மனை நடத்தி பல ஆய்வுரைகளை வெளியிட்டுள்ளார்.

டோரத்தியா பாரிசு பல்கலைக்கழகத்தில் பயின்றார். பின்னர் இசையிலும் தேர்ச்சி பெற்றார். இருந்தாலும் பிறகு இவர் வானியல் துறைக்குத் திரும்பினார். வானியலில் இளவல் பட்டத்தை 1886 இலும் முனைவர் பட்டத்தை இ893 இலும் பெற்றார். பின்னர் 1887 இல் பாரிசு வான்காணகத்தில் பணியில் சேர்ந்தார். இங்கே இவர் குவில்லௌமே பிகௌர்தான், இலிப்போ சுலோஃப், அகியோருடன் பணிபுரிந்தார். பிறகு இவர் முன்னோடி வானொளிப்பட வல்லுநர்களான பௌல் என்றி, பாசுபர் ஃஎன்றி ஆகியோருடனும் பணிசெய்தார். இவ்விருவரும் 34 செ.மீ ஒளிவிலக்கியைப் பயன்படுத்தி சிறுகோள்களையும் கோள்களையும் படம்பிடித்தனர். இங்கே டோரத்தியாவின் பணி விண்மீன் இருப்புகளை அளப்பதும் விண்ணொளிப்படங்களை உருவாக்குவதும் விண்மீன் கதிர்நிரல்களையும் விண்கற்களையும் ஆய்வதும் ஆக இருந்தது

சர் டேவிட் ஜில் 1886 இல் வானக அட்டவணை ஒன்றை முன்மொழிந்தார். இந்த திட்டம் அன்றைய பாரிசு வான்காணக இயக்குநரான அமேதி மவுசேழ் அவர்களைக் கவரவே அவர் இதற்காக பன்னாட்டு கருத்தரங்கொன்றை பாரிசில் நடத்த விழைந்தார. இதனால் கார்த்தே தூ சீ திட்டம் உருவானது. இத்திட்ட்த்தின் வழியாக 14 ஆம் பொலிவுடைய விண்மீன்கள் உட்பட வான்வெளி முழுவதையும் ஒளிப்படம் எடுக்கக் கருதப்பட்டது. பாரிசு வான்காணகம் இதில் பெரும்பங்காற்ற முடிவு செய்தது. மேலும் கூடியமட்டும் 11 ஆம் பொலிவுடைய விண்மீன்களின் அட்டவணையை உருவாக்க திட்டம் வகுக்கப்பட்டது.

தான் ஒரு பெண்ணாக இருந்தும் 50 ஆடவரின் போட்டிக்கிடையிலும் டோரத்தியா பாரிசு வான்காணக அளவையியல் குழும இயக்குநரானார். 

இவ்ர்1896 இல் நார்வே கப்பலன நோர்சு கிங்கில், 1896 ஆகத்து 9 இன் சூரிய ஒளிமறைப்பை நோக்கிட, நார்வேவுக்குப் பயணமானார். ஒளிமரைப்பு நோக்கீடு வெற்றிபெறாவிட்டாலும் அவரது வாழ்வில் காதல் இடைமறிக்கலானது. அங்கே இவர் 67 அகவையினரான அய்சக் இராபர்ட்சைச் சந்தித்தார். இராபர்ட் ஒரு தொழிமுனைவோராக இருந்து வானியல் வல்லுனராகியவர். மேலும் அவர் மனைவி இழந்தவராக இருந்துள்ளார். இவர் வானொளிப்படக் கலையில் முன்னொடியாகத் திகழ்ந்தவர். இவர் பாரிசு கார்த்தே தூ சீ கருத்தரங்கில் கலந்துகொள்ள வந்திருந்தார்.இவர் தனி வான்காணகமும் நிறுவியிருந்தார். இதில் 50 செ.மீ ஓலித்தெறிப்பியும் ஒளிப்படக் கருவியும் அமைந்திருந்தன. மேலும் இதில் தாமசு குக்கின் 13 செ.மீ ஒளிவிலக்கியும் இருந்த்து.

வானியலாளர்கள் 1899 இல் இன்று இலியோனிடுகள் எனப்படும் வால்வெள்ளிப் பொழிவு நிகழும் என எதிர்பர்த்தனர். பிரான்சு டோரத்தியா கிள்ம்கேவை வளிமக் குமிழிக்கலனில் பறந்து சென்று இப்பொழிவை ஆய்வு செய்ய தேர்வி செய்தது. ஆனால் அப்பொழிவு எதிர்பார்த்தபடி நிகழவில்லை. 

சந்தித்த ஐந்தாண்டுக்ட்குப் பின்னர் அய்சக்கும் டோரத்தியாவும் திருமணம் செய்துக் கொண்டு சுசெக்சு வீட்டில் தங்கினர். அய்சக்குடன் இருக்க டோர்த்தியா தன் பாரிசு வான்கணகப் பதவியில் இருந்து விலகினார். எர்ழ்செல் ஒண்முகில் பரப்பில் உள்ள அனைத்து 52 பகுதிகளையும் ஒளிப்படம் எடுக்கும் திட்டத்தில் இவர் அய்சக்குக்கு துணைபுரிந்தார். 1904 இல் அய்சக் இறந்துவிடவே அவர்களது திருமணம் சிறிது காலத்துக்குள்ளேயே முடிவுற்றது. அய்சக்கின் வான்காணகமும் கணிசமான சொத்துகளும் டோரத்தியாவுக்கூக் கிடைத்தன.

டோரத்திய சுசெக்சு வீட்டிலேயே தங்கி திட்டமிட்டபடி 52 பகுதிகளையும் ஒளிப்படம் எடுத்தார். பிறகே இவர் தாயுடனும் தங்கை அன்னாவுடனும் தங்க சாட்டௌ உரோசா பெனியூருக்குச் சென்றார். அப்போது தான் எடுத்த அனைத்து ஒளிப்படங்களையும் உடன் கொண்டு சென்றார். பின்னர் பாரிசு வான்காணகத்துக்கு வந்து ஒளிப்படங்களையும் அய்சக்கின் குறிப்புகளையும் 25 ஆண்டுகளாக ஆழ்ந்து ஆய்வு செய்தார். ஆய்வு முடிவுகளை அவ்வப்போது வெளியிட்டு வந்தார். இவர் 1929 இல் "அய்சக் இராபர்ட்டின் 52 பகுதிகட்கான அட்டவணை, எர்ழ்செல் ஒண்முகில் புலங்களுக்கான வழிகாட்டி" என்ற நூலை வெளியிட்டார். இந்த நூலுக்காக, இவருக்கு 1932 இல் பிரெஞ்சு அறிவியல் கல்விக்கழகத்தால் பவுல் ஃஎல்பிரான்னர் பரிசு தரப்பட்டது.
பிறகு பல ஆண்டுகளுக்கு உடல்நலமின்றி இருந்து டோரத்திய கிளம்ப்கே 1942 அக்டொபர் 5இல் இறந்தார்.

இவர் 1934 ஃபிப்ரவரி 22இல் ஃபிரெஞ்சு குடியரசுத் தலைவரால் Chevalier de la Légion d'Honneurஎனும் விருது வழங்கப்பட்டார். விருதுபெற்ற சில நாட்களுக்குள் இவரும் அன்னாவும் சான்ஃபிரான்சிசுகோவுக்கு சென்றனர். பிறகு வாழ்நாள் முழுவதும் அங்கேயே தங்கியிருந்தார். இவர் பாரிசு வான்காணகத்திற்கும் பசிபிக் வானியல் கழகத்திற்கும் கலிஃபோர்னியா பல்கலைக்கழகத்திற்கும் வளரும் வானியலாளர்களுக்குத் தகவளிக்க பெருங்கொடை நல்கினார். சிறுகோள்கள் 339 டோரத்தியா and 1040 கிளம்ப்கே ஆகியவை இவர் நினைவாகப் பெயரிடப்பட்டன. கிளம்ப்கே- இராபட்சு விருது பசிபிக் வானியல் கழகத்தால் இவரது நினைவாக வழங்கப்படுகிறது.



</doc>
<doc id="255981" url="https://ta.wikipedia.org/wiki?curid=255981" title="சலிஸ்பரி பேராலயம்">
சலிஸ்பரி பேராலயம்

சலிஸ்பரி பேராலயம் ("Salisbury Cathedral", முன்பு ஆசீர்வதிக்கப்பட்ட கன்னி மரியாள் பேராலயம்) என்பது இங்கிலாந்தின் சலிஸ்பரியில் அமைந்துள்ள இங்கிலாந்து திருச்சபை பேராலயமும் ஆரம்ப ஆங்கிலேய கட்டிடக் கலைக்கு முக்கியமானதொரு உதாரணமும் ஆகும். இப்பேராலயத்தின் பிரதான பகுதி 1220 முதல் 1258 வரையான 38 வருடங்களில் நிறைவுற்றது.

இது உலகின் பழமையான (கி.பி 1386) செயற்படும் கடிகாரத்தைக் கொண்டுள்ளதுடன், மாக்னா கார்ட்டாவின் பழுதற்ற சிறந்த மூலப்பிரதிகள் நான்கையும் கொண்டுள்ளது.



</doc>
<doc id="255983" url="https://ta.wikipedia.org/wiki?curid=255983" title="படிகப் பேராலயம்">
படிகப் பேராலயம்

படிகப் பேராலயம் ("Crystal Cathedral") என்பது ஐக்கிய அமெரிக்காவின் கலிபோர்னியா பகுதியில் அமைந்துள்ள ஓர் கிறித்தவ கோயிலாகும். இந்த பிரதிபலிக்கும் கண்ணாடிக் கட்டடம் அமெரிக்க கட்டடக் கலைஞரான பிலிப் ஜான்சன் என்பவரால் வடிவமைக்கப்பட்டு, 1981 இல் நிறைவுற்றது. இதில் 2,736 பேர் இருக்கத்தக்க வசதியுள்ளது. உலகிலுள்ள பெரிய கண்ணாடிக் கட்டடமான இது உலகிலுள்ள பெரிய இசைக்கருவிகளில் ஒன்றான "ஹசல் ரைட் நினைவு இசைக்கருவியைக்" கொண்டுள்ளது.


</doc>
<doc id="255984" url="https://ta.wikipedia.org/wiki?curid=255984" title="டானியல் கிர்க்வுட்">
டானியல் கிர்க்வுட்

டானியல் கிர்க்வுட் "(Daniel Kirkwood)" (செப்டம்பர் 27, 1814 - ஜூன் 11, 1895) ஒரு அமெரிக்க வானியலாளர்.

இவர் மேரிலாந்தில் உள்ள ஆர்போர்டு எனும் ஊரில் ஜான் என்பவருக்கும் அகனேசு கிர்க்வுட் என்பவருக்கும் மகனாகப் பிறந்தார். இவர் கணிதவியல் இளவல் பட்டத்தை 1838 இல் பென்னிசில்வேனியாவில் யார்க் நகரில் உள்ள யார்க் கவுண்டிக் கல்விக்கழகத்தில் இருந்து பெற்றார். அங்கு ஐந்து ஆண்டுகளுக்குக் கல்வி கற்பித்தார். பிறகு பென்னிசிவேனியாவில் உள்ள இலங்காசயரில் அமைந்த இலங்காசயர் உயர்நிலைப் பள்ளியின் முதல்வரானார்.அங்கே ஐந்தாண்டுகள் கல்வி கற்பித்த்தும் பென்னிசில்வேனியாவில் உள்ள போட்சுவில்லிக் கல்விக்கழகத்தின் முதல்வரானார். இவர் 1851 இல் தெலாவேர் பல்கலைக்கழகத்தில் கணிதவியல் பேராசிரியர் ஆனார். பின்னர் 1856 இல் புளூமிங்டனில் உள்ல இந்தியானா பல்கலைக்கழகத்தில் கணிதவியல் பேராசிரியர் ஆனார். இங்கு இவர் ஓய்வுபெற்ற 1886 ஆம் ஆண்டுவரை, 1865–1867 ஆகிய இரண்டாண்டுகள் தவிர,பணிபுரிந்தார். இவ்விரண்டாண்டுகளில் பென்னிசில்வேனியாவில் கானன்சுபர்கில் உள்ள ஜெஃபெர்சன் கல்லூரியில் பணிபுரிந்தார்.

இவரது கணிசமான பங்களிப்புகள் சிறுகோள்கள் வட்டணை ஆய்வுவழி கிடைத்தனவாகும். அவர்காலத்தில் வேகமாகக் கண்டுபிடிக்கப்பட்டுவந்த சிறுகோள்களை அவை சூரியனில் இருந்து அமையும் தொலைவுப்படி வரிசைப்படுத்தி, அவற்றின் இடையே பல இடைவெளிகள் அமைவதைச் சுட்டிக் கட்டினார்’ இந்த இடைவெளிகள் இப்போது கிர்க்வுட் சந்துகள் என அழைக்கப்படுகின்றன. இந்தச் சந்துகளின் உருவாக்கத்தை இவர் வியாழன் வட்டணையின் ஒத்திசைவுகளுடன் உறவுபடுத்தினார். மேலும் இவர் காரிக்கோள் நிலாக்கள் சுற்றிவரும் வட்டணைகளின் ஒத்திசைவுகளின் விளைவால்தான் காரிக்கோள் வலயங்களின் காசினிப் பிரிவினை (காசினிச் சந்து) ஏற்படுவதாகவும் முன்மொழிந்தார். இவரே முதன்முதலாக வால்வெள்ளிகளில் இருந்து பிரிந்த சிதிலங்களே விண்கற்களாகப் பொழிகின்றன எனவும் திட்டவட்டமாகக் கூறினார்.

இவர் கோள்களின் தொலைவுக்கும் அவற்றின் சுழற்சி காலத்துக்கும் இடையில் உள்ள உறவை இனங்கண்டார். இது கிர்க்வுட் விதி எனப்படுகிறது. இந்தக் கண்டுபிடிப்பு வானியலாளர்களிடையே இவருக்குப் பன்னாட்டுப் புகழை ஈட்டித் தந்தது. சியர்சு கூக் வாக்கர் இவரை அமெரிக்க கெப்ளர் எனப் புகழ்ந்தார். மேலும் இவ்விதி மிகப் பரவலாக ஏற்கப்பட்ட சூரிய ஒண்முகில் கோட்பாட்டையும் நிறுவியது எனப் போற்றினார். பின்னர் கோள்சுழற்சிக் கால அளவைகள் இவ்வுறவைப் பொய்ப்பித்த்தால் இவ்விதி வழக்கிழந்தது.

இவர் தன் 77 ஆம் அகவையில் 1891 இல் சுட்டான்ஃபோர்டு பல்கலைக்கழகத்தில் வானியல் விரிவுரையாளராகப் பணிபுரிந்துள்ளார். இவர் கலிபோர்னியாவைச் சார்ந்த இரிவர்சைடில் 1895 இல் இயற்கை எய்தினார்.

இவர் மூன்று நூல்கள் உட்பட 129 வெளியீடுகளை எழுதி வெளியிட்டுள்ளார். 1951 AT சிறுகோள் இவரது நினைவாக 1578 கிர்க்வுட் எனப் பெயரிடப்பட்டுள்ளது. நிலாவின் மொத்தற் குழிப்பள்ளம் ஒன்றும் கிர்க்வுட் குழிப்பள்ளம் எனப் பெயரிடப்பட்டுள்ளது. மேலும் இந்தியானா பல்கலைக்கழகத்தின் ஆய்வகமொன்றும் கிர்க்வுட் ஆய்வகம் எனப் பெயரிடப்பட்டுள்ளது. இவர் இந்தியானாவைச் சேர்ந்த புளூமிங்டன் கல்லறையில் புதைக்கப்பட்டார். அந்த வளாகமும் கிர்க்வுட் வளாகம் எனப் பெயரிடப்பட்டுள்ளது.

கிர்க்வுட் அமெரிக்க ஒன்ரிய நாடுகளின் உள்ளூராட்சிச் செயலராகவிருந்த சாமுவேல் ஜோர்டான் கிர்க்வுட்டின் உறவினர். பின்னவர் ஜேம்சு ஏ. கார்ஃபீல்டு, செசுட்டர் ஏ. ஆர்த்தர் ஆகிய மெரிக்க்க் குடியரசுத் தலைவர்களின் கீழ் செயலராகப் பணிபுரிந்தவராவார்.






</doc>
<doc id="255991" url="https://ta.wikipedia.org/wiki?curid=255991" title="அம்ரிப் பண்பாடு">
அம்ரிப் பண்பாடு

அம்ரிப் பண்பாடு என்பது, பாக்கித்தானில் உள்ள சிந்து, பலூச்சித்தான் ஆகிய மாகாணங்களில் காணும் அம்ரி தொல்லியல் களங்களுக்கு உரிய பண்பாடு ஆகும். பெரும்பாலும் பலூச்சித்தானிலும், கீழ் சிந்துவிலும் வெளிப்படுத்தப்பட்ட, குறைந்தது 160 குடியிருப்புக்கள் அம்ரிப் பண்பாட்டுக்கு உரியவை. இவை, பழைய ஆற்று வழிகளையும், தற்போதைய ஆற்று வழிகளையும் அண்டிய பகுதிகளில் பரவிக் காணப்படுகின்றன. இக்குடியிருப்புக்கள் வேறுபட்ட அளவுகளையும், வடிவங்களையும் கொண்டவை. சிலவேளைகளில் இவை பிற்காலக் குடியிருப்புக்களுக்குக் கீழேயுள்ள மண்ணடுக்குகளில் காணப்படுகின்றன. இவற்றுள், தார்ரோ குன்றுகளில் குச்சோ நகருக்கு அண்மையில் அமைந்துள்ள களம் கீழ் சிந்துப் பகுதியிள் உள்ளவற்றுள் மிகவும் புகழ்பெற்றது. 


</doc>
<doc id="255992" url="https://ta.wikipedia.org/wiki?curid=255992" title="நீலவால் பஞ்சுருட்டான்">
நீலவால் பஞ்சுருட்டான்

நீலவால் பஞ்சுருட்டான் ( blue-tailed bee-eater (Merops philippinus) என்பது ஒருவகைப் ஈப்பிடிப்பான் பறவையாகும். இது குளம் குட்டை போன்றவற்றின் கரைகளில் காணப்படும். இது தென்கிழக்காசியாவிலும், இந்தியாவிலும் காணப்படுகிறது.
இப்பறவை பச்சைப் பஞ்சிட்டானைவிட உருவத்தில் பெரியது. இதன் கண்வழியே கருப்புக்கோடு ஒன்று ஒடும். தொண்டை பழுப்பு நிறத்தில் இருக்கும். வால் நீலநிறத்தில் இருக்கும்.


</doc>
<doc id="255994" url="https://ta.wikipedia.org/wiki?curid=255994" title="இலந்தனம் கார்பனேட்டு">
இலந்தனம் கார்பனேட்டு

இலந்தனம் கார்பனேட்டு "(Lanthanum carbonate)" என்பது La(CO), என்ற மூலக்கூற்று வாய்ப்பாடுடன் கூடிய ஒரு வேதிச் சேர்மமாகும். இது இலந்தனம் (III) நேர்மின் அயனிகளும் கார்பனேட்டு எதிர்மின் அயனிகளும் சேர்ந்து உருவாகும் சேர்மமாகும். தாதுப்பொருளாகும். இலந்தனம் கார்பனேட்டு, மோனசைட் என்ற கனிமத்துடன் சேர்ந்து இலந்தனத்தின் கனிமப்பொருளாகக் காணப்படுகிறது.

இலந்தனத்தின் சேர்மங்கள் வரிசையின் தொடக்கம் இலந்தனம் கார்பனேட்டின் வழியாகத்தான் தொடங்குகிறது. குறிப்பாக இலந்தனம் கலப்பு ஆக்சைடுகள் உருவாதல் குறிப்பிடப்படுகிறது.


பாசுபேட் பிணைப்பி என்ற மருந்தாக இலந்தனம் கார்பனேட்டு பயன்படுகிறது. சியர் மருந்து நிறுவனம் இதைப் பெருமளவில் தயாரித்து போசிரெனால் என்ற வர்த்தகப் பெயரில் மருந்தளிக்கும் மருத்துவத்திற்காக விற்பனை செய்கிறது. இம்மருந்துகள் அளவில் பெரியனவாக இருப்பதால் ( 1000 மி.கி , குறுக்களவு 2.2 செ.மீ) வாயிலிட்டு அசைபோடாமல் விழுங்க நினைத்தால் தொண்டையில் அடைத்துக் கொள்ளும் அபாயம் இருக்கிறது. குருதிபாசுபேட்மிகை நோய்க்காகவும் தொடக்கநிலை சிறுநீரக நோய்களுக்காகவும் இம்மருந்து பரிந்துரைக்கப்படுகிறது. உணவுடன் இம்மருந்தை எடுத்துக்கொள்வதால், சிறுகுடலால் பாசுபேட் மேலும் உறிஞ்சப்படுவது தடுக்கப்படுகிறது. விலங்குகளுக்கு உண்டாகும் குருதிபாசுபேட்மிகை நோய்க்காக பேயர் விலங்குகள் நலம் அமைப்பு இம்மருந்தை ரெனாட்சின் என்ற வனிகப்பெயரால் தயாரித்து விற்பனை செய்கிறது.

குருதிபாசுபேட்மிகை நோய்க்காக இலந்தனம் கார்பனேட்டை பயன்படுத்தினாலும் அதனால் விளையும் பக்கவிளைவுகளான தசைவலி, தசைப்பிடிப்பு மற்றும் புறநிலை நீர்க்கோப்பு முதலானவை மருத்துவ அடிப்படையில் கவனிக்கப்படல் வேண்டும்

கண்ணாடிகளுக்குச் சாயமேற்றல், தண்ணீரை நன்னீராக்கல் அல்லது ஐதரோ கார்பன்களை பிளக்கும் வினைகளில் வினையூக்கியாகச் செயல்படுதல் போன்ற பலவிதமான பயன்பாடுகளுக்கும் இலந்தனம் கார்பனேட்டு பயன்படுத்தப்படுகிறது.



</doc>
<doc id="255995" url="https://ta.wikipedia.org/wiki?curid=255995" title="சுசிரோ அயாசி">
சுசிரோ அயாசி

நிகோங்கோ சுசிரோ அயாசி (சப்பானியம்: 林 忠四郎) [ஜூலை 25, 1920 - பிப்ரவரி 28, 2010] ஒரு ஜப்பானிய வானியற்பியலாளர். எர்ட்சுப்பிரங் - இரசல் விளக்கப்படத்தில் உள்ள அயாசித் தடங்கள் இவர் நினைவாகப் பெயரிடப்பட்டன. 

இவர் 1942-ல் டோக்கியோ பல்கலைக்கழகத்தில் இயற்பியலில் இளவல் பட்டம் பெற்றார். பிறகு இவர் இடேக்கி யுகாவாவின் கீழ் ஆய்வு உதவியாளராகக் கயோட்டோ பல்கலைக்கழகத்தில் பணிபுரிந்தார். செவ்வியல் படிமமாகிய ஆல்பெர்–பீதே–காமோவ் ஆய்வின் அணுக்கருத்தொகுப்புப் படிமத்துக்கு கூடுதல் பங்களிப்புகளைச் செய்துள்ளார்.
இவரது மிகவும் பெயர்பெற்ற ஆய்வு விண்மீன் உருவாக்கத்தின் அயாசித்தடங்களைக் கண்டறிய உதவிய வானியற்பியல் கணக்கீடுகளாகும். இவை விண்மீனின் ஆரத்துக்கு வரம்புகட்டும் அயாசி வரம்பையும் விதித்தன.

இவர்மிகச்சிறிய விண்மீன்களான பழுப்புக் குறளைகளின் தொடக்கநிலை ஆய்வுகளை மேற்கொண்டார்.
இவர் 1984-ல் ஓய்வு பெற்றார்.

இவர் 1970-ல் எடிங்டன் பதக்கத்தையும் 1995-ல் கயோட்டோ பரிசையும் 2004-ல் புரூசு விருதையும் பெற்றார்.

சுசிரோ அயாசி கயோட்டோ மருத்துவமனையில், 2010-ம் ஆண்டு பிப்ரவரி 28-ம் நாள் நிமோனியாக் காய்ச்சலால் இறந்தார்.



</doc>
<doc id="255996" url="https://ta.wikipedia.org/wiki?curid=255996" title="டாக்டர் ஏ. பி. ஜே. அப்துல் கலாம் விருது">
டாக்டர் ஏ. பி. ஜே. அப்துல் கலாம் விருது

டாக்டர் ஏ.பி.ஜே. அப்துல் கலாம் விருது ("Dr APJ Abdul Kalam Award") என்பது, முன்னாள் இந்தியக் குடியரசுத் தலைவர் அப்துல் கலாமின் நினைவாக தமிழக அரசால் ஏற்படுத்தப்பட்ட விருதாகும். இவ்விருது அமைக்கப்பட்ட செய்தியினை அப்போதைய தமிழக முதலமைச்சர் ஜெ. ஜெயலலிதா, ஜூலை 31, 2015 அன்று வெளியிட்டார். அத்துடன் அப்துல்கலாமின் பிறந்தநாளான அக்டோபர் 15 ஆம் திகதியானது, தமிழ் நாட்டில் "இளைஞர் எழுச்சி நாளாக" (Youth Awakening Day) கடைப்பிடிக்கப்படும் எனவும் தமிழக முதல்வர் அறிவித்தார். இவ்விருதாக தமிழ்நாடு அரசு சார்பில் ரூபாய் ஐந்து இலட்சம் ரொக்கத்துடன் கூடிய பாராட்டுச் சான்றிதழும், தங்கப் பதக்கமும் (8 கிராம்) வழங்கப்படும்.



</doc>
<doc id="256000" url="https://ta.wikipedia.org/wiki?curid=256000" title="அம்ரி, சிந்து">
அம்ரி, சிந்து

அம்ரி என்பது, பாக்கித்தானின் சிந்து மாகாணத்தில் கி.மு 3600 ஆண்டுகளுக்கு முன்பு இருந்த தொல்பழங்காலக் குடியிருப்பு ஆகும். இக்களம், மொகெஞ்சதாரோவுக்குத் தெற்கே ஐதராபாத் - தாரு சாலையில் அமைந்துள்ளது. இச்சாலையில், ஐதராபாத்துக்கு வடக்கே 1000 கிலோமீட்டர் தொலைவில் இது உள்ளது. 

இது எக்காலத்திலும் ஒரு பெரிய நகரமாக இல்லாதிருந்தபோதும், இது பல்வேறு அடுக்குகளாகக் காணப்படுகிறது.

கி.மு 3600க்கும் 3300க்கும் இடைப்பட்ட இதன் தொடக்க நிலையில், இது ஒரு அரண்செய்யப்பட்ட நகரமாக இருந்தது. இது சிந்து வெளி நாகரிகத்தின் அரப்பாவுக்கு முந்திய நிலையைச் சேர்ந்ததாகும். கிர்த்தார் மலைகளின் அடிவாரத்தில் அமைந்திருந்த இது அக்காலத்தில் கீழ் சிந்துப் பகுதியில் ஒரு முக்கியமான நகர மையமாக விளங்கியது. கி.மு 6000க்கும் 4000க்கும் இடையில் வேளாண்மைச் சமுதாயத்தின் உருவாக்கமும் தொடர்ந்து நகராக்கமும் ஏற்பட்ட பலூச்சித்தானுக்கு அண்மையில் அம்ரி அமைந்துள்ளது. கால வரிசைப்படி, அம்ரி, ரெகுமான் டேரிக்குப் பிந்தியது ஆகும். 

சிந்து ஆற்றின் மேற்குக் கரையில், 8 எக்டேரில் அமைந்துள்ள பண்டைக்கால மேடுகளில் விரிவான அகழ்வாய்வுகள் மேற்கொள்ளப்பட்டன. இங்கு கண்டெடுக்கப்பட்ட மட்பாண்டங்கள் தனியான இயல்புகளைக் கொண்டிருப்பதால், "அம்ரிப் பாண்டங்கள்" என அழைக்கப்படுகின்றன. பிற அரப்பாவுக்கு முந்தியகால நகரங்களைப்போல இப்பகுதியில் எழுத்துக்கள் எதுவும் காணப்படவில்லை. கி.மு 2500 அளவில் இங்கே பரவலான தீ ஏற்பட்டதற்கான சான்றுகள் காணப்படுகின்றன.

பிற்பட்ட காலப்பகுதிகளில் இப்பகுதியின் பண்பாட்டு இயல்புகள் பின்வருமாறு காணப்படுகின்றன.


</doc>
<doc id="256004" url="https://ta.wikipedia.org/wiki?curid=256004" title="ஆலோமீத்தேன்">
ஆலோமீத்தேன்

ஆலோமீத்தேன் "(Halomethane)" சேர்மங்கள் என்பவை மீத்தேனில் இருந்து கிளைத்துத் தோன்றிய வழிப்பொருட்கள் ஆகும். மீத்தேன் மூலக்கூறில் உள்ள ஐதரசன் அணுக்கள் நீக்கப்பட்டு அதற்குப் பதிலாக குளோரின், புளோரின், புரோமின் மற்றும் அயோடின் முதலான ஆலசன் அணுக்கள் இணைந்திருக்கும். ஆலோமீத்தேன்கள் இயற்கையில் குறிப்பாக கடல்சார் சூழலில் மற்றும் செயற்கை ஆகிய இருவழிகளிலும் உற்பத்தியாகின்றன. குளிர்பதனப் பொருட்கள், கரைசல்கள், உந்துபொருட்கள், புகைதரு பொருட்கள் எனப் பல்வகைகளில் இவை உபயோகமாகின்றன. வளிமண்டலத்தின் உயரத்தில் புவியைப் பாதுகாத்து வரும் ஓசோன் அடுக்கை அழித்து நாசமாக்கும் வல்லமை குளோரோபுளோரோகார்பன் என்ற ஆலோமீத்தேன் வகை வளிமத்திற்கு உண்டு என்ற காரணத்தால் அதுவும் தற்காலத்தில் அனைவரது கவனத்தையும் ஈர்த்து வருகிறது.

மீத்தேனைப் போலவே ஆலோமீத்தேன்களும் நான்முக முக்கோணகம் அமைப்பைக் கொண்டுள்ளன. ஆலசன் அணுக்கள் ஐதரசன் அணுவுடன் ஒப்பிடுகையில் அளவிலும் மின்சுமையிலும் பெரிதும் வேறுபட்டுக் காணப்படுகின்றன. இவ்வேறுபாடுகள் ஆலசன் அணுக்களுக்கு இடையேயும் மிகுந்து காணப்படுகிறது. இதன்விளைவாக பல்வேறு ஆலோமீத்தேன்கள், மீத்தேனின் நான்முக முக்கோணகம் அமைப்பில் இருந்து சற்று விலகி வேறுபடுகின்றன.

ஆலோமீத்தேன்களின் இயற்பியல் பண்புகள் குறிப்பிட்ட ஒரு சேர்மத்தில் உள்ள ஆலசன் அணுக்களின் எண்ணிக்கைக்கு ஏற்றவாறு மாறுகின்றன. பொதுவாக, இவையாவும் துரிதமாக ஆவியகக்கூடிய சேர்மங்களாக உள்ளன. ஆனால் இவைகளின் ஆவியாதல் வேகம் மீத்தேனைவிடக் குறைவாகவே உள்ளது. ஏனெனில் ஆலைடுகளின் முனைவாகுந்திறன் அச்சேர்மத்தின் ஆவியாதல் வேகத்தைக் குறைக்கிறது. ஆலைடுகளின் முனைவாகுந்திறன் மற்றும் மூலக்கூறுகளின் துருவத்துவம் ஆகியன இவ்வகைச் சேர்மங்களை பயனுள்ள கரைப்பான்களாக உருவாக்குகின்றன. இதேபோல ஆலோமீத்தேன்கள் மீத்தேனைப்போல அதன் வேகத்தில் எளிதில் தீப்பற்றிக் கொள்வதில்லை. ஆலோமீத்தேன்களின் வினைத்திறனைப்பற்றி பொதுவாகக் கூறவேண்டுமெனில், அயோடைடுகளின் வினைத்திறன் மிகுதியாகவும் புளோரைடுகளின் வினைத்திறன் குறைவாகவும் காணப்படுகிறது.

இயற்கையில் அதிகமாகப் பரவிக்கிடக்கும் இயற்கை வாயு அல்லது மெத்தனால் மற்றும் ஆலசன்கள் அல்லது ஆலைடுகளில் இருந்து பெருமளவு ஆலோமீத்தேன்கள் தயாரிக்கப்படுகின்றன. பொதுவாக இத்தயாரிப்புகள் வாய்ப்புள்ள மூன்று வழிமுறைகளில் ஏதாவது ஒருமுறையில் தயாரிக்கப்படுகின்றன.

• மீத்தேனை தனிஉறுப்பால் குளோரினேற்றம் செய்தல் முறை :

CH4-xClx (x = 1, 2, 3, or 4) என்ற பொது வாய்ப்பாட்டில் அமைந்த பல்வேறு ஆலோமீத்தேன்களைத் தயாரிக்க இம்முறை பெரிதும் உதவுகிறது. ஆனால் இங்குள்ள ஒரே சிக்கல் என்னவெனில், ஆலோமீத்தேன் சேர்மத்துடன் கூடவே ஐதரசன் குளோரைடும் உற்பத்தியாகி மேலும் சில கலவையான வேறுபட்டப் பொருட்களையும் உற்பத்தி செய்துவிடுகிறது.

• மெத்தனாலை ஆலசனேற்றம் செய்யும் முறை :

மோனோ குளோரைடு, மோனோ புரோமைடு மற்றும் மோனோ அயோடைடு போன்ற ஒரு ஆலசன் பதிலீடு சேற்மங்களைத் தயாரிப்பதற்கு இத்தயாரிப்பு முறை உபயோகமாக உள்ளது. 

• ஆலசன் பரிமாற்ற முறை :
இத்தயாரிப்பு முறை பெரும்பாலும் குளோரைடுகளில் இருந்து புளோரைடு வழிபொருட்க்களைத் தயாரிப்பதற்காகப் பயன்படுகிறது. 

• மீத்தேனுடன் ஐப்போகுளோரசமிலம் சேர்ந்து வினைபுரியும்போது ஒரு ஆலோமீத்தேனும் தண்ணீரும் உருவாகிறது. 

• இவ்வாறே ஐப்போகுளோரசமிலம் மெத்தனாலுடன் சேர்ந்து வினைபுரிவதால் அதேசேர்மமும் ஐதரசன் பெராக்சைடும் உருவாகின்றன.

சிலவகையான தொழிற்சாலை வேதிப்பொருட்களால் இயற்கைக்கு மாறான செயற்கை முறை ஆலோமீத்தேன்களின் சுவடுகள் வளிமண்டலத்தில் காணப்படுகின்றது. 

பல கடல்வாழ் உயிரினங்கள் ஆலோமீத்தேன் வகைச் சேர்மங்களை உயிரியல் சேர்க்கை மூலமாக உற்பத்தி செய்கின்றன . குளோரின் மூலங்கள் பல்வேறுவகையான கார்பன் சேர்மங்களுடன் நிகழ்த்தும் இடைவினை காரணமாக சிறிதளவு குளோரோ மீத்தேன் உருவாகிறது. முறையே குளோரோபெராக்சிடேசு மற்றும் புரோமோபெராக்சிடேசு முதலிய நொதிகள் இத்தகைய உயிர்ச்சேர்க்கை வினைகளுக்கு வினையூக்கிகளாக இருந்து செயல்படுகின்றன. இதற்கான சமன்பாடு, 

ஆலோமீத்தேன்கள் பெரும்பாலும் ஐதரோ கார்பன்கள் என்றே வகைப்படுத்தப்படுகின்றன. இங்குள்ள சேர்மங்களில் ஐதரசன் அணுக்கள் ஆலசன்களான புரோமின், குளோரின். புளோரின் மற்றும் அயோடின்களால் பதிலீடு செய்யப்பட்டவைகளாக மட்டுமே காணப்படுகின்றன. பிரியான்களைக் குறிப்பிட பயன்படுத்தும் குறியீட்டு முறையே, ஆனால் எளிமையான முறையே ஆலோமீத்தேன்களைக் குறிப்பிடப் பயன்படுகிறது. முதல் இலக்கம் மூலக்கூறில் உள்ள கார்பன் அணுக்களின் எண்ணிக்கையைக் குறிக்கிறது. இரண்டாவது இலக்கம் அம்மூலக்கூறில் உள்ள புளோரின் அணுக்களையும், மூன்றாவது இலக்கம் குளோரின் அணுக்களையும், நான்காவது இலக்கம் அதிலுள்ள புரோமின் அணுக்களையும் குறிப்பதாக இக்குறியீட்டு முறை திட்டமிடப்பட்டுள்ளது. ஒருவேளை ஐந்தாவதாக ஒரு இலக்கமும் குறிக்கப்பட்டால் அது அம்மூலக்கூறில் உள்ள அயோடைடு அயனியைக் குறிக்கும். இவ்வகை அயோடின் சேர்மங்கள் அரிது என்பதால் இவ்வாறு தனித்து கூறப்படுகிறது. ஆலசன் அணுக்கள் இணைக்கப்படாத பிணப்புகள் ஏதேனும் அம்மூலக்கூறில் எஞ்சியிருந்தால் அந்த இலக்கம் ஐதரசன் அணுவுக்கு அளிக்கப்படுகிறது.

உதாரணமாக ஆலன் 1211: C F Cl Br 1 2 1 1 என்ற சேர்மத்தை எடுத்துக் கொள்வோம்.

ஆலன் 1211 என்றால் ஒரு கார்பன் அணு, இரண்டு புளோரின் அணுக்கள், ஒரு குளோரின் அணு மற்றும் ஒரு புரோமின் அணுவைக் கொண்ட சேர்மம் எனக்கண்டறியலாம். இச்சேர்மத்தில் ஒரெவொரு கார்பன் என்பதால் அதனிடமுள்ள நான்கு பிணைப்புகளையும் ஆலசன் அணுக்கள் எடித்துக் கொண்டுள்ளன. எனவே இங்கு ஐதரசன் அணு இல்லை எனக்கொள்ளப்படுகிறது. இம்முறையில் இச்சேர்மத்தினுடைய வாய்ப்பாடு CF2BrCl ஆகும். பன்னாட்டு தனி மற்றும் பயன்பாட்டு வேதியியல் ஒன்றியம் (ஐயுபிஏசி) முறையில் இதன் பெயர் புரோமோகுளோரோவிருபுளோரோமீத்தேன் எனப்பெயரிடப்படுகிறது.

குளோரினேற்றம் அல்லது புளோரினேற்றம் செய்யப்பட்ட குறுகிய ஆல்க்கேன்கள் குளிர்ப்பானாகப் பயன்படுத்தப்படும் இடங்களில் குளிர்ப்பான் பெயரிடும் திட்டம் பெரும்பாலும் பயன்படுத்தப்படுகிறது. அமெரிக்காவில் இத்தர நிர்ணயத்தை அமெரிக்கத் தேசிய தர நிறுவனம் (ANSI) / சூடாக்கும் குளிர்பதனமூட்டும் காற்றுப்பதனமாக்கும் பொறியாளர்களின் அமெரிக்கக் கழகம் (ASHRAE) ஆகியன நிர்ணயம் செய்கின்றன. இந்நிறுவனங்கள் நிர்ணயித்த தர அளவுகளில் முன்னொட்டுகள் புளோரோகார்பன் (FC) என்றோ குளிர்ப்பான் (R) என்றோ இருந்தன. ஆனால் இன்று பலவகையான சிறப்புக்குறியீடுகள் இதற்காக வகைப்படுத்தப்பட்டுள்ளன.

• CFC— குளோரோபுளோரோகார்பன்களின் பட்டியல் <br>
• HCFC— ஐதரோகுளோரோபுளோரோகார்பன்களின் பட்டியல் <br>
• HFC—ஐதரோபுளோரோகார்பன்களின் பட்டியல்<br>
• FC—புளோரோகார்பன்களின் பட்டியல் <br>
• PFC—பெர்புளோரோகார்பன்களின் பட்டியல் (முற்றிலும் புளோரினேற்றம் செய்யப்பட்டவை)<br>
CFC-01234a இன் குறிவிளக்கம் இங்கு தரப்பட்டுள்ளது.<br>
• 0 = இரட்டைப் பிணைப்புகளின் எண்ணிக்கை (சுழி விலக்கப்பட்டது)<br>
• 1 = கார்பன் அணுக்கள் -1 (சுழி விலக்கப்பட்டது)<br>
• 2 = ஐதரசன் அணுக்கள் +1 <br>
• 3 = புளோரின் அணுக்கள்<br>
• 4 = புரோமின் அணுக்கள், <br>
• a = ஓரிடத்தான்களை அடையாளப்படுத்துகிறது. அணு நிறைகளின் எண்ணிக்கைக்கு ஏற்ப இவ்வெழுத்து a, b, அல்லது c என சேர்க்கப்படும். <br>
• மற்றவை வழக்கம் போலவே பொருள் கொள்ளப்படும்.

ஐதரோபுளோரோ கார்பன்களில் குளோரின் அணுக்கள் கிடையாது. அவை முழுமையாக கார்பன், ஐதரசன், மற்றும் புளோரின்களால் ஆக்கப்பட்டுள்ளன. ஒசோன் அடுக்கிற்கு இவைகளால் எந்த பாதிப்பும் ஏற்படுவதில்லை. புளோரின் அதனளவில் ஓசோன் நச்சாகவும் செயல்படவில்லை. ஐதரோபுளோரோ கார்பன்களும் பெர்குளோரோகார்பன்களும் பைங்குடில் வளிமங்களாக புவிவெப்பமாதலை உண்டாக்குகின்றன. இப்பைங்குடில் வளிமங்களின் செறிவைச் சமநிலையில் வைத்திருப்பதை நோக்கமாகக் கொண்ட கியோட்டோ நெறிமுறையில் இவ்விரு வாயுக் குழுக்களும் முக்கிய இலக்குகளாகக் கொள்ளப்பட்டன. [[கார்பன் டை ஆக்சைடு|கார்பன்டை ஆக்சைடைக் காட்டிலும் 12500 மடங்குகள் அதிகமாக ஐதரோ புளோரோ கார்பன்கள் புவிவெப்பமாதலுக்கு காரணமாகின்றன என்று இலாப நோக்கமற்ற சுற்றுச்சூழல் புலனாய்வு நிறுவனத்தின் தலைவர், ஆலன் தாரண்டன் தெரிவிக்கிறார் .


[[பகுப்பு:பைங்குடில் வளிமங்கள்]]
[[பகுப்பு:ஆலசனேற்ற கரைப்பான்கள்]]
[[பகுப்பு:ஆலோமீத்தேன்கள்| ]]
[[பகுப்பு:குளிர்பதனூட்டிகள்]]

</doc>
<doc id="256006" url="https://ta.wikipedia.org/wiki?curid=256006" title="வடகிழக்கு எல்லைப்புறத் தொடருந்து மண்டலம் (இந்தியா)">
வடகிழக்கு எல்லைப்புறத் தொடருந்து மண்டலம் (இந்தியா)

வடகிழக்கு எல்லைப்புறத் தொடருந்து மண்டலம் (Northeast Frontier Railway (N.F.Railway)) இந்திய இரயில்வேயின் 17 மண்டலங்களுள் ஒன்றாகும்.. இது வடகிழக்கு எல்லைப்புற பிரதேசம், மேற்குவங்காளம் மற்றும் பீகார் மாநிலத்தின் சில பகுதிகளிலும் தொடருந்து சேவையை கண்காணிக்கிறது. இதன் தலைமையகம் மாலிகாவுன், கவுகாத்தி அசாம் மாநிலத்தில் உள்ளது, குவகாத்தி தொடருந்து நிலையத்திற்கு பிறகு காமக்யா தொடருந்து நிலையம் அசாமின் இரண்டாவது பெரிய தொடருந்து நிலையமாக திகழ்கிறது.

இது ஐந்து கோட்டங்களாகப் பிரிக்கப்பட்டுள்ளது:


1881 ஆம் ஆண்டில், [வட கிழக்கு எல்லைப்புறம், அசாமில்] அசாம் ரயில்வே மற்றும் டிரேடிங் கம்பெனி இணைந்து 65கிமீ நீள மீட்டர் கேஜ் இரயில் பாதையை திப்ருகார் மற்றும் மார்க்ஹெரிடா இடையே அமைத்தது. இப்பாதைக் கட்டப்பட்டதன் முக்கிய நோக்கம் தேயிலை மற்றும் நிலக்கரி போன்றவற்றைப் பிற இடங்களுக்கு எடுத்துச் செல்வதாகும். பின்னர் இந்த நிறுவனம் "திப்ரு சதியா" என்ற பெயரில் அசாமின் முதல் பயணிகள் ரயில் சேவையை தொடங்கியது.

14 ஏப்ரல் 1952ல், அசாம் இரயில்வே மற்றும் அவுத், திர்கட் இரயில்வே நிறுவனங்களை இணைத்து வடகிழக்கு தொடருந்து மண்டலம் (இந்தியா) தொடங்கப்பட்டது. பின்னர் இந்த மண்டலம் 15 ஜனவரி 1958ல் வடகிழக்கு எல்லைப்புற மாநிலங்களில் தொடருந்து இணைப்புகளை மேம்படுத்துவதற்காகவும், மேம்பட்ட சேவையை வழங்கவும் வடகிழக்கு தொடருந்து மண்டலம் (இந்தியா) மற்றும் வடகிழக்கு எல்லைப்புறத் தொடருந்து மண்டலம் (இந்தியா) என இரண்டாகப் பிரிக்கப்பட்டது. 1964ல் திரிபுராவில் தொடருந்து சேவை தொடங்கப்பட்டது.

டார்ஜீலிங் இமாலயன் இரயில்வே(DHR) புதிய ஜல்பைகுரி(சிலிகுரி) நகரத்திலிருந்து டார்ஜீலிங்கை நோக்கி இமயமலை மீது 6850 அடி (2,090 மீ) மேலேறுகிறது; ஜல்பைகுரி-சுக்னா தொடருந்து பாதை பெரும்பாலும் கிடைமட்டமாகவே உள்ளது, பின்னர் சுக்னாவிலிருந்து தொடருந்து இமயமலையின் மீது செங்குத்தாக ஏறத்தொடங்குகிறது, பின்னர் அது எவ்வித தடையுமின்றி "கும்"(இந்தியாவின் அதிஉயரத்திலுள்ள தொடருந்து நிலையம், 7,407 அடி 2.258 மீ) வரைத் தொடர்ந்து பின் "டார்ஜீலிங்கை" நோக்கி பயணத்தொலைவில் கடைசி 5 மைல் (8.0 கிமீ) கிழ்நோக்கி இறங்குகிறது.

சுதந்திரம் அடைந்த பிறகு, முதலில் DHR அசாம் ரயில்வேயோடு இணைக்கப்பட்டு, பின்னர் அசாம் வங்காளம் இடையே தொடருந்து இணைப்பை நிர்மாணிப்பதற்கும் மற்றும் "கிஷான்கஞ்ச்" வரை மீட்டர் கேஜ் விரிவாக்கமும் ஏற்படுத்த தற்காலிகமாக மூடப்பட்டது. இதன் மற்றொரு விரிவாக்க இணைப்பான "காலிம்பாங்" வரையுள்ள தொடருந்து பாதை வெள்ளத்தால் அடித்துச் செல்லப்பட்டுவிட்டன. டார்ஜீலிங் இமாலயன் இரயில்வே மீண்டும் 1952ல் திறக்கப்பட்டு வடகிழக்கு தொடருந்து மண்டலத்தோடு இணைக்கப்பட்டது, பின்னர் 1958 ஆம் ஆண்டு வடகிழக்கு எல்லைப்புறத் தொடருந்து மண்டலத்தோடு இணைக்கப்பட்டது.

டார்ஜீலிங் இமாலயன் தொடருந்து (DHR) பின்வரும் காரணங்களுக்காக உலகம் முழுவதும் புகழ் அடைந்துள்ளது:

டார்ஜீலிங் இமாலயன் தொடருந்து (DHR) காலவரிசை:



</doc>
<doc id="256007" url="https://ta.wikipedia.org/wiki?curid=256007" title="பாபர் கொட்">
பாபர் கொட்

பாபர் கொட் ("Babar Kot") என்பது இந்தியாவின், குசராத் மாநிலத்தைச் சேர்ந்த சௌராட்டிரப் பகுதியில் அமைந்துள்ள சிந்துவெளி நாகரிகத்துக்கு உரிய ஒரு தொல்லியல் களம். இது அகமதாபாத்தில் இருந்து 325 கிலோமீட்டர் தொலைவிலும், பவ்நகரில் இருந்து 152 கிலோமீட்டர் தொலைவிலும் அமைந்துள்ளது.

பென்சிவேனியாப் பல்கலைக்கழகத்தைச் சேர்ந்த கிரெகரி பொசேல்(Gregory Possehl) என்பவர் இந்தக் களத்திலும், ரொஜ்டி, ஒரியா டிம்போ ஆகிய களங்களிலும் விரிவான ஆய்வுகளை மேற்கொண்டார்.

இங்கே கண்டெடுக்கப்பட்டவற்றுள், பயறு வகைகள், சிறுதானியங்கள், பஜ்ரா (pennisetum typhoideum) போன்ற தாவர எச்சங்களும் அடங்கும். அத்துடன் பஜ்ரா இக்களத்தில் கிமு 3 ஆம் ஆயிரவாண்டுக் காலத்திலேயே இருந்திருக்கலாம் எனத் தெரிகிறது. பாபர் கொட்டில் கோடையில் ஒன்றும், மாரியில் ஒன்றுமாக இரு போகப் பயிர் விளைந்ததற்கான சான்றுகள் உள்ளன.

இக்களம் பிந்திய அரப்பாக் காலத்தைச் சேர்ந்ததாக வகைப்படுத்தப்பட்டுள்ளது. 2.7 எக்டேர் பரப்பளவைக்கொண்ட இக் குடியிருப்பைச் சுற்றி பாதுகாப்புச் சுவர் இருந்துள்ளது.



</doc>
<doc id="256015" url="https://ta.wikipedia.org/wiki?curid=256015" title="வங்காளப் பஞ்சம்">
வங்காளப் பஞ்சம்

வங்காளப் பஞ்சம் என்ற பெயரில் பின்வரும் கட்டுரைகள் உள்ளன:



</doc>
<doc id="256020" url="https://ta.wikipedia.org/wiki?curid=256020" title="மதுரை மீனாட்சி சுந்தரேசுவரர் கோயில்">
மதுரை மீனாட்சி சுந்தரேசுவரர் கோயில்

மதுரை மீனாட்சி சுந்தரேசுவரர் கோயில் என்பது வைகை ஆற்றின் கரையில் அமைந்துள்ள கோயில் நகரமான மதுரையின் மத்தியில் அமைந்துள்ள சிவாலயமாகும். இச்சிவாலயத்தின் மூலவர் சுந்தரேசுவரர் மற்றும் அம்பிகை மீனாட்சியம்மன். இக்கோயிலை "மதுரை மீனாட்சியம்மன் கோயில்" என்றும் அழைக்கின்றனர். இக்கோயிலே தமிழகத்தில் உள்ள 366 மீனாட்சி சுந்தரேசுவரர் கோயில்களின் மூலக் கோயிலாக உள்ளது. இத்தலத்தில் முதல் பூசை அம்பிகை மீனாட்சிக்கே செய்யப்படுகிறது.

சிதம்பரம், காசி, திருக்காளத்தி வரிசையில் முக்கியமான 4வது தலமாக திருவாலவாய் உள்ளது. இந்த நகரம் புராண காலத்தில் திருவாலவாய் என்று அழைக்கப்பட்டுள்ளது. இந்த தலத்தின் பெயரைக் கேட்டதுமே பேரின்ப நிலை கிடைக்கும். அதனால் சிவபெருமானுடைய முக்தி தலங்களுள் ஒன்றாகவும் கருதப்படுகிறது. இத்தலத்தினை சிவன் முக்திபுரம் என்றும் அழைக்கின்றனர். இத்தலம் முக்கியமான சிவதலமாக மட்டும் இல்லாமல், அம்பிகையின் 51 சக்தி பீடங்களுள் ஒன்றாகும். இதனை ராஜமாதங்கி சியாமள பீடம் என்று அழைக்கின்றனர். இத்தலம் 18 சித்தர்களில் ஒருவரான சுந்தரானந்தரின் சித்தர் பீடமாகவும் உள்ளது. விநாயகரின் அறுபடை வீடுகளில் நான்காவது படைவீடாகவும், சிவபெருமான் மீது பாடப்பெற்ற தேவாரப்பாடல் பெற்ற 274 வது சிவாலயமாகவும், 192வது தேவாரத்தலமாகவும் உள்ளது. தேவாரப் பாடல் பெற்ற தலங்களில் பாண்டிய நாட்டுத் தலங்களில் ஒன்றாகும்.

தேவலோகத்தின் அரசனான இந்திரனால் இக்கோயில் கட்டப்பட்டது என்பது நம்பிக்கை. இராமர், லட்சுமணர், வருணன், இந்திரன், தேவர்கள் மற்றும் முனிவர்கள் போன்றவர்களால் இச்சிவாலயம் வழிபடப்பட்டுள்ளது. இத்தலத்தில் தரப்படுகின்ற பிரசாதமான தாழம்பூ குங்குமம் பிரசிபெற்றதாகும்.

2500 வருடங்கள் பழமையான மதுரை நகரானது தமிழ் இலக்கிய வரலாற்றிலும், இந்து சமய வரலாற்றிலும் முக்கியத்துவமானது. மதுரை நகரானது திருவாலவாய் ,சிவராஜ தானி, பூலோக கயிலாயம், கடம்ப வனம், நான்மாடக் கூடல், சிவ நகரம், துவாதசாந்தத் தலம், சமட்டி வித்தியாபுரம், கன்னியாபுரம் ஆகிய பெயர்களில் அழைக்கப்பட்டுள்ளது.

மதுரை
திருபாற்கடலை கடைந்த போது நாகம் உமிழ்ந்த விஷத்தை இறைவன் அமுததாக மாற்றி மதுரமாக்கினமையால் இத்தலம் மதுரை என்று பெயர் பெற்றதென்பர்.

நான்மாடக்கூடல்
மதுரையை அழிக்க வருணன் ஏவிய ஏழு மேகங்களையும் தடுக்கும் பொருட்டு சிவபெருமான் தன் சடையிலிருந்து விடுத்த நான்கு மேகங்களும் நான்கு மாடங்களாகக் கூடி மதுரையைக் காத்ததால் நான்மாடக்கூடல் என்ற பெயரும் மதுரைக்கு உண்டு என்கிறார்கள் சிலர்.

ஆலவாய்
சிவபெருமானின் அணிகலன்களில் ஒன்றான பாம்பு வட்டமாக தன் வாலை வாயினால் கவ்விக் கொண்டு இத்தலத்தின் எல்லையைக் காட்டியதால் ஆலவாய் என்ற பெயர் இத்தலத்திற்கு ஏற்பட்டது என்று ஒரு வரலாறு கூறுகிறது.

விருத்திராசூரனை கொன்றமையால் இந்திரனுக்கு ஏற்பட்ட பிரம்மஹத்தி தோஷம் நீங்க கடம்பவனத்தில் இருந்த இந்த சிவலிங்கத்தை பூசித்து தனது தோஷத்தை போக்கிக் கொண்டதாகவும் ஒரு வரலாறு கூறுகிறது.

முதன் முதலில் கடம்பவனக் காட்டில் சுயம்பு லிங்கத்தை கண்டறிந்து முதலில் இந்த கோவிலையும், பின் மதுரை நகரத்தையும் அந்த மன்னன் நிர்மாணித்ததாக வரலாறு என்கிறார்கள் சிலர். கடம்பவனமாக இருந்த காட்டை அழித்து அழகிய நகரமாக்கும்படி பாண்டிய நாட்டை ஆட்சி புரிந்து வந்த குலசேகர பாண்டியனின் கனவில் சிவபெருமான் தோன்றிக் கூறியதால் அம்மன்னன் கடம்பவனக் காட்டை அழித்து மதுரை எனும் அழகிய நகரத்தை உருவாக்கினான். சிவபெருமான் தன் சடையிலுள்ள சந்திரனின் அமுதத்தைச் சிந்தி புதிய நகருக்கு ஆசி வழங்கினார் என்று வரலாறு கூறுகிறது. இக்கோயில் அம்மனின் 248 சக்தி பீடங்களில் ஒன்றாகவும் விளங்குகிறது.

இத்தலத்தின் மூலவர் சுந்தரேசுவரர். இவர் சுயம்பு மூர்த்தியாவார். இவரை சோமசுந்தரர், சொக்கலிங்கநாதர், சொக்கேசர், ஆலவாய் அண்ணல், சொக்கநாதர் எனவும் அழைக்கின்றனர். இவரை வழிபட்டு இந்திரன் தன்னுடைய பாவத்தினை தீர்த்திக் கொண்டான். அதனால் சுயம்பு லிங்கத்திற்கு கோயில் எழுப்பினான். மூலவர் விமானம், இந்திர விமானம் என்று அழைக்கப்படுகிறது.

இத்தளத்தின் அம்பாள் மீனாட்சியம்மனாவார். இவரது விக்கிரகம் மரகதக் கல்லால் ஆனது. அம்பாள் மீனாட்சியின் கருவறையானது 32 சிங்கங்களும், 64 சிவ கணங்களும், 8 கல்யானைகளும் தாங்கி நிற்கும் அபூர்வமானதாகும். இந்த கருவறை விமானத்தை தேவேந்திரன் அமைத்தான். மீன் போன்ற கண்களைப் பெற்றவர் என்பதால் மீனாட்சி என்று பெயர் பெற்றார். தன்னுடைய முட்டைகளை மீன் பார்வையாலேயே தன்மயமாக்குவது போல பக்தர்களை அருட் கண்ணால் நோக்கி அருள்பாலிக்கிறவள். மீனாட்சியம்மன் திருக்கோலத்தில் கிளியும் இடம்பெற்றள்ளது. பக்தர்களின் கோரிக்கையை அம்பிகைக்கு நினைவூட்ட திரும்ப திரும்ப கிளி சொல்லிக் கொண்டிருப்பத நம்பிக்கையுள்ளது. இந்திரன் சாபவிமோசனத்திற்காக இத்தலத்தினை தேடி வந்தபோது கிளிகளே சிவவழிபாட்டிற்கு உதவி செய்தன.

இவருக்கு பச்சைதேவி, மரகதவல்லி, தடாதகை, அபிசேகவல்லி, அபிராமவல்லி, கயற்கண்குமாரி, கற்பூரவல்லி, குமரித்துறை யவள், கோமகள், சுந்தரவல்லி, பாண்டிப் பிராட்டி, மதுராபுரித் தலைவி, மாணிக்க வல்லி, மும்முலைத்திருவழுதி மகள் போன்ற எண்ணற்றப் பெயர்கள் உள்ளன. மீனாட்சியை அங்கயற்கண்ணி என தமிழில் அழைக்கின்றனர். இவரை தடாதகை பிராட்டி என்றும் அழைப்பதுண்டு. இவர் மதுரையின் அரசியாக இருப்பதால், இவருக்கு நடக்கும் அபிசேகங்களைப் பார்க்க பக்தர்களுக்கு அனுமதி இல்லை. மீனாட்சியம்மனை அலங்காரம் செய்த பிறகே பக்தர்கள் பார்க்க முடியும். இத்தலத்தில் முதல் பூசை அம்பிகை மீனாட்சிக்கே செய்யப்படுகின்றன. அதன்பின்பே மூலவரான சிவபெருமானுக்கு பூசைகள் செய்யப்படும். இதற்கு மீனாட்சியம்மன் பதிவிரதையாக இருந்து எப்போதுமே தன்னுடைய கணவனுக்கு தொண்டு செய்ய எண்ணியுள்ளார். அதனால் கணவரை எழுப்பும் முன்பே மனைவியான அம்பிகை அபிசேகத்தினை முடித்து தயாராகிறாள். இதனால் காலையில் முதல் பூசை மீனாட்சிக்கு செய்யப்படுகிறது.

மதுரை மீனாட்சி சுந்தரேசுவரர் கோயில் 15 ஏக்கர் பரப்பளவில் அமைந்துள்ளது. இக்கோயில் எட்டு கோபுரங்களையும் இரண்டு விமானங்களையும் உடையது. இங்குள்ள கருவறை விமானங்கள், இந்திர விமானம் என்று அழைக்கப்படுகிறது. 32 சிங்கங்களும், 64 சிவகணங்களும், 8 வெள்ளை யானைகளும் இந்த கருவறை விமானங்களைத் தாங்குகின்றன.

இத்திருக்கோயில் கிழக்கு மேற்காக 847 அடியும், தெற்கு வடக்காக 792 அடியும் உடையது. இக்கோவிலின் ஆடி வீதிகளில் நான்கு புறமும் ஒன்பது நிலைகளை உடைய நான்கு கோபுரங்கள் மிக உயர்ந்த நிலையில் இருக்கிறது. இவற்றுள் கிழக்குக் கோபுரம் கி.பி. 1216 முதல் 1238 ஆண்டுக்குள்ளும், மேற்குக் கோபுரம் கி.பி. 1323 ஆம் ஆண்டிலும், தெற்கு கோபுரம் கி.பி. 1559 ஆம் ஆண்டிலும், வடக்குக் கோபுரம் கி.பி. 1564 முதல் 1572 ஆம் ஆண்டிலும் கட்டப்பெற்று முடிக்கப்பெறாமல், பின்னர் 1878 ஆம் ஆண்டில் தேவகோட்டை நகரத்தார் சமுதாயத்தைச் சேர்ந்த வயிநாகரம் குடும்பத்தினரால் முடிக்கப்பட்டதாகவும் வரலாறு கூறுகிறது. இவற்றுள் தெற்குக் கோபுரம் மிக உயரமானதாகும். இதன் உயரம் 160 அடியாக இருக்கிறது.

மீனாட்சி அம்மன் கோபுரம் காளத்தி முதலியாரால் கி.பி. 1570-ல் கட்டப் பெற்று 1963 ஆம் ஆண்டில் சிவகங்கை அரசர் சண்முகத்தால் திருப்பணி செய்யப் பெற்றது. சுவாமி கோபுரம் கி.பி. 1570 ஆம் ஆண்டில் கட்டப் பெற்று திருமலைகுமரர் அறநிலையத்தால் திருப்பணி செய்யப் பெற்றது. இக்கோயிலினுள் ஒரு ஏக்கர் பரப்பளவில் பொற்றாமரைக்குளம் அமைக்கப்பட்டுள்ளது.

கோயிலின் அழகிய சிற்ப வேலைப்பாடுகள் ஒவ்வொரு மண்டபத்திற்கும் வேறுபட்டு அழகிய நுணுக்கங்களைக் கொண்டும் தனித்தனிச் சிறப்புகளையும் உள்ளடக்கியுள்ளன.
போன்ற கலையழகு மிக்க மண்டபங்கள் இருக்கின்றன.

மீனாட்சி அம்மன் சந்நிதியின் முன்பகுதியாக எட்டு சக்தி (அஷ்டசக்தி) மண்டபம் அமைந்துள்ளது. வாயிலில் விநாயகர், முருகன் உருவங்களுக்கு இடையே மீனாட்சி கல்யாணம் kaதை வடிவில் காட்சி அளிக்கிறது. உள்ளே மண்டபத்தில் அமைந்துள்ள தூண்களில் எட்டு சக்தியின் வடிவங்கள் அழகுற அமைந்துள்ளன.

கம்பத்தடி மண்டபத்திலுள்ள சிற்பங்கள் சிவனின் பல்வேறு வடிவங்களைக் கொண்டுள்ளன. மீனாட்சி திருக்கல்யாணச் சிற்பம் உலகப் புகழ் பெற்றதாகும். கம்பத்தடி மண்டபம் நாயக்க மன்னர் முதலாம் கிருஷ்ணப்பர் காலத்தில் (1564–1572) கட்டப்பட்டுப் பின் நாட்டுக்கோட்டை நகரத்தார்களால் புதுப்பித்துத் திருப்பணி செய்யப்பட்டது (1877). சுவாமி சந்நிதி முன்னுள்ள நந்தி மண்டபம் ஒரே கல்லினாலானது. இது விஜயநகர காலப் பணியாகும்.

அடுத்து உள்ள மீனாட்சி நாயக்கர் மண்டபத்தைத் தாண்டி உள்ளே சென்றால் இத்தலத்தின் இறைவி மீனாட்சி அம்மையின் சந்நிதி இருக்கிறது. கருவறையில் அம்மை இரண்டு திருக்கரங்களுடன் ஒரு கையில் கிளியை ஏந்தி அருட்காட்சி தருகிறார். சுவாமி சந்நிதியில் கருவறையில் இறைவன் சுந்தரேசுவரர் சிவலிங்கத் திருமேனியாக அருட்காட்சி தருகிறார்.

ஆயிரங்கால் மண்டபம் இக்கோயிலில் சுவாமி சன்னதியின் இடப்புறத்தில் அமைந்தள்ளது. இம்மண்டபம் கோயிலில் உள்ள பிற மண்டபங்களைவிட அளவில் பெரியது. ஆயிரங்கால் மண்டபம், கிருஷ்ண வீரப்ப நாயக்கரது]] திருப்பணியாகும்.

மிகச் சிறப்பு பெற்ற இம்மண்டபம் சாலிவாகன ஆண்டு, 1494ஆம் ஆண்டில் மதுரையை அரசாண்ட முதலாம் கிருஷ்ணப்ப நாயக்கர் காலத்தில் அவருடைய அமைச்சர் அரியநாத முதலியாரால் அமைக்கப்பட்டது. மண்டப வாயிலின் மேல் விதானத்தில் தமிழ் ஆண்டுகள் அறுபதையும் குறிக்கும் சக்கரம் செதுக்கப்பட்டுள்ளது. இம்மண்டபத்தில் சிற்பங்கள் நிறைந்த 985 தூண்கள் சிறப்பாக அமைக்கப்பட்டுள்ளது. இத்தூண்களை எந்த கோணத்தில் நின்று பார்த்தாலும் ஒரே வரிசையில் அமைந்திருக்கும் காட்சி வியப்பானது. 15 தூண்கள் இருக்குமிடத்தில் சபாபதி சன்னதி அமைந்துள்ளது. ஆயிரம்கால் மண்டபத்தின் தூண்கள் ஒவ்வொன்றும் அழகாக செதுக்கப்பட்டு, 73 × 76 மீட்டர் நீள, அகலமுள்ள கூரையைத் தாங்கும் வண்ணம் அமைக்கப்பட்டுள்ளன. மண்டபத்தில் இன்னிசை ஒலி எழுப்பும் 22 தூண்கள் அமைந்துள்ளன. இம்மண்டபம், கோயில் அருங்காட்சியமாக மாற்றப்பட்டு பல்வேறு காலத்திய சிற்பங்கள், ஓவியங்கள், பரதக்கலை முத்திரைகள், இசைத்தூண்கள் என பல்வேறு சிறப்புப் பொருட்கள் காட்சிப்படுத்தப்பட்டுள்ளன. ஆயிரங்கால் மண்டபம் கோயிலின் அருங்காட்சியகமாக மாற்றப்பட்டதால், உள்ளே நுழைய நுழைவுக் கட்டணம் மற்றும் புகைப்படக் கருவிகள் கொண்டு புகைப்படம் எடுப்பதற்கு தனியாக கட்டணம் வசூலிக்கப்படுகிறது.

கோயிலின் கிழக்குக் கோபுரத்திற்கு எதிரே 124 சிற்பத்தூண்கள் அடங்கிய புது மண்டபம் ஒன்றும் உள்ளது. (இந்த புது மண்டபம் முழுவதும் சிறு வணிகக்கடைகளாக அமைக்கப்பட்டு உள்ளது.)

மீனாட்சியம்மன் கோயிலின் வடக்கு ஆடி வீதியில் கல்லில் இசைபாடும் 5 இசைத் தூண்கள், ஆயிரம் கால் மண்டபத்தில் இரு இசைத் தூண்கள் ஆக மொத்தம் 7 இசைத் தூண்கள் மீனாட்சி கோவிலில் உள்ளன.

மதுரை மீனாட்சியம்மன் கோயிலை தாமரை மொட்டைப் போல் வைத்துக் கொண்டால் அதைச் சுற்றியுள்ள தெருக்களை தாமரை இதழ்களாகக் கூறலாம்.

மீனாட்சியம்மன் கோயிலுக்குள் இருக்கும் வீதிகளுக்கு ஆடி வீதி என்று பெயர். அதைத் தாண்டி கோயிலுக்கு வெளியில் சித்திரை வீதிகள், சித்திரை வீதிகளுக்கு அடுத்த வீதிகள் ஆவணி வீதிகள், அதைத் தாண்டி வெளியே வந்தால் மாசி வீதிகள். அதையும் தாண்டி வெளி வீதிகள் என மதுரை நகர் அமைக்கப்பட்டுள்ளது.

இந்தத் தெருக்களுக்கு தமிழ் மாதங்களின் பெயர் வைக்கப்பட்டிருப்பதற்கும் ஒரு காரணம் உள்ளது. மன்னர்கள் காலத்தில் குறிப்பிட்ட மாதங்களில் நடைபெறும் விழாக்கள் அந்த மாதங்களின் பெயரிலான தெருக்களில்தான் நடைபெறும்.

மீனாட்சி சுந்தரேசுவரர் கோயிலில் சித்திரைத் திருவிழா, முடிசூட்டுவிழா, திக்விஜயம், திருக்கல்யாணம், தேரோட்டம், புட்டுத் திருவிழா ஆகியவை சிறப்பாகக் கொண்டாடப்படுகிறது. மேலும் இந்தக் கோயிலில் தமிழ் மாதம் ஒவ்வொன்றிலும் சிறப்பு விழாக்கள் நடந்து கொண்டுதான் இருக்கின்றன.

தமிழ்நாட்டில் பல்வேறு இடங்களில் சித்ரா பௌர்ணமி விழா கொண்டாடப்பட்டாலும், மதுரையில் தான் சித்ரா பௌர்ணமி விழா சிறப்பாக கருதப்படுகிறது. ஒருமுறை விருத்திராசூரன், விஸ்வரூபன் என்ற இருவரை இந்திரன் கொன்றான். அவர்கள் பிறப்பால் அந்தணர்கள் ஆனதால் இந்திரனை பிரம்மஹத்தி தோஷம் பிடித்துக் கொண்டது. அதிலிருந்து விடுபட தன் குருவை நாடி உபாயம் கேட்டான். குருபகவான் அவனிடம் பூலோகம் சென்று பல்வேறு சிவஸ்தலங்களில் வழிபட்டால் ஓரிடத்தில் உன் கெடுதல் நீங்கும் என்று கூறினார். அதன்படி இந்திரன் காசி முதலிய பல ஸ்தலங்களில் வழிபட்டு தெற்கு நோக்கி வந்தான். ஓரிடத்தில் கடம்ப மரத்தின் கீழ் சென்றவுடன் தன்னைப் பற்றியிருந்த தோஷம் விலகக் கண்டான். இந்திரன் மகிழ்ச்சியடைய அவன் முன் கடம்ப மரத்தடியில் சிவபெருமான் திருஆலவாய் சோமசுந்தரர் அவனுக்கு காட்சி கொடுத்தார். இந்திரன் சிவபெருமானுக்கு கோவில் கட்ட நினைத்து தேவலோகத்தில் இருந்து ஒரு விமானம் வரவழைத்தான். இத்தலத்து இறைவனுக்கு இந்திரன் விமானம் அமைத்ததால் அதற்கு இந்திர விமானம் என்றும், விண்ணில் இருந்து வந்ததால் விண்ணிழி விமானம் என்றும் சொல்லப்படுகிறது. ஆலயம் எடுத்த இந்திரனிடம் ஒவ்வொரு வருடமும் சித்ரா பௌர்ணமி நாளில் என்னை இங்கு வந்து வழிபடுக என்று கட்டளையிட்டார். அதன்படி ஒவ்வொரு வருடமும் சித்ரா பௌர்ணமி நாளில் இந்திரன் இங்கு வந்து வழிபடுகிறான் என்று திருவிளையாடல் புராணம் கூறுகிறது. அதனால் தான் சித்ராபௌர்ணமி மதுரையில் சிறப்பாகக் கருதப்படுகிறது.

வைகாசி
வைகாசி மாதம் கோடை வசந்தத் திருவிழா. திருவாதிரை நட்சத்திரத்திலே இருந்து பத்து நாட்கள் எண்ணெய்க்காப்பு நடக்கிறது.
ஆனி
ஆனி மாதம் மகம் நட்சத்திரத்திலிருந்து ஊஞ்சல் உற்சவம். தினமும் மாலை ஆறு மணியிலே இருந்து இரவு ஒன்பது மணி வரைக்கும் நூறு கால் மண்டபத்திலே ஒரே ஊஞ்சலில் சுந்தரேசுவரரோடு மீனாட்சி அமர்ந்து ஊஞ்சலாட, கோயிலின் ஓதுவார்கள், மாணிக்கவாசகரின் பொன்னூஞ்சல் பாடல்களைப் பாட ஊஞ்சல் உற்சவம் நடைபெறுகிறது.

ஆடி
ஆடி மாதத்தில் ஆயில்ய நட்சத்திரம் துவங்கி பத்து நாளைக்கு முளைக்கொட்டு உற்சவம் நடைபெறுகிறது. கொடியேற்றம் மீனாட்சிக்கு மட்டுமே நடைபெறும்.

ஆவணி
ஆவணி மாதம் மூலத் திருநாள், ஆவணி மூலஉற்சவம் என்றே பெயர் பெற்றது. நான்கு ஆவணி வீதிகளிலும் அம்பாளும், சுந்தரேசுவரரும் வீதி உலா வருவார்கள். கரிக்குருவிக்கு உபதேசம் செய்த படலம், வளையல் விற்ற திருவிளையாடல், பிட்டுக்கு மண் சுமந்த திருவிளையாடல், நரியைப் பரியாக்கியது, விறகு விற்றல் போன்ற திருவிளையாடல்கள் நடைபெறும். மூல நட்சத்திரத்தன்று சுந்தரேசுவரருக்குப் பட்டாபிசேகம் நடைபெறுகிறது.

புரட்டாசி
புரட்டாசி மாதத்தில் நவராத்திரி கொலு. ஒவ்வொரு நாளும் ஒவ்வொரு அலங்காரத்தில் மீனாட்சி அலங்கரிக்கப்படுகிறார்.

ஐப்பசி
ஐப்பசி மாதப் பிரதமையிலிருந்து (அமாவாசை நாளிற்கு அடுத்த நாள்) (சஷ்டி) (அமாவாசை நாளிலிருந்து ஆறாவது நாள்) வரையிலும் கோலாட்ட உற்சவம். புது மண்டபத்திலே அம்மன் கொலுவிருந்து, மதுரை இளம்பெண்கள் கூடியிருந்து கோலாட்டமாட, உற்சவம் நடக்கிறது.

கார்த்திகை

கார்த்திகை மாதம் பத்து நாட்கள் தீப உற்சவம். கார்த்திகை தீபதினத்தில் அம்மன் சந்நதியிலும், சுந்தரேசுவரர் சந்நதியிலும் சொக்கப் பனை கொளுத்தப்படுகிறது.

மார்கழி
மார்கழி, தனுர் மாத வழக்கப் படி காலையில் சீக்கிரமே நடை திறந்து இரவு ஒன்பது மணிக்கு நடுநிசி முடிந்து விடுகின்றது. தினமும் வெள்ளியம்பல நடராசர் சந்நதியில் மாணிக்கவாசகர் முன்பாக கோயிலின் ஆஸ்தான ஓதுவார்கள் திருவெம்பாவைப் பாடல்களைப் பாடிப்போற்றுவார்கள். அதிகாலை ஐந்தரை மணியில் இருந்தே இது நடக்கும். இதில் பத்து நாட்கள் எண்ணெய்க் காப்பு நடக்கும். இந்தப் பத்து நாட்களும் சுவாமியும், அம்பாளும் புறப்பாடு கிடையாது. மாணிக்கவாசகர் புறப்பாடு மட்டுமே நடைபெறும். பதினோராம் நாள் ரிஷபாரூடராய் அம்பாளோடு சுவாமி ஆடி வீதியில் வலம் வருகிறார்.

தை
தை மாதம். தெப்பத் திருநாள் நடக்கும். திருமலை நாயக்கரால் தோண்டப்பட்ட வண்டியூர் தெப்பக் குளத்தில் தெப்பம் கட்டி சுவாமியையும், அம்பாளையும் அதில் எழுந்தருளச் செய்து தெப்போற்சவம் நடைபெறுகிறது.

மாசி
மாசி, பங்குனி இந்த இரண்டு மாசத்துக்கும் சேர்த்து மண்டல உற்சவம் நடக்கிறது. நாற்பத்து எட்டு நாட்கள் நடக்கும் இந்த உற்சவம் கொஞ்சம் பெரியது.

பங்குனி
பங்குனி உத்திரம், சாரதா நவராத்திரி இரண்டும் சேர்ந்து வரும் திருவிழா. பங்குனி மாதக் கார்த்திகை நட்சத்திரத்திலிருந்து உத்திரம் நட்சத்திரம் வரை அம்பாளும், சுவாமியும் வெள்ளியம்பலத்திலே அமர்ந்து பக்தர்களுக்குக் காட்சி கொடுப்பார்கள். சுவாதி நட்சத்திரத்தன்று இருவரும் மகனின் திருமணக் கோலம் காண திருப்பரங்குன்றம் முருகன் கோயிலுக்கு எடுத்துச் செல்லப்படுகிறார்கள்.

மேலும், இங்கு தினசரி பூசைகள் செய்யப்படுவதுடன் சிவபெருமானுக்கு உகந்த நாட்களாகக் கருதப்படும் அனைத்து நாட்களிலும் சிறப்புப் பூசைகள் செய்யப்படுகின்றன,


திருஞானசம்பந்தர், அப்பர் ஆகியவர்களின் பாடல் பெற்ற பழம்பதி. இத்தலத்தின் சிறப்புக்கள் மாணிக்கவாசகர் தம் திருவாசகத்துள் புகழந்தோதியுள்ளார்.

குமரகுருபரர் இத்தலத்துப் பெருமாட்டி மீனாட்சியம்மை மீது பிள்ளைத் தமிழ், குறம், கலம்பகம் முதலிய பலவகைப் பிரபந்தங்களைப் பாடியுள்ளார்.

இருபதாம் நூற்றாண்டில் நடந்த குடமுழுக்குகள்;




</doc>
<doc id="256022" url="https://ta.wikipedia.org/wiki?curid=256022" title="புனித ஜோர்ஜ் தேவாலயம், லலிபெலா">
புனித ஜோர்ஜ் தேவாலயம், லலிபெலா

புனித ஜோர்ஜ் தேவாலயம் ("Church of St. George") என்பது எதியோப்பியாவின் அம்காரா நகரில் உள்ள லலிபெலா எனும் இடத்தில் தனிப்பாறையால் அமைக்கப்பட்ட பதினொரு தேவாலயங்களில் ஒன்று ஆகும். ரோகா அல்லது வார்வார் என முன்னர் அழைக்கப்பட்ட வரலாற்று மற்றும் சமய இடமான இது, எதியோப்பியா மரபுவழித் திருச்சபையால் புனிதர் போன்று பார்க்கப்பட்ட கெப்ரே மெஜ்கல் லலிபெலா அரசருக்குப் பின் தற்போது லலிபெலா என அழைக்கப்படுகிறது.

இத்தேவாலயம் ஒருவித ஒற்றை சுண்ணாம்புக்கல் பாறையைக் கொண்டு செதுக்கப்பட்டுள்ளது. இது 12 அல்லது 13 ஆம் நூற்றாண்டு காலப்பகுதியில் கெப்ரே மெஜ்கல் லலிபெலா அரச பணிப்பின் கீழ் கட்டப்பட்டது. இது லலிபெலாவில் உள்ள பதினொரு தேவாலயங்களில் முக்கியமாக அறியப்பட்டதும் கடைசியாக கட்டப்பட்டதுமாகும். அத்துடன் இது எட்டாவது உலக அதிசயமாகக் கருதப்படுகிறது.



</doc>
<doc id="256026" url="https://ta.wikipedia.org/wiki?curid=256026" title="சசிபெருமாள்">
சசிபெருமாள்

செ. க. சசிபெருமாள், (இறப்பு: 31 சூலை 2015, அகவை 59), தமிழ்நாட்டின் சேலம் மாவட்டத்தைச் சேர்ந்தவர். முப்பது ஆண்டுகளாக தமிழ்நாட்டில் முழு மதுவிலக்கு கோரி போராடிய காந்தியவாதி ஆவார். நீண்ட காலமாகத் தமிழகத்தில் மதுவிலக்கை நடைமுறைப்படுத்தக் கோரி உண்ணா நோன்பு போராட்டங்களை நடத்தியவர். 

2014ஆம் ஆண்டில் சென்னை, வள்ளுவர் கோட்டத்தில், முழு மதுவிலக்கு கோரி 36 நாட்கள் உண்ணாநோன்பு இருந்தவர்.

இறுதியாக 31 சூலை 2015 அன்று கன்னியாகுமரி மாவட்டம், மார்த்தாண்டம் அருகே தமிழ்நாடு – கேரள எல்லை அருகே "உண்ணாமலைக் கடை" என்ற ஊரில் கல்வி நிறுவனங்களுக்கும், வழிபாட்டுத்தலங்களுக்கும் அருகிலுள்ள மதுக்கடையை மூடக்கோரி, இருநூறு அடி உயர அலைபேசி கோபுரத்தின் உச்சிமீது ஏறிப் போராடிய போது இவர் உயிரிழந்தார். காவல் துறை சசிபெருமாளின் மரணத்தை தற்கொலை வழக்காக பதிவு செய்தது.

சசிபெருமாளுக்கு மகிழம் அம்மாள் என்ற மனைவியும், இரண்டு மகன்களும் ஒரு மகளும் உள்ளனர்.



</doc>
<doc id="256027" url="https://ta.wikipedia.org/wiki?curid=256027" title="போகன்ட் பலகைத் தேவாலயம்">
போகன்ட் பலகைத் தேவாலயம்

போகன்ட் பலகைத் தேவாலயம் ("Borgund Stave Church") என்பது நோர்வேயின் போகன்ட் எனும் கிராமத்தில் அமைந்துள்ள ஓர் பலகைத் தேவாலயம் ஆகும். இது மூன்று நடுக்கூடங்களுடன் கொண்ட பலகைத் தேவாலயமாக வகைப்படுத்தப்பட்டுள்ளது. இது நோர்வேயின் 28 அழிந்து வரும் பலகைத் தேவாலயங்களில் சிறப்பாகப் பாதுகாக்கப்பட்ட ஒன்றாகும். தற்போது இது தேவாலயமாக அன்றி அருங்காட்சியகமாகப் பயன்படுத்தப்படுகின்றது.

போகன்ட் பலகைத் தேவாலயம் 1180 முதல் 1250 வரையான காலப்பகுதியில் கட்டப்பட்டது. இதன் சுவர்கள் மரப்பலகைகளைக் கொண்டு ஆக்கப்பட்டுள்ளது. நான்கு மூலைக் கம்பங்களும் ஒன்றுடன் ஒன்று தொடர்புபட்டு அடித்தள கல் மீது வைக்கப்பட்டுள்ளது.



</doc>
<doc id="256040" url="https://ta.wikipedia.org/wiki?curid=256040" title="அமெரிக்க இலங்கை மிசன்">
அமெரிக்க இலங்கை மிசன்

அமெரிக்க இலங்கை மிசன் ("American Ceylon Mission", ACM) என்பது இலங்கையின் யாழ்ப்பாணத்தில் இயங்கி வந்த ஒரு கிறித்தவ மறைப்பரப்புனர் அமைப்பாகும். இவ்வமைப்பு "பிறநாடுகளுக்கு மறைப்பரப்புனரை அனுப்பும் அமெரிக்க அமைப்பினால்" ("American Board of Commissioners for Foreign Missions", ABCFM) நிதியுதவி அளிக்கப்பட்டு 1813 ஆம் ஆண்டில் இலங்கை வந்த மதப்பரப்புனர்களால் ஆரம்பிக்கப்பட்டது. இந்திய, இலங்கை பிரித்தானியக் காலனித்துவ அரசு இவர்களை ஒப்பீட்டளவில் சிறிய யாழ்ப்பாணக் குடாநாட்டுக்கு மட்டுமே (ஏறத்தாழ 40 ஆண்டு காலத்திற்கு) வருவதற்கு அனுமதி அளித்தனர். இந்த மறைப்பரப்புனர்களின் தாக்கம் இலங்கையில் குறிப்பாக 1820கள் தொடக்கம் 20-ஆம் நூற்றாண்டின் தொடக்ககாலம் வரை இருந்து வந்தது. இக்காலப் பகுதியில், அவர்கள் கிறித்தவ மறைபரப்புடன், ஆங்கிலத்தில் இருந்து தமிழுக்கு மொழிபெயர்ப்பு, நூல்கள் அச்சிட்டு வெளியிடல், தொடக்க, மற்றும் உயர் கல்விக்கூடங்கள் நிறுவுதல், யாழ் குடாநாட்டு மக்களுக்கு அடிப்படை மருத்துவ வசதிகளை ஏற்படுத்திக் கொடுத்தல் போன்ற சமூக சேவைகளிலும் ஈடுபட்டனர். உள்ளூர் சமய, மற்றும் சடங்குகளுக்கு எதிரான தமது பரப்புரைகளை பிரசுரங்கள் வாயிலாக வெளியிட்டனர். இந்நடவடிக்கைகள் இலங்கைத் தமிழர் வாழ்வில் பெரும் சமூக மாற்றங்களை ஏற்படுத்தியது. இம்மாற்றங்கள் அவர்களின் வாழ்வில் இன்றளவும் தொடர்கின்றன. யாழ்ப்பாணக் குடாநாட்டில் இன்றுள்ள குறிப்பிடத்தக்க சில கல்வி, மருத்துவ நிலையங்கள் அமெரிக்க மிசனரிகளின் உதவியுடன் நிறுவப்பட்டவையே.




</doc>
<doc id="256049" url="https://ta.wikipedia.org/wiki?curid=256049" title="தையால்">
தையால்

தையால் அல்லது தையோ ஆல்டிகைடு "(Thial or Thioaldehyde)" என்பது வேதி வினைக்குழுக்களில் ஒரு வகையாகும். ஆல்டிகைடைப் போலவே இருக்கும் இவ்வினைக்குழுவில், ஆல்டிகைடில் உள்ள ஆக்சிசன் அணுவுக்குப் பதிலாக கந்தக அணு இடம்பெற்றிருக்கும். தையாலைக் குறிக்கப் பயன்படும் பொது வாய்ப்பாட்டில் (RC (S) H) இல் உள்ள R , ஆல்க்கைல் அல்லது அரைல் குழுவைக் குறிக்கிறது. தையோ கீட்டோன்களைவிட தையோ ஆல்டிகைடுகள் மிகவும் வினைத்திறன் மிக்கவையாகும். தடையில்லாத வினைத்திறன் மிக்க இத்தையோ ஆல்டிகைடுகளை தனித்துப் பிரித்தெடுக்க வேண்டும். உதாரணமாக, 
தையோபார்மால்டிகைடு H2C=S, வளைய முப்படி 1,3,5 முத்தையேனாக ஒடுக்கமடைகிறது. ஆனால் வெள்ளைப் பூண்டில் இருந்து கிடைக்கும் அல்லிசின், சிதைவடைதல் மூலமாக தையோ அக்ரோலின் H2C=CHCH=S, உருவாகிறது. பின்னர் தன்னிச்சையான டையீல்சு-ஆல்டர் வினையில் ஈடுபட்டு சமபகுதிச் சேர்மங்களான வினைலிருதையீன்களைத் தருகின்றது. வினைத்திறன் மிகுந்த தையோ ஆல்டிகைடுகள் வெப்ப இயக்கவியலின்படியும் மிகுந்த நிலைப்புத்தன்மை கொண்டுள்ளன. விண்மீன்களிடை விண்வெளியில் இவை ஒரு மற்றும் இரு டியூட்டரேற்றம் பெற்ற ஓரிட நிறைமாறிகளாக பேரளவு கொள்ளிடத்தில் காணப்படுகின்றன. இங்கிருந்து நிலைப்ப்புத்தன்மை மிக்க தையோ ஆல்டிகைடுகளை தனித்துப்பிரிக்க முடியும்
ஆரம்ப காலத்தில் தையோ ஆல்டிகைடுகள் இருப்பது பொறிச்சிறை செயல்முறைகள் வழியாக உய்த்துணரப்பட்டது. எடுத்துக்காட்டாக, Fc2P2S4 உடன் பென்சால்டிகைடு புரிகின்ற வினையே தையோ பென்சால்டிகைடு உருவாக்கத்திற்குப் பரிந்துரைக்கப்பட்டது. இவ்வினையில் ஒரு வளைய கூட்டுப்பொருளுடன் உருவாகும் இருதையோபொசுபீன் C2PS3 வளையத்தைத் தருகிறது



</doc>
<doc id="256059" url="https://ta.wikipedia.org/wiki?curid=256059" title="கலையம்புத்தூர்">
கலையம்புத்தூர்

கலையம்புத்தூர் என்ற பெயரில் உள்ள ஊர்கள்:


</doc>
<doc id="256062" url="https://ta.wikipedia.org/wiki?curid=256062" title="எஸ். எஸ். சக்கரவர்த்தி">
எஸ். எஸ். சக்கரவர்த்தி

எஸ். எஸ். சக்கரவர்த்தி தமிழ்த் திரைப்படத் தயாரிப்பாளர் ஆவார். இவரது நிக் ஆர்ட்ஸ் என்னும் திரைப்படத் தயாரிப்பு நிறுவனத்தின் மூலமாக தமிழ்த் திரைப்படங்களைத் தயாரித்து வருகிறார். இவர் தயாரித்துள்ள திரைப்படங்களில் அஜித் குமார் முக்கிய கதாபாத்திரத்தில் நடித்த திரைப்படங்களே அதிகமாகும். இவரது மகன் ஜானி அறிமுகமான ரேணிகுண்டா திரைப்படத்தையும், ஜானியின் அடுத்த திரைப்படமான 18 வயசு திரைப்படத்தையும் இவரே தயாரித்துள்ளார்.



</doc>
<doc id="256063" url="https://ta.wikipedia.org/wiki?curid=256063" title="வல்சாடு வட்டம்">
வல்சாடு வட்டம்

வல்சாடு வட்டம், இந்திய மாநிலமான குஜராத்தின் வல்சாடு மாவட்டத்தில் உள்ளது.

இந்த வட்டம் முழுவதும் வல்சாடு மக்களவைத் தொகுதிக்கு உட்பட்டது. இந்த வட்டத்தில் உள்ள சில ஊர்கள் தரம்பூர் சட்டமன்றத் தொகுதியிலும், மற்ற சில ஊர்கள் வல்சாடு சட்டமன்றத் தொகுதியிலும் சேர்க்கப்பட்டுள்ளன.

இந்த வட்டத்துக்கான மக்கள்தொகை விவரங்கள்:

இந்த வட்டத்தில் உள்ள பெரும்பாலான ஊர்கள் மாவட்ட சாலையின் மூலம் இணைக்கப்பட்டுள்ளன. இந்த வட்டத்தின் ஊடாக மாநில நெடுஞ்சாலைக்கும், தேசிய நெடுஞ்சாலைக்கும் வழியமைக்கப்பட்டுள்ளது. வல்சாடில் தொடருந்து நிலையம் உள்ளது. 



</doc>
<doc id="256065" url="https://ta.wikipedia.org/wiki?curid=256065" title="டையாக்சிரேன்">
டையாக்சிரேன்

டையாக்சிரேன் "( dioxirane)" என்பது ஒரு கார்பன் மற்றும் இரண்டு ஆக்சிசன்களைக் கொண்டு உருவான மூன்று உறுப்பு வளைய மூலக்கூறு ஆகும். சிறிதளவு நிலைப்புத்தன்மையற்ற டையாக்சிரேன் கரிமத் தொகுப்பு வினைகளில் ஆக்சிசனேற்றும் செயலிகளாகப் பயன்படுத்தப்படுகிறது. பொதுப்பயன்பாட்டில் இருமெத்தில்டையாக்சிரேன் என்ற டையாக்சிரேன் சேர்மம் பயன்படுத்தப்பட்டு வருகிறது.

இருமெத்தில்டையாக்சிரேன் அசிட்டோனில் இருந்து பின்வருமாறு தருவிக்கப்படுகிறது:



</doc>
<doc id="256069" url="https://ta.wikipedia.org/wiki?curid=256069" title="அட்டக்பார்டி">
அட்டக்பார்டி

அட்டக்பார்டி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இதன் வடக்கிலும், வடமேற்கிலும் அப்ராமா என்ற ஊரும், வடகிழக்கிலும், கிழக்கிலும் ஜூஜ்வா என்ற ஊரும், மேற்கில் வசீயர் என்ற ஊரும், தெற்கிலும், தென்மேற்கிலும் பார்னேரா பார்டி என்ற ஊரும் உள்ளன. தென்கிழக்கில் பார்னேரா பார்டி, ஜூஜ்வா ஆகிய இரு ஊர்களும் எல்லைகளாக உள்ளன.

இந்த ஊருக்கான மக்கள் தொகை விவரங்கள்:
இது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரை ஒட்டி தேசிய நெடுஞ்சாலையும் மாநில நெடுஞ்சாலையும் உள்ளன.


</doc>
<doc id="256086" url="https://ta.wikipedia.org/wiki?curid=256086" title="டானியல் தியாகராஜா">
டானியல் தியாகராஜா

வண. டானியல் செல்வரத்தினம் தியாகராஜா ("Daniel Selvaratnam Thiagarajah") இலங்கைத் தமிழ் ஆயர் ஆவார். இவர் தென்னிந்தியத் திருச்சபையின் யாழ்ப்பாண மறைமாவட்டத்துக்கான ஆயராக 2006 ஆம் ஆண்டு முதல் பணியாற்றுகிறார்.

டானியல் தியாகராஜா யாழ்ப்பாணம் மத்திய கல்லூரியில் கல்வி பயின்றவர்.

தியாகராஜா தென்னிந்தியத் திருச்சபையின் யாழ்ப்பாண மறைமாவட்டத்துக்கான ஆயராக 2006 ஆகத்து 21 இல் திருநிலைப்படுத்தப்பட்டார். திருச்சபையின் சில உறுப்பினர்கள் தியாகராஜாவின் தெரிவை எதிர்த்து சட்ட நடவடிக்கை எடுத்தனர். 


</doc>
<doc id="256094" url="https://ta.wikipedia.org/wiki?curid=256094" title="தையோகீட்டோன்">
தையோகீட்டோன்

தையோகீட்டோன் "(Thioketones )" என்பது கரிம கந்தகச்சேர்ம வேதி வினைக்குழுவில் ஒரு வகையாகும். இவ்வகைச் சேர்மங்களை தையோன்கள் அல்லது தையோகார்பனைல்கள் என்றும் அழைக்கலாம். இவை மரபார்ந்த கீட்டோன்களுடன் தொடர்பு கொண்டுள்ளன. RC=O, என்ற கீட்டோன்களின் பொது வாய்ப்பாட்டிற்குப் பதிலாகத் தையோகீட்டோன்கள் RC=S என்ற பொது வாய்ப்பாட்டால் குறிக்கப்படுகின்றன. வினைக்குழுவில் கந்தகம் இடம்பெற்றிருப்பதால் தையோ என்ற சொல் முன்னொட்டாகப் பெயருடன் இணைக்கப்படுகிறது. தடைகள் ஏதுமின்றி வினையில் ஈடுபடும் அல்கைல்தையோகீட்டோன்கள் குறிப்பாக பல்லுறுப்பிகள் அல்லது வளையங்களைத் தோற்றுவிக்கின்றன.

கந்தகம் மற்றும் ஆக்சிசன் அணுக்களை பரிமாற்றம் செய்யக்கூடிய வினைக் காரணிகள் உப்யோகித்து தையோன்களைத் தயாரிக்கலாம். பாசுபரசுஐஞ்சல்பைடும் இதனில் கிளைத்த வழிப்பொருள் லாவ்சன் காரணியுமே பொதுவாக இவ்வினைக்கு காரணியாகப் பயன்படுகிறது. பிற தயாரிப்பு முறைகளில் ஐதரசன் குளோரைடு மற்றும் ஐதரசன்சல்பைடு இணைந்த கலவை காரணியாகப் பயன்படுகிறது. பிசு(மும்மெத்தில்சிலில்)சல்பைடும் வினைப்பொருள் காரணியாக பயன்படுத்தப்படுவதும் உண்டு.

தையோபென்சோபீனோன் ((C6H5)2CS)) என்பது ஒரு ஆழ்ந்த நீலநிறச் சேர்மமாகும். கரிமக் கரைப்பான்களில் இது நன்றாகக் கரைகிறது. இது ஒளியால் ஆக்சிசனேற்றம் அடைந்து பென்சோபீனோன் மற்றும் கந்தகமாக மாறுகிறது. இது கண்டுபிடிக்கப்படும்வரை இதனையொத்த பலவிதமான தையோன்கள் தயாரிக்கப்பட்டன.

தையோகீட்டோன்களின் செலினியப் பதிப்புச் சேர்மங்கள் செலின்கீட்டோன்கள் எனப்படுகின்றன. இவை தையோன்களை விடவும் வினைத்திறன் மிக்கவையாகும். செலினோபென்சோபீனோன் எதிர் இருபடியாக்கம் அடைகிறது. டையீல்சு-ஆல்டர் வினையைப் போலவே இதுவும் 1,3 டையீன்களுடன் சேர்ந்து வளைய கூட்டுவினைகளில் ஈடுபடுகிறது




</doc>
<doc id="256097" url="https://ta.wikipedia.org/wiki?curid=256097" title="சோயா">
சோயா

சோயா

உடல் வளர்ச்சிக்கு அடிப்படை புரதச்சத்தாகும். உடலில் புதிய திசுக்களைக் கட்டமைக்கவும், அழிந்த திசுக்களுக்குப் பதிலாக புதிய திசுக்களை உருவாக்கவும் புரதச்சத்து அவசியம். அந்த புரதச்சத்து அதிகளவில் நிறைந்திருக்கும். ஒரே பொருள் சோயா பீன்ஸ். 100 கிராம் சோயாவில் 43 கிராம் புரோட்டின் கிடைக்கிறது. இந்த புரோட்டினில் நம் உடலுக்குத் தேவையான அடிப்படை அமினோ அமிலங்கள் அனைத்தும் இருக்கின்றன. மாமிச புரோட்டினுக்கு இணையாக வரக்கூடிய ஒரே ஒரு சைவ புரோட்டின் சோயா பீன்ஸ்தான்.

 சோயாவில் தயாமின், நியாசின்,போலிக் ஆசிட், ரைபோபிளேவின் போன்றவை அதிகமாக இரக்கின்றன. இவை இருதயத்தின் சக்தியைக் கூட்டுவதில் அபாரமாகச் செயல்படுகிறது. இரத்தக் குழாய்களில் இளகுத் தன்மையை அதிகரித்து கொலஸ்டிரால் அளவைக் குறைத்து, இர்தக் குழாய்களுக்குள் அடைப்புகள் ஏற்படாமல் பாதுகாக்கிறது.


</doc>
<doc id="256099" url="https://ta.wikipedia.org/wiki?curid=256099" title="ஆல்காடையீன்">
ஆல்காடையீன்

ஆல்காடையீன்"(Alkadiene)" என்பது இரண்டு கார்பன் – கார்பன் இரட்டைப் பிணைப்புகள் உடைய ஒரு சேர்மமாகும். இந்த ஐதரோ கார்பன் சேர்மத்தில் வளையம் இல்லாமல் சங்கிலி கிளைத்தோ அல்லது கிளைக்காமலோ இரட்டைப் பிணைப்புகள் இருக்கும். தனித்த இரட்டைப் பிணைப்பு கொண்ட ஆல்காடையீன்கள், அடுத்தடுத்த இரட்டைப்பிணைப்பு கொண்டவை, ஒன்றுவிட்ட இரட்டைப் பிணைப்பு கொண்டவை என இரட்டைப்பிணைப்புகள் திரள்கின்ற இடத்தின் அடிப்படையில் சேர்மங்கள் மாறுபடுகின்றன. ஒரு திரள் ஆல்காடையீனில் இரண்டு இரட்டைப் பிணைப்புகள் ஒரேகார்பன் அணுவுடன் இணைந்திருக்கும்
எடுத்துக்காட்டு: 

CH2=C=CH2 - 1,2 புரோபாடையீன்


</doc>
<doc id="256101" url="https://ta.wikipedia.org/wiki?curid=256101" title="அதுல், வல்சாடு வட்டம்">
அதுல், வல்சாடு வட்டம்

அதுல், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இதன் மேற்கிலும், வடமேற்கிலும் திவேது என்னும் ஊரும், வடக்கிலும், வடமேற்கிலும் சீஞ்ச்வாடா என்ற ஊரும், வடக்கிலும், வடகிழக்கிலும், பார்னேரா என்ற ஊரும், கிழக்கிலும், தென்கிழக்கிலும் சண்வை என்ற ஊரும் அமைந்துள்ளன. தெற்கில் பார்டி வட்டம் எல்லையாக அமைந்துள்ளது.

இந்த ஊருக்கான மக்கள் தொகை விவரங்கள்:
இது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இதன் அருகில் தேசிய நெடுஞ்சாலை செல்கிறது.


</doc>
<doc id="256102" url="https://ta.wikipedia.org/wiki?curid=256102" title="அத்காம்">
அத்காம்

அத்காம் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இதன் வடமேற்கிலும், மேற்கிலும் தனோரி என்னும் ஊரும், தென்மேற்கிலும், மேற்கிலும் மூளி என்னும் ஊரும், தெற்கில் சேக்வா என்னும் ஊரும், தென்கிழக்கில் பீட்டா என்னும் ஊரும் அமைந்துள்ளன. பிற திசைகளில் நவ்சாரி மாவட்டத்தில் உள்ள ஊர்கள் உள்ளன.

இந்த ஊருக்கான மக்கள் தொகை விவரங்கள்:

இது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரின் வழியே மாவட்ட சாலை செல்கிறது.


</doc>
<doc id="256103" url="https://ta.wikipedia.org/wiki?curid=256103" title="அப்ராமா, வல்சாடு வட்டம்">
அப்ராமா, வல்சாடு வட்டம்

இதே பெயரில் உள்ள பிற ஊர்களைப் பற்றி அறிய, அப்ராமா என்ற பக்கத்தைப் பார்க்கவும்.
அப்ராமா என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இதன் வடமேற்கிலும், வடக்கிலும் நானக்வாடா என்ற ஊரும், வடக்கிலும், வடகிழக்கிலும் தம்டாச்சி என்ற ஊரும், மேற்கில் சேக்வி என்ற ஊரும், கிழக்கிலும், தென்கிழக்கிலும் ஜூஜ்வா என்ற ஊரும், தெற்கிலும், தென்மேற்கிலும் வசீயர் என்ற ஊரும் அமைந்துள்ளன. அட்டக் பார்டி என்ற ஊர் தெற்கில் அமைந்துள்ளது.

இது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரை தேசிய நெடுஞ்சாலையும், மாநில நெடுஞ்சாலையும் கடந்துசெல்கின்றன.


</doc>
<doc id="256104" url="https://ta.wikipedia.org/wiki?curid=256104" title="அஞ்சலாவ்">
அஞ்சலாவ்

அஞ்சலாவ் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இதன் வடமேற்கில் பாத்ரி என்ற ஊரும், வடக்கில் கட்ரியா என்ற ஊரும், வடகிழக்கிலும், கிழக்கிலும் போமா பார்டி என்ற ஊரும், மேற்கில் சண்வை என்ற ஊரும் உள்ளன. தென்மேற்கில் பின்வாடா என்ற ஊரும், தெற்கில் ராப்டா என்ற ஊரும், தென்கிழக்கில் நவேரா என்ற ஊரும் அமைந்துள்ளன.

இந்த ஊருக்கான மக்கள் தொகை விவரங்கள்:
இது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரில் மாவட்ட நெடுஞ்சாலை மட்டும் உண்டு. அருகிலுள்ள கிராமங்களின் வழியாக தேசிய நெடுஞ்சாலையையும், மாநில நெடுஞ்சாலையையும் அடையலாம்.


</doc>
<doc id="256105" url="https://ta.wikipedia.org/wiki?curid=256105" title="உமர்சாடி, வல்சாடு வட்டம்">
உமர்சாடி, வல்சாடு வட்டம்

உமர்சாடி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இதன் வடக்கிலும், வடமேற்கிலும், வடகிழக்கிலும் தராஸ்ணா என்ற ஊரும், கிழக்கிலும், வடகிழக்கிலும் டுங்கிரி என்ற ஊரும், மேற்கிலும், தென்மேற்கிலும், தெற்கிலும் சர்வாடா என்ற ஊரும், தென்கிழக்கில் சங்கர்தலாவ் என்ற ஊரும் உள்ளன.

இந்த ஊருக்கான மக்கள் தொகை விவரங்கள்:
இது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரில் கிராமப்புறச் சாலைகள் உள்ளன. இந்த ஊரின் எல்லைகளுக்கு அருகிலேயே மாநில நெடுஞ்சாலையும், தேசிய நெடுஞ்சாலையும் உள்ளன.


</doc>
<doc id="256107" url="https://ta.wikipedia.org/wiki?curid=256107" title="நரி வேங்கை">
நரி வேங்கை

நரி வேங்கை, ("Ougeinia dalbergioides") இந்தியாவிலுள்ள விசாகப்பட்டிணம் மாவட்டத்தில் காணப்படும் ஒரு வகையான செடியாகும். இது 6 முதல் 12 மீட்டர் வரை வளரக்கூடிய மூன்றிலைத் தாவரமாகும். துணை வெப்பமண்டல மற்றும் வெப்பமண்டல மலை பகுதிகளில் இது காணப்படும்.

பொதுவாக இது மார்பக உயரத்தில் வளரும். தண்டு அடிக்கடி வளைந்த, ஆனால் சில பகுதிகளில் நேராகவும் இருக்கும். பட்டை, வெளிர் இளஞ்சிவப்பு-காவி இருண்ட நீல சாம்பல் வரையிலான மாறுபட்ட, சற்றே கடினமான மற்றும் ஒழுங்கற்ற மெல்லிய மென்மையான செதில்கள் (exfoliate) கொண்டிருக்கும். இது ஒரு மூன்றிலைத்தாவரமாகும். வெள்ளை-இளஞ்சிவப்பு மலர்கள், பிப்ரவரி முதல் மே மாதம் வரையிலும் கொத்தாக வெளிப்படும். மே முதல் ஜூன் வரை காய்கள் கிடைக்கும். 


</doc>
<doc id="256108" url="https://ta.wikipedia.org/wiki?curid=256108" title="அப்ராமா">
அப்ராமா

அப்ராமா என்ற பெயரில் உள்ள கட்டுரைகள்:


</doc>
<doc id="256112" url="https://ta.wikipedia.org/wiki?curid=256112" title="2022 குளிர்கால ஒலிம்பிக் விளையாட்டுப் போட்டிகள்">
2022 குளிர்கால ஒலிம்பிக் விளையாட்டுப் போட்டிகள்

இருபத்தி நான்காவது குளிர்கால ஒலிம்பிக் போட்டிகள் (சீனம்: 第二十四届冬季奥林匹克运动会; pinyin: "Dì Èrshísì Jiè Dōngjì Àolínpǐkè Yùndònghuì"), அல்லது 2022 குளிர்கால ஒலிம்பிக் போட்டிகள் என்றும் அழைக்கப்படும் பல்துறை விளையாட்டுப் போட்டிகள் நடைபெறும் நிகழ்வுகளாகும். இதனை சீனத் தலைநகர் பெய்ஜிங் நகரம் 2022 ஆம் ஆண்டு  பிப்ரவரி 4-ம் தேதி தொடங்கி 20ம் தேதி வரை நடத்துகிறது. இந்நகரமே கோடைகால மற்றும் குளிர்கால ஒலிம்பிக் போட்டிகளை நடத்தும் முதல் நகரமாகும். இப்போட்டிகளை நடத்துவதற்காக சீனா 3.9 பில்லியன் அமெரிக்க டாலர்களைச் செலவிட திட்டமிட்டுள்ளது.

இப்போட்டிகளை நடத்துவதற்காக ஓஸ்லோ, அல்மடி மற்றும் பெய்ஜிங் போட்டியிட்டன. இறுதியாக கோலாம்பூரில் நடைபெற்ற பன்னாட்டு ஒலிம்பிக் சம்மேளனக் கூட்டத்தில் பெய்ஜிங் நகரம் தேர்வு செய்யப்பட்டது.



</doc>
<doc id="256127" url="https://ta.wikipedia.org/wiki?curid=256127" title="ஐரோப்பிய பனங்காடை">
ஐரோப்பிய பனங்காடை

ஐரோப்பிய பனங்காடை (European roller) என்பது ஒருவகைப் பனங்காடை பறவையாகும். இது ஐரோப்பாவை சேர்ந்த பறவையாகும். இது மத்தியக் கிழக்கு, நடு ஆசியா, மொராக்கோ போன்ற பகுதிகளுக்கு வலசை போக்கூடியவை.
இப்பறவை பறக்கும்போது இதன் கருநீல இறகுகள் பளிச்சென்றுத் தெரியக்கூடியவை. அடிப்பாகம் வெளிர் நீல நிறத்தில் இருக்கும்.


</doc>
<doc id="256129" url="https://ta.wikipedia.org/wiki?curid=256129" title="புரோபாடையீன்">
புரோபாடையீன்

புரோபாடையீன் "(Propadiene)" என்பது HC=C=CH என்ற மூலக்கூற்று வாய்ப்பாடு கொண்ட ஒரு எளிய அலீன் வகை கரிமச் சேர்மமாகும். இச்சேர்மத்தில் இரண்டு இரட்டைப் பிணைப்புகள் ஒரேகார்பன் அணுவுடன் இணைந்திருக்கின்றன. மெ.அ.பு.பு.வாயுவின் ஒரு பகுதிப்பொருளாக புரோபாடையீன் இருக்கிறது. மெத்திலசிட்டிலீன்-புரோபாடையீன்புரோபேன் என்பதன் சுருக்கம் மெ.அ.பு.பு வாயு எனப்படுகிறது. இவ்வாயு சிறப்புநிலை உருக்கிப் பிணைத்தலில் பயன்படுத்தப்படுகிறது.

அல்லீன், மெத்திலசிட்டிலீனுடன் சமநிலை கொண்டுள்ளது. சிலசமயங்களில் இக்கலவை மெ.அ.பு.டை வாயு (மெத்திலசிட்டிலீன் – புரோபா டையீன்) என்றும் அழைக்கப்படுகிறது.

இதற்கான சமநிலை மாறிலியின் மதிப்பு Keq = 0.22 270 பாகை ஸெல்சியசில் அல்லது 5 பாகை செலிசியசு வெப்பநிலையில் 0.1 என்பதாக உள்ளது.

வேதித் தொழிற்சாலைகளில் முக்கியமான ஊட்டு மூலப்பொருளாக விளங்கும் புரோபாடையீன் வாயு, புரோப்பேனை புரொப்பீனாகப் பிளக்கும் வினையில் பக்க விளைப்பொருளாகவே தோன்றுகிறது. புரொப்பீனின் வினையூக்க பல்லுறுப்பியாக்கல் வினையிலும் மெத்திலசிட்டிலீன் – புரோபா டையீன் வாயு இடையூறு செய்கிறது


</doc>
<doc id="256130" url="https://ta.wikipedia.org/wiki?curid=256130" title="மலபார் வெள்ளை கறுப்பு இருவாச்சி">
மலபார் வெள்ளை கறுப்பு இருவாச்சி

மலபார் வெள்ளை கறுப்பு இருவாச்சி ( Malabar pied hornbill (Anthracoceros coronatus) என்பது இருவாச்சி குடும்பத்தைச் சேர்ந்த ஒரு பறவையாகும்.
இப்பறவை கள்ளப்பருந்தைவிட பெரியது ஆகும். இப்பறவையின் நிறம் வெள்ளையும், கருப்பும் கொண்டது ஆகும்.


</doc>
<doc id="256135" url="https://ta.wikipedia.org/wiki?curid=256135" title="எடக்கல் தமிழ் பிராமிக் கல்வெட்டு">
எடக்கல் தமிழ் பிராமிக் கல்வெட்டு

2012 ஆம் ஆண்டில் கண்டுபிடிக்கப்பட்ட எடக்கல் தமிழ் பிராமிக் கல்வெட்டு இந்தியாவின் கேரள மாநிலத்தில் உள்ள எடக்கல் குகையில் கண்டுபிடிக்கப்பட்ட ஐந்தாவது தமிழ் பிராமிக் கல்வெட்டு ஆகும். கோழிக்கோடு பல்கலைக்கழகத்தின் ஓய்வுபெற்ற கல்வெட்டியல் பேராசிரியர் எம். ஆர். இராகவ வாரியார் இக்கல்வெட்டைக் கண்டுபிடித்தார். தொல்லெழுத்தியல் அடிப்படையில், இக்கல்வெட்டின் காலம் கி.பி நான்காம் நூற்றாண்டு என மதிப்பிடப்பட்டுள்ளது.

இங்குள்ள மற்றக் கல்வெட்டுகளைப் போலன்றி, இந்த நான்கெழுத்துப் பொறிப்பு குகைச் சுவரில் காணப்படும் மனித உருவொன்றுக்கான ஒரு குறிப்புப்போல இணைக்கப்பட்டுள்ளது. இந்த உருவம் பெரிய ஆண்குறியுடன் வரையப்பட்டுள்ளது. இது வளமையைக் குறிப்பதாகவும், அதனால் உருவம் பிரம்மாவைக் குறிப்பதாக இருக்கலாம் என்பதும் வாரியாரின் விளக்கம். அவர் இக்கல்வெட்டை "ஸ்ரீ வழுமி" என்று வாசித்து, அது பிரம்மாவைக் குறிக்கும் சமசுக்கிருதச் சொல்லின் தமிழ்ப்படுத்தலாக இருக்கக்கூடும் எனக் கருதுகிறார்.

தொடக்கத்தில் இதை ஆய்வு செய்த ஐராவதம் மகாதேவன், முதல் எழுத்துத் தெளிவாக இல்லாததால் அதை விடுத்துப் பிற்பகுதியை "பழம" (பழமை) என்று வாசித்தார். பின்னர், கணினி மூலம் தெளிவாக்கம் செய்து, "இது பழமை" எனப் பொருள்படும் "இ பழம" என்னும் மலையாளச் சொல்லே இது என்றும் அறிவித்தார். 

தொல்லியலாளர், நடன காசிநாதன், இதை "ஓ பழமி" என்று தமிழாக வாசித்து, இது மிகப் பழங்காலத்து மனிதனையோ அல்லது இறைவனையோ "ஓ" என் அ விழித்து வேண்டுவதாக இருக்கலாம் என்கிறார். அத்துடன் இது, கி.பி 5-6 ஆம் நூற்றைச் சேர்ந்ததாக இருக்கலாம் என்றும் கருதுகிறார்.

கேரள அரசும், மலையாளத்தை செம்மொழியாக ஏற்றுக்கொள்ளச் செய்வதற்காக அரசால் நியமிக்கப்பட்ட வல்லுனர் குழுவின் இணைப்பாளர் முனைவர் நடுவட்டம் கோபாலகிருஷ்ணனும், ஐராவதம் மகாதேவனின் வாசிப்புக்கு முக்கியத்துவம் கொடுத்தனர். ஆனாலும், இது குறித்துப் பல கேரள மொழியியலாளர்கள் திருப்தி கொள்ளவில்லை. இது பற்றிக் கருத்துத் தெரிவித்த வாரியார், இது மிகவும் ஆபத்தான போக்கு என்றும், அந்த இரண்டு சொற்களுக்குள் அளவுக்கு அதிகமாக வாசிக்க முயல்கிறார்கள் என்றும் குறைப்பட்ட அவர், அரசாங்கம் தான் அமைத்த குழுவுக்கு வெளியே கலந்துரையாடலைத் தவிர்க்கிறது என்றும், பொறுமை இல்லாமல், அறிவியலுக்கு ஒவ்வாத அணுகுமுறைகளைக் கடைப்பிடிக்கிறது என்றும் குற்றஞ்சாட்டினார்.



</doc>
<doc id="256149" url="https://ta.wikipedia.org/wiki?curid=256149" title="ஓமான் தமிழ் பிராமி பொறித்த மட்பாண்டம்">
ஓமான் தமிழ் பிராமி பொறித்த மட்பாண்டம்

ஓமான் தமிழ் பிராமி எழுத்துகள் பொறித்த மட்பாண்டம் என்பது ஓமான் நாட்டில் உள்ள கோர் ரோரி பகுதியில் கண்டெடுக்கப்பட்ட தமிழ்ப் பிராமி எழுத்துக்கள் பொறித்த மட்பாண்டத் துண்டு ஒன்றைக் குறிக்கிறது. இது கி.பி. முதலாம் நூற்றாண்டை அதாவது ஓமான் பகுதியில் இஸ்லாம் பரவுவதற்கு ஐநூறு ஆண்டுகளுக்கு முன்புள்ள காலகட்டத்தைச் சேர்ந்ததாக மதிப்பிடப்பட்டுள்ளது. 

இது கண்டுபிடிக்கப்பட்ட பகுதி ஓமானின் பண்டைய நகரமான சும்குராம் இருந்த பகுதியாகும். இதனால் இக்கண்டுபிடிப்பு இந்தியப் பெருங்கடல் நாடுகளுக்கு இடையேயான கடல்வழி வணிகம் பற்றி அறிந்துகொள்வதில் முக்கியமானது என்று கருதப்படுகிறது.

அலெஸ்சாண்ட்ரா அவான்சினி என்லைபவர் தலைமையிலான ஒரு இத்தாலிய ஆய்வுக்குழு 2006ஆம் ஆண்டில் மேற்கொண்ட அகழ்வாய்வு ஒன்றின்போது இந்த மட்பாண்டத் துண்டு கண்டெடுக்கப்பட்டது. 

ஆனாலும் 2012ஆம் ஆண்டில் தான் இது தற்செயலாக தமிழ்ப் பிராமி ஆய்வாளர்களின் கவனத்துக்கு வந்தது. 2012ஆம் ஆண்டு செப்டம்பரில் "இந்தியப் பெருங்கடல் வணிகமும் கேரளாவின் பட்டணம் என்கிற துறைமுகத்தில் தொழில்நுட்பத் தொல்லியலும்" என்னும் பொருளில் கேரளாவில் ஒரு பன்னாட்டுச் செயலரங்கு ஒன்று இடம்பெற்றது. இதில் பல்வேறு இந்தியப் பெருங்கடல் நாடுகளைச் சேர்ந்த மட்பாண்டங்கள் காட்சிக்கு வைக்கப்பட்டிருந்தன. 

இக்கண்காட்சியில் ஓமானில் அகழ்வாய்வுகளை மேற்கொண்ட குழுவின் ஒரு உறுப்பினரான அலெக்சியா பவன் என்பவர் காட்சிக்கு வைத்திருந்த மட்பாண்டப் பொருட்களில் இதுவும் அடங்கியிருந்தது. 

இக்கண்காட்சியிலேயே தமிழகத் தொல்லியலாளர்களான க. இராஜன், டி. தயாளன், வி. செல்வகுமார் ஆகியோரின் கவனத்துக்கு இது வந்தது.

இந்தப் பொறிப்பின் முற்பகுதி காணப்படவில்லை. 

மட்பாண்டத்துண்டின் பிற்பகுதியில் ஆறு எழுத்துக்கள் மட்டுமே காணப்படுகின்றன. 

இவ்வெழுத்துக்களை "...ணந்தைகீரன்" என வாசித்துள்ளனர். 

இதில் உள்ள "அந்தை" என்னும் பகுதி ஒரு மரியாதைச் சொல். இது "அந்தை அசுதன்", "கொற்றந்தை" போன்ற பழைய கல்வெட்டுக்களில் காணும் பெயர்களில் இருப்பதைக் காணலாம். 

கீரன் என்பது தமிழ்ப் பெயர். எனவே இப்பொறிப்பு "மதிப்புக்கு உரிய முக்கியமான வணிகர்" ஒருவரின் பெயராக இருக்கலாம் என முனைவர் இராஜன் கருதுகிறார்.

தொல்லியலாளர் நடன காசிநாதன் இப்பொறிப்பை "(க)ண்ணந்தைகீரன்" என்று வாசிக்கலாம்போல் தெரிவதாகக் குறிப்பிட்டு இது "கண்ணந்தை மகன் கீரன்" என்பவனைக் குறிக்கக்கூடும் எனக் கருதுகிறார்.


</doc>
<doc id="256157" url="https://ta.wikipedia.org/wiki?curid=256157" title="சீலன் கதிர்காமர்">
சீலன் கதிர்காமர்

சீலன் கதிர்காமர் ("Silan Kadirgamar", 11 ஏப்ரல் 1934 - 25 சூலை 2015) இலங்கைத் தமிழ்க் கல்விமானும், வரலாற்றாளரும், எழுத்தாளரும், இடதுசாரி அரசியல்வாதியும் ஆவார்.

சாந்தசீலன் என்ற இயற்பெயரைக் கொண்ட சீலன் கதிர்காமர் 1934 ஏப்ரல் 11 இல் இலங்கையின் வடக்கே சாவகச்சேரியில் வண. ஜெ. டபிள்யூ. ஏ. கதிர்காமர், கிரேசு நேசம்மா இட்ச்கொக் ஆகியோருக்குப் பிறந்தார். ஆரம்ப காலத்தில் மலாயாவில் வாழ்ந்து 1941 முதல் 1945 வரை சிரம்பானில் ஆரம்பக் கல்வியைக் கற்றார். பின்னர் 1946 ஏப்ரலில் இலங்கை திரும்பி யாழ்ப்பாணக் கல்லூரியில் கல்வி கற்றார். பள்ளிப் படிப்பை முடித்த பின்னர், பேராதனைப் பல்கலைக்கழகத்தில் சேர்ந்து 1959 இல் வரலாற்றில் இளங்கலைப் பட்டம் பெற்றார். பேராதனையில் மாணவராக இருக்கும் போது இடதுசாரி அரசியலில் தீவிரமாக இறங்கி, லங்கா சமசமாஜக் கட்சியின் ஆதரவாளரானார்.

கதிர்காமர் சகுந்தலா அரசரத்தினம் என்பவரைத் திருமணம் புரிந்தார். இவர்களுக்கு அஜயன், அகிலன் என்ற இரு புதல்வர்கள் உள்ளனர். சீலன் கதிர்காமர் லக்சுமன் கதிர்காமரின் உறவினர் ஆவார்.

கதிர்காமர் யாழ்ப்பாணக் கல்லூரியில் 1959 முதல் 1969 வரை வரலாறு, அரசியல் ஆகிய பாடங்களில் விரிவுரையாளராகப் பணியாற்றினார். பின்னர் 1970 முதல் 1978 வரை இலங்கைப் பல்கலைக்கழகத்தில் வரலாற்றுத் துறையில் விரிவுரையாளராகப் பணியாற்றினார். 1974 இல் சப்பான் சென்று அங்குள்ள பன்னாட்டு கிறித்தவப் பல்கலைக்கழகத்தில் முதுகலைப் பட்டம் பெற்றார். 1979 இல் இலங்கை திரும்பி யாழ்ப்பாணப் பல்கலைக்கழகத்தில் வரலாற்றுத் துறை மூத்த விரிவுரையாளரானார். 1982 முதல் வரலாற்றுத் துறைத் தலைவரானார். 1979 இல் யாழ்ப்பாணத்தில் "இலங்களுக்கிடையே சமத்துவம் மேணும் இயக்கத்தின்" ("Movement for Inter-Racial Justice and Equality", MIRJE) கிளை ஒன்றை ஆரம்பித்தார். 1981 இல் யாழ் பொது நூலகம் எரிக்கப்பட்டதைத் தொடர்ந்து, யாழ்ப்பாணம் பிரசைகள் குழுவை ஆரம்பிப்பதற்கு முன்னோடியாக இருந்து பணியாற்றினார். அக்காலகட்டத்தில் யாழ்ப்பாணத்தில் இருந்து வெளிவந்த "சற்றடே ரிவியூ" என்ற ஆங்கிலப் பத்திரிகையை நிறுவியவர்களில் சீலன் கதிர்காமரும் ஒருவர்.

1983 முதல் 2000 ஆம் ஆண்டு வரை சப்பானில் தோக்கியோ-யோக்கோகாமா நகரங்களில் உள்ள பல பல்கலைக்கழகங்களில் விரிவுரையாளராகப் பணியாற்றினார்.

சீலன் கதிர்காமர் இடது விடுதலை முன்னணியின் வேட்பாளராக 2004 நாடாளுமன்றத் தேர்தலில் கொழும்பு மாவட்டத்தில் போட்டியிட்டார். இக்கட்சியின் உறுப்பினர்கள் எவரும் நாடாளுமன்றத்திற்குத் தெரிவாகவில்லை. 2011 உள்ளாட்சித் தேர்தல்களில் ஜனநாயக மக்கள் முன்னணியின் உறுப்பினராக தெகிவளை-கல்கிசை மாநகரசபைக்குப் போட்டியிட்டுத் தோல்வியடைந்தார்.

சீலன் கதிர்காமர் 2015 சூலை 25 இல் சில காலம் சுகவீனமுற்ற நிலையில் 2015 சூலை 25 இல் கொழும்பில் காலமானார்.



</doc>
<doc id="256160" url="https://ta.wikipedia.org/wiki?curid=256160" title="அறிவுப் பேரொளி புத்தர் பெருமான்: வரலாற்று நாடகம் (நூல்)">
அறிவுப் பேரொளி புத்தர் பெருமான்: வரலாற்று நாடகம் (நூல்)

அறிவுப் பேரொளி புத்தர் பெருமான் : வரலாற்று நாடகம் பட்டுக்கோட்டை குமாரவேல் எழுதிய, புத்தரின் வரலாற்றைக் கூறுகின்ற, நாடக நூலாகும். 

104 காட்சிகளில் புத்தரின் பிறப்பு முதல் பரிநிர்வாணம் வரையிலான நிகழ்வுகள் நாடகப்பாங்கினில் தரப்பட்டுள்ளது. ஒவ்வொரு காட்சியின் ஆரம்பத்திலும் நிகழ்விடம், நாடகப்பாத்திரங்கள், சம்பவம் என்ற நிலையில் அமைக்கப்பட்டுள்ளது. நாடகத்தின் பாத்திரங்கள் பட்டியலாகத் தரப்பட்டுள்ளது. 

'அறிவுப்பேரொளி புத்தர் பெருமான் : வரலாற்று நாடகம்', நூல், (1997; சிந்துமலர் வெளியீடு, 57, டி.வி.எஸ்.கோவில் தெரு, மயிலாப்பூர், சென்னை)


</doc>
<doc id="256161" url="https://ta.wikipedia.org/wiki?curid=256161" title="அலன் ஆபிரகாம்">
அலன் ஆபிரகாம்

அலன் ஆபிரகாம் ("Allen Abraham", 1865 - 9 சூலை 1922) இலங்கைத் தமிழ்க் கல்விமானும், வானியலாளரும் ஆவார்.

சுப்பிரமணியர் அம்பலவாணர் என்ற இயற்பெயர் கொண்ட அலன் ஆபிரகாம் 1865 ஆம் ஆண்டில் யாழ்ப்பாண மாவட்டம், காரைநகரில் கந்தப்பர் சுப்பிரமணியர், பார்வதி ஆகியோருக்குப் பிறந்தார். பெற்றோர் இருவரும் 1876 இல் யாழ்ப்பாணத்தில் பரவிய வாந்திபேதி நோயழிவில் இறந்து போனதை அடுத்து அம்பலவாணர் அவரது தந்தை வழி சகோதரர் கந்தப்பு சரவணமுத்துவின் ஆதரவில் வளர்ந்தார். கிராமப் பாடசாலையில் ஆரம்பக் கல்வியைக் கற்ற இவர் 1881 டிசம்பரில் தெல்லிப்பழையில் நிதியுதவிப் பயிற்சிப் பாடசாலையில் சேர்ந்து படித்தார். அங்கு அவர் கிறித்தவத்துக்கு மதம் மாற்றப்பட்டு அலன் ஆபிரகாம் என்ற பெயரைப் பெற்றார். 1883 டிசம்பரில் அங்கு கல்வியை முடித்துக் கொண்ட பின்னர் யாழ்ப்பாணக் கல்லூரியில் சேர்ந்து பட்டப் படிப்பை மேற்கொண்டார். 1888 இல் முதல் தரத்தில் பட்டம் பெற்றார். 1889 இல் மெட்ராசு மெட்ரிக்குலேசன் சோதனையில் சித்தி அடைந்தார்.

சுப்பர் சங்கரப்பிள்ளை என்பவரின் மகள் முத்தாச்சி என்பவரை அலன் ஆபிரகாம் திருமணம் புரிந்தார். இவர்களுக்கு கனகசுந்தரம், அருளையா, ஜேன் நல்லம்மா, ரோஸ் ராசம்மா என நான்கு பிள்ளைகள். முத்தாச்சியின் இறப்பின் பின்னர் தையமுத்து பொன்னையா என்பவரை மறுமணம் புரிந்தார்.

யாழ்ப்பாணக் கல்லூரியில் கல்வி கற்கும் போது அங்கு அவர் பயிற்றுவிப்பாளராகப் பணியாற்றினார். பட்டப் படிப்பின் பின்னர் தெல்லிப்பழை பயிற்சிக் கல்லூரியில் விரிவுரையாளராகப் பணியாற்றினார். 1891 இல் மீண்டும் யாழ்ப்பாணக் கல்லூரியில் தமிழ்ப் பேராசிரியராக நியமிக்கப்பட்டார்.

1893 ஆம் ஆண்டில் ஆபிரகாம் கொல்கத்தா பல்கலைக்கழகத்தின் First Arts சோதனை எடுத்துச் சித்தியடைந்தார். பின்னர் அதே பல்கலைக்கழகத்தில் வெளிவாரி மாணவராக இணைந்து ஆங்கிலம், மெய்யியல், கணிதம் ஆகிய பாடங்களை எடுத்து இளங்கலைப் பட்டம் பெற்றார். அதன் பின்னர் யாழ்ப்பாணக் கல்லூரியில் கணிதப் பேராசிரியராக நியமிக்கப்பட்டார். அங்கு அவர் கொல்கத்தா பல்கலைக்கழகத்தின் எஃப்.ஏ, பி.ஏ சோதனைகளை எடுக்கும் மாணவர்களுக்குக் கணிதமும், வானியலும் படிப்பித்தார். 1914 இல் கல்லூரி அதிபர் வண. பிரவுண் பதவியில் இருந்து இளைப்பாறியதை அடுத்து ஆபிரகாமும் தனது பதவியைத் துறந்தார். பின்னர் வண. பின்னெல் என்பவர் அதிபராகப் பதவியேற்ற போது மீண்டும் கல்லூரியில் இணைந்தார்.

ஆபிரகாம் தனது வாழ்நாள் முழுவதும் வானியலில் ஆர்வம் காட்டி வந்தார். மோர்னிங் ஸ்டார், மற்றும் யாழ்ப்பாணக் கல்லூரி ரோயல் வானியல் கழக இதழ்களில் வானியல் குறித்துக் கட்டுரைகள் எழுதி வந்தார். ஏலியின் வால்வெள்ளி 1910 மே 19 காலை 9 மணிக்கும் 10 மணிக்கும் இடையில் பூமிக்குக் கிட்டவாக வரும் என்பதை அவர் முன்கூட்டியே துல்லியமாக கணித்தார். அத்துடன் அது பூமியைத் தாக்காது என்றும், வெள்ளிக் கோளின் சுற்றுப் பாதைக்குள் சென்று விடும் என்றும் கணித்தார். அவரது ஆய்வுகளுக்காக ஏ. வி. ஜக்கா ரோவ் என்பவரின் பரிந்துரையின் பேரில் 1912 சனவரி 12 இல் ரோயல் வானியல் கழகத்தின் ஆய்வாளராகத் (Fellow) தேர்ந்தெடுக்கப்பட்டார். வானியல் கழகத்திற்கு இலங்கையில் இருந்து தேர்ந்தெடுக்கப்பட்ட முதலாவது ஆய்வாளர் இவரே.

வானியலைத் தவிர்த்து இசை, தமிழ் இலக்கியம், வேளாண்மை, சமூகப் பணிகளிலும் ஆர்வம் காட்டினார். இவர் இயற்றிய எட்டுப் பாடல்கள் தென்னிந்தியத் திருச்சபையின் யாழ்ப்பாணக் கோவில்களில் இன்றும் படிக்கப்படுகின்றன. 1915 முதல் 1922 இல் இறக்கும் வரை தென்னிந்திய திருச்சபைகளின் ஒன்றியத்தின் யாழ்ப்பாணப் பேரவையில் செயலாளராகப் பணியாற்றினார். 1897 முதல் 1909 வரை உதயதாரகை பத்திரிகையின் ஆசிரியராகவும் இருந்துள்ளார்.

ஆபிரகாம் 1922 சூன் மாதத்தில் சுகவீனமுற்று மருத்துவமனையில் அனுமதிக்கப்பட்டு 1922 சூலை 9 இல் காலமானார்.


</doc>
<doc id="256172" url="https://ta.wikipedia.org/wiki?curid=256172" title="பெருக்கல் சராசரித் தேற்றம்">
பெருக்கல் சராசரித் தேற்றம்

பெருக்கல் சராசரித் தேற்றம் ("geometric mean theorem"), ஒரு செங்கோண முக்கோணத்தில் அதன் செம்பக்கத்திற்கு வரையப்பட்ட செங்குத்து உயரத்திற்கும், அந்தக் குத்துயரத்தால் செம்பக்கம் பிரிக்கப்படும் இரு கோட்டுத்துண்டுகளுக்கும் இடையேயுள்ள தொடர்பைத் தருகிறது. இத்தேற்றத்தின்படி செம்பக்கத்தின் அவ்விரு கோட்டுத்துண்டுகளின் பெருக்கல் சராசரியாக செங்குத்துயரம் இருக்கும். இத்தேற்றமானது, செங்கோண முக்கோணக் குத்துயரத் தேற்றம் ("right triangle altitude theorem") எனவும் அழைக்கப்படுகிறது.

செங்கோண முக்கோணத்தின் செங்குத்துயரம் "h" ; இந்த செங்குத்துயரமானது, செம்பக்கத்தைப் பிரிக்கும் இரு கோட்டுத்துண்டுகளின் நீளம் "p" , "q" எனில் தேற்றத்தின் கூற்று:

"p" , "q" இன் பெருக்கல் சராசரி "h" 

அல்லது பரப்பளவுகளாக:

அதாவது "p" , "q" அளவுகள் கொண்ட செவ்வகத்தின் பரப்பளவும் "h" அளவு பக்கநீளம் கொண்ட சதுரத்தின் பரப்பளவும் சமம்.

தேற்ற முடிவின் இரண்டாவது வடிவைப் பயன்படுத்தி ஒரு செவ்வகத்தின் பரப்பளவுக்குச் சமமான பரப்பளவுடைய சதுரத்தை நேர்விளிம்பும் கவராயமும் கொண்டு வரையலாம். 


தேற்றத்தின் மறுதலையும் உண்மையாகும்:

ஒரு முக்கோணத்தின் ஏதேனுமொரு பக்கத்தின் செங்குத்துயரமானது, அச்செங்குத்துயரத்தால் பிரிக்கப்படும் அப்பக்கத்தின் இரு கோட்டுத்துண்டுகளின் நீளங்களின் சராசரிக்குச் சமமாக இருந்தால், எடுத்துக்கொள்ளப்பட்ட முக்கோணம் ஒரு செங்கோண முக்கோணம் ஆகும்.

இத்தேற்றம் யூக்ளிடின் (சுமார் கிமு. 360–280) கண்டுபிடிப்பாகக் கருதப்படுகிறது. யூக்ளிடின் புத்தகத்தில் இத்தேற்றம் இடம்பெற்றுள்ளது (கூற்று 8-பகுதி VI; கூற்று 14-புத்தகம் II யூக்ளிடின் எலிமெண்ட்சு).

formula_3 ஒரு செங்கோண முக்கோணம் : formula_4 செம்பக்கம் "AB" இன் குத்துயரம் "h"; இந்த செங்குத்துயரத்தால் பிரிக்க்கப்படும் பக்கம் "AB" இன் இரு கோட்டுத்துண்டுகளின் நீளங்கள் "p" "q" .

formula_5

formula_8 formula_9 எனும் இரு முக்கோணங்களில் இருசோடி ஒத்த கோணங்கள் சமம். எனவே அவையிரண்டும் வடிவொத்த முக்கோணங்கள் ஆகும்.
வடிவொத்த முக்கோணங்களின் பண்பின்படி அவற்றின் ஒத்தபக்கங்களின் விகிதங்கள் சமம்.


formula_3 ஒரு செங்கோண முக்கோணம்.

formula_17 , formula_9 ஆகிய இரு முக்கோணங்களில் ஒரு சோடிக் கோணவளவுகள் சமமாகவும் ஒத்தபக்கங்கள் விகிதசமத்திலும் உள்ளன. எனவே அவையிரண்டும் வடிவொத்த முக்கோணங்கள் ஆகும்.
வடிவொத்த முக்கோணங்களின் பண்பின்படி, ஒத்த கோணங்கள் சமம்.

படத்திலுள்ளவாறு,



</doc>
<doc id="256175" url="https://ta.wikipedia.org/wiki?curid=256175" title="உமர்சாடி">
உமர்சாடி

உமர்சாடி என்ற பெயரில் உள்ள கட்டுரைகள்:



</doc>
<doc id="256176" url="https://ta.wikipedia.org/wiki?curid=256176" title="ஓஜார், வல்சாடு வட்டம்">
ஓஜார், வல்சாடு வட்டம்

ஓஜார் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இதன் வடமேற்கில் நவேரா, ரோண்வேல், போத்லாய் ஆகிய ஊர்களும், வடக்கில் வலண்டி என்ற ஊரும், வடகிழக்கில் வங்கல் என்ற ஊரும், மேற்கில் நவேரா என்ற ஊரும், கிழக்கில் ஃபலத்ரா என்ற ஊரும், தென்மேற்கிலும் தெற்கிலும் கச்சிகாம் என்ற ஊரும், தென்கிழக்கில் ஃபலத்ரா என்ற ஊரும் உள்ளன.
இந்த ஊருக்கான மக்கள் தொகை விவரங்கள்:
இது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரில் இருந்து பிற ஊர்களுக்கு மாவட்ட சாலை வழியாகச் செல்லலாம்.


</doc>
<doc id="256177" url="https://ta.wikipedia.org/wiki?curid=256177" title="கல்வாடா, வல்சாடு வட்டம்">
கல்வாடா, வல்சாடு வட்டம்

கல்வாடா என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இந்த ஊருக்கு அருகில் ஆறு ஓடுகிறது. வடமேற்கில் கோச்வாடா என்ற ஊரும், வடக்கில் சேக்வா என்ற ஊரும், வடகிழக்கிலும், கிழக்கிலும், தென்கிழக்கிலும் பீட்டா என்ற ஊரும், மேற்கில் ஓவாடா என்ற ஊரும், தெற்கிலும், தென்கிழக்கிலும், தென்மேற்கிலும், டக்கர்வாடா என்ற ஊரும் அமைந்துள்ளன.

இந்த ஊருக்கான மக்கள் தொகை விவரங்கள்:
இது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரில் இருந்து மாவட்ட சாலை வழியாக பிற ஊர்களை அடையலாம்.


</doc>
<doc id="256178" url="https://ta.wikipedia.org/wiki?curid=256178" title="காகட்மாடி">
காகட்மாடி

காகட்மாடி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இதன் வடமேற்கில் கச்சிகாம் என்ற ஊரும், வடக்கிலும், வடகிழக்கிலும், வடமேற்கிலும் ஃபலத்ரா என்ற ஊரும், தெற்கிலும், தென்மேற்கிலும், தென்கிழக்கிலும் வேல்வச் என்ற ஊரும் உள்ளன. கிழக்கில் பார்டி வட்டம் உள்ளது.

இந்த ஊருக்கான மக்கள் தொகை விவரங்கள்:
இது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரில் இருந்து மாவட்ட சாலையின் வழியாக பிற கிராமங்களை அடையலாம்.


</doc>
<doc id="256179" url="https://ta.wikipedia.org/wiki?curid=256179" title="காஞ்சண்ரண்சோடு">
காஞ்சண்ரண்சோடு

காஞ்சண்ரண்சோடு என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இந்த ஊரை ஒட்டி ஆறு ஓடுகிறது.

இந்த ஊருக்கான மக்கள் தொகை விவரங்கள்:
இது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரில் இருந்து மாவட்ட சாலையின் வழியாக பிற ஊர்களை சென்றடையலாம்.


</doc>
<doc id="256181" url="https://ta.wikipedia.org/wiki?curid=256181" title="ஜேம்ஸ் இரத்தினம்">
ஜேம்ஸ் இரத்தினம்

ஜேம்ஸ் தேவதாசன் இரத்தினம் ("James Thevathasan Rutnam", 13 சூன் 1905 - 4 நவம்பர் 1988) இலங்கை வரலாற்றாளரும், எழுத்தாளரும், அரசியல்வாதியும் ஆவார். ஈவ்லின் ரத்தினம் பண்பாடுகளிடை ஆய்வுகளுக்கான நிறுவனத்தை ஆரம்பித்தவர்.

யாழ்ப்பாண மாவட்டம், மானிப்பாயைச் சேர்ந்த ஜேம்ஸ் இரத்தினம் இணுவிலில் பிறந்தவர். தந்தை பண்டத்தரிப்பைச் சேர்ந்தவர், தாயார் (டுவைட்) மானிப்பாயைச் சேர்ந்தவர். ஆரம்பக் கல்வியை மானிப்பாய் இந்துக் கல்லூரியிலும், பின்னர் கொழும்பு புனித யோசேப்பு கல்லூரி, புனித தோமையர் கல்லூரிகளில் கல்வி கற்றார். 1924 ஆம் ஆண்டில் இலங்கைப் பல்கலைக்கழகக் கல்லூரியில் சேர்ந்தார். சில காலம் அங்கு கல்வி பயின்ற பின்னர் கொழும்பு சட்டக் கல்லூரியில் சேர்ந்தார். ஆனால், ஓர் ஆண்டிலேயே இடதுசாரி அரசியல் ஆர்வத்தினால் படிப்பை முடிக்காமல் வெளியேறினார்.

பின்னர் பதுளை ஊவா கல்லூரியிலும், பின்னர் கொழும்பு உவெசுலி கல்லூரியிலும் ஆசிரியராகப் பணியாற்றிய பின்னர் மூன்று ஆன்டுகள் நுவரெலியா சென்று அங்குள்ள புனித சேவியர் கல்லூரியின் அதிபராகப் பணியாற்றினார். அங்கு ஏ. ஈ. குணசிங்க போன்றவர்களுடன் இணைந்து தொழிற்சங்க நடவடிக்கைகளில் இறங்கினார். தேசிய உணர்வை வளர்த்தெடுப்பதற்கும், அரசியல் போராட்டத்தௌ வலுப்படுத்தவும் என முற்போக்கு தேசியவாதிகள் கட்சி (Progressive Nationalist Party) என்ற அமைப்பை எஸ். டபிள்யூ. ஆர். டி. பண்டாரநாயக்காவுடன் இணைந்து ஆரம்பித்தார். பண்டாரநாயக்கா இதன் தலைவராக இருந்தார். ஆனாலும் இப்போராட்டம் தோல்வியடையவே, அவர்கள் இருவரும் இலங்கை தேசியக் காங்கிரசில் இணைந்தார்கள்.

இலங்கை சட்டமன்ற, நாடாளுமன்றத் தேர்தல்களில் நுவரெலியா தேர்தல் தொகுதியில் ஐந்து தடவைகள் போட்டியிட்டுத் தோல்வியடைந்தார். 1960 மார்ச் தேர்தலில் கொழும்பு தெற்குத் தொகுதியில் போட்டியிட்டுத் தோற்றார்.



</doc>
<doc id="256188" url="https://ta.wikipedia.org/wiki?curid=256188" title="எட்வர்டு செயித்">
எட்வர்டு செயித்

எட்வர்டு வேடி செயித் (Edward Wadie Said நவம்பர் 1, 1935--செப்டம்பர் 24, 2003) என்பவர் பாலஸ்தீனியப் போராளி, பத்திரிகையாளர், சிந்தனையாளர், பேராசிரியர் எனப் பல பரிமாணங்களைக் கொண்டவர்.

செருசலத்தில் ஒரு கிறித்தவக் குடும்பத்தில் பிறந்த எட்வர்ட் செயித்தின் இளமைக் காலம் செருசலத்திலும் எகிப்திலும் கழிந்தது. இலக்கியத்தில் இளங்கலை பட்டத்தை பிரின்ஸ்டன் பல்கலைக் கழகத்திலும் முதுகலைப் பட்டம் பின்னர் ஆய்வுப் பட்டம் ஆகியவற்றை ஆர்வர்டு பல்கலைக்கழகத்திலும் பெற்றார். இவருக்கு ஆங்கிலம், அரபி, பிரஞ்சு ஆகிய மொழிகளில் புலமை உண்டு. ஆங்கிலம் மற்றும் ஒப்பியல் இலக்கியப் பேராசிரியராக கொலம்பியா பல்கலைக்கழகத்தில் பணி செய்தார்.

ஓரியண்டலிசம் என்னும் பெயரில் ஒரு நூலை எழுதினார். அந் நூல் பெரும் விவாதத்திற்கு உள்ளானது. பாலஸ்தீனப் பிரச்சினை பற்றியும் காலனிய வல்லாண்மைப் பற்றியும் அதில் எழுதியிருந்தார் செயித். பாலஸ்தீனிய மக்களின் தன்னாட்சி உரிமைக்காகப் போராடி வந்த செயித் பாலஸ்தீனிய தேசியக் கவுன்சிலில் பல ஆண்டுகள் ஈடுபாட்டுடன் செயலாற்றினார். 1993இல் ஓசுலோ ஒப்பந்தத்தை எதிர்த்து யாசர் அரபாத் உடன் தாம் கொண்டிருந்த உறவை துண்டித்துக் கொண்டு பாலஸ்தீனியத் தேசியக் கவுன்சிலிருந்து விலகினார். ஏகாதிபத்திய எதிர்ப்பு, பெண்களின் உரிமைகள், கறுப்பின மக்களின் போராட்டங்கள் தொடர்பாகவும் கட்டுரைகள் எழுதினார்.

இசையமைப்பாளர் தானியல் பேரன்போம் என்பவருடன் இணைந்து 1990 ஆம் ஆண்டில் " வெஸ்ட் --ஈஸ்ட் திவான் ஆர்செஸ்ட்ரா" என்னும் அமைப்பை நிறுவினார். அரபு நாடுகள் இசுரேல் போன்ற நாடுகளிலிருந்து திறமையான இளம் இசைக் கலைஞர்களை ஆண்டுதோறும் அழைத்து நிகழ்ச்சிகளை நடத்தச் செய்தார். இத்தகைய செயல்கள் மூலம் அந்நாடுகளின் மக்களிடையே நல்லுறவை மேம்படுத்த முயன்றார். பியானோ வாசிப்பதில் வல்லவர். இசை தொடர்பாக 4 நூல்கள் எழுதினார். பதினோரு ஆண்டுகள் குருதிப் புற்று நோயினால் தாக்கப்பட்டு நியூயார்க்கு நகரில் காலமானார்.

இவருடைய சேவையையும் பங்களிப்பையும் பாராட்டி பல பல்கலைக் கழகங்கள் மதிப்புறு விருதுகள் இவருக்கு வழங்கின. 1999இல் 'அவுட் ஆப் பிளேஸ்' என்னும் நூலுக்காக நியூயார்க்கர் பரிசு கிடைத்தது.


http://www.theguardian.com/news/2003/sep/26/guardianobituaries.highereducation

http://www.thehindu.com/thehindu/2003/09/27/stories/2003092701981000.htm


</doc>
<doc id="256193" url="https://ta.wikipedia.org/wiki?curid=256193" title="காவேரி காட்டுயிர் புகலிடம்">
காவேரி காட்டுயிர் புகலிடம்

காவேரி காட்டுயிர் புகலிடம் ("Cauvery Wildlife Sanctuary"), கருநாடக மாநிலத்தின் மண்டியா, சாமராசநகர், இராமநகரம் மாவட்டங்களில் அமைந்துள்ள ஒரு பாதுகாக்கப்பட்ட பகுதியாகும். இப்புகலிடத்தின் ஊடாக காவிரி ஆறு பாய்கிறது. இதன் கிழக்கே தமிழ்நாடு மாநிலத்தில் உள்ள தருமபுரி வனக்கோட்டம் அமைந்துள்ளது. இங்கு உலர் இலையுதிர் காடுகளும், தெற்கு வெப்பமண்டல உலர் முட்செடிகளும், ஆற்றுப்படுகைக் காடுகளும் காணப்படுகின்றன.

இது அரை உலர் காலநிலையைக் கொண்டுள்ள ஒப்ரு பிரடேசமாகும். இது குறைந்தபட்சம் 25 பாகை செல்சியஸ் வெப்பநிலையக் கொண்டுள்ள பிரதேசமாகும். 


</doc>
<doc id="256196" url="https://ta.wikipedia.org/wiki?curid=256196" title="ஓஜார்">
ஓஜார்

ஓஜார் என்ற பெயரில் உள்ள ஊர்கள்:




</doc>
<doc id="256197" url="https://ta.wikipedia.org/wiki?curid=256197" title="பெருந்தவறு (சதுரங்கம்)">
பெருந்தவறு (சதுரங்கம்)

சதுரங்க விளையாட்டில் பெருந்தவறு "(blunder)" என்பது மிகமோசமான ஒரு நகர்த்தலைக் குறிக்கிறது. எதிராளி விரித்த சூழ்ச்சிவலையைக் கவனிக்காமல் விடுவது, நேரக்கட்டுப்பாடு காரணமாக பதற்றமாக நகர்த்துவது, அதிக அசட்டுத் தன்னம்பிக்கையுடன் அவசரமாக நகர்த்துவது, கவனக்குறைவாக விளையாடுவது முதலானவையே இத்தகைய பெருந்தவறு நிகழ்வதற்குரிய காரணங்களாகும். இத்தகைய பெருந்தவறுகள் எதிராளிகளுக்குக் கிடைத்தப் பெரும்பரிசாகவும், தவறிழைத்தவருக்கு ஏற்பட்ட அதிர்ச்சிக்குரிய ஏமாற்றமாகவும் அமைகின்றது. தங்களுடைய எதிராளி பெருந்தவறு செய்யவேண்டும் என்பதற்காக, சில ஆட்டக்காரர்கள் ஆட்டம் முழுவதும் எதிராளிக்கு வாய்ப்புக்கு மேல் வாய்ப்பு கொடுத்துக்கொண்டே இருப்பார்கள்.
ஆட்டத்தின் போக்கில் வழக்கமாக நிகழும் சிறிய தவறுகள், ஏதாவது பொருள் பொதிந்தவைகளாக இருக்கலாம். இத்தவறுகளை ஒரு கத்துக்குட்டி ஆட்டக்காரர் செய்யும் பொழுது அது சாதாரணத் தவறாக இருக்கும். ஆனால் இதே நகர்வை ஒரு கிராண்ட்மாஸ்டர் நகர்த்தினால் அது பெருந்தவறாகி விடுகிறது. சதுரங்க நகர்வுகளைப் பதிவு செய்யும் குறிமான முறையில் இத்தகைய பெருந்தவறுகளை நகரும் காயைக் குறித்தபிறகு இரட்டைக் கேள்விக்குறிகளால் (??) குறிப்பார்கள்.

பொழுது போக்கிற்காகவும் கத்துக்குட்டிகள் ஆடும் ஆட்டங்களிலும் பெருந்தவறுகள் அடிக்கடி நிகழ்கின்றன. ஏனெனில், தொழில்முறை ஆட்டக்காரரகள் திட்டமிட்டு தவறிழைக்கும் வாய்ப்புகளை உண்டாக்குவதை அறியாமல் விளையாடுவார்கள். குறிப்பாக தொழில்முறை ஆட்டக்காரர்கள் கொடுக்கும் முற்றுகை, பயமுறுத்தல், தியாகம் முதலிய நகர்வு வாய்ப்புகள் ஒவ்வொன்றும் ஆராயப்படவேண்டியவை என்பதை இருவகையினரும் கவனிப்பதில்லை. இதன்விளைவாக அவர்கள் பெரும் தவறிழைத்து தங்களுக்கான முடிவைத் தேடிக்கொள்கிறார்கள்.. 

நகர்த்தலைச் செய்வதற்கு முன் நன்றாகத் திட்டமிட்டு அந்நகர்வை புள்ளித்தாளில் எழுதிக்கொள்ள வேண்டும். பின்னர், அதை சதுரங்கப் பலகையில் மானசீகமாக வைத்து கடைசிப்பார்வையாக ஒருமுறை சோதித்தப் பின்னர் நகர்வைச் செய்தால் ஆட்டத்தின்போது இத்தகைய பெருந்தவறுகளைத் தவிர்க்கலாம் என பரிந்துரைக்கப்பட்டது. 2005 ஆம் ஆண்டில் பன்னாட்டு சதுரங்கக் கூட்டமைப்பு இந்த நடைமுறையை தடை செய்தது. காயை நகர்த்திவிட்டுதான் எழுதவேண்டும் என விதிவகுத்தது. அமெரிக்கச் சதுரங்கக் கழகமும் இதை அங்கீகரித்தது. ஆனால் இவ்விதிமுறை சர்வதேச அளவில் அமுல்படுத்தப்படவில்லை.

எப்போதாவது கிராண்ட்மாஸ்டர்களும் தங்களுடைய முக்கியமான ஆட்டத்தில் பெருந்தவறுகளை செய்து விடுவதுண்டு.

படத்திலுள்ள இந்த நிலை 1892 ஆம் ஆண்டு கியூபாவில் உள்ள அவானாவில் நடைபெற்ற உலக சாம்பியன் பட்டத்திற்கான போட்டியின் 23 ஆவது ஆட்டத்தில் ஏற்பட்டது. வெள்ளை காய்களுடன் விளையாடிய சிக்கோரின் ஒரு காயை அதிகமாக வைத்துக் கொண்டிருக்கிறார், அவருக்கு வெற்றி வாய்ப்பும் அதிகமாக உள்ளது. இந்த ஆட்டத்தில் வெற்றிபெற்றால் அவர் ஓட்டுமொத்தமான மொத்த ஆட்டங்களில் சிடெயின்சை சமநிலைப் படுத்திவிடலாம் என்ற சூழல். சிக்கோரினின் கருப்பு அமைச்சர் d6 சதுரத்தில் நின்று e7 இல் நிற்கும் யானைக்கும் h2 வில் நிற்கும் சிப்பாய்க்கும் ஆதரவாக இருக்கிறார்.

கருப்பு காய்களுடன் விளையாடும் சிடெயின்சு தன்னுடைய 31 ஆவது நகர்த்தலை 31...Rcd2 என்று ஆடுகிறார். இதற்குப் பதில் நகர்வாக சிக்கோரின் 32.Bb4??— என்றொரு அச்சுறுத்தல் நகர்வை ஆடி பெருந்தவறு செய்கிறார். இதன் விளைவாக சிடெயின்சு 32...Rxh2+ என்ற தனது வெற்றிக்கான நகர்வை செய்கிறார். கூடுதல் பலத்துடன் இருந்த சிக்கொரின் வெற்றி வாய்ப்பை இழக்கிறார். உலகச் சதுரங்க சாம்பியன் போட்டியில் இதுவொரு மிகப்பெரிய பெருந்தவறாகக் கருதப்படுகிறது

படத்திலுள்ள இந்த நிலை 1956 ஆம் ஆண்டு ஆம்சிடெர்டாமில் நடைபெற்ற தேர்வாளர் பட்டத்திற்கானப் போட்டியில் ஏற்பட்டது. பெட்ரோசியன் வெள்ளை காய்களுடன் விளையாடினார். இவருக்கு இருந்தது. வலிமையான குதிரைகள், செயல்திறனோடு யானைகள் மற்றும் வெள்ளைக் காய்கள் சுதந்திரமாக நகர்வதற்கேற்ற இடைவெளி என ஆட்டத்தின் வெற்றிக்கான அனுகூலம் பல இவருக்கு இருக்கின்றது. ஆனால் கருப்புக் காய்களுடன் விளையாடும் பிரான்சிடெயின் நிலை இதற்கு நேர்மாறாக இருக்கிறது. கருப்பு காய்கள் சுதந்திரமாக நகரும் வாய்ப்பிழந்து நிற்கின்றன. கடந்த ஏழுநகர்வுகளை பிரான்சிடெயின் திட்டமேதுமின்றி வெற்று நகர்வுகளையே ஆடியுள்ளார். தற்பொழுது 35 ஆவது நகர்வை 35...Nd4–f5,என்று வெள்ளை ராணியை அச்சுறுத்தும் நகர்வு ஒன்றை ஆடுகிறார். 36.Qc7 என்று எளிய நகர்வொன்றை செய்து நிலைமையை சமாளித்து பெட்ரோசியன் வெற்றியை நோக்கிச் சென்றிருக்கலாம். ஆனால் அவர் 36.Ng5?? என்று விளையாடி ராணியை இழந்து தோல்வியைச் சந்திக்கிறார்.


</doc>
<doc id="256207" url="https://ta.wikipedia.org/wiki?curid=256207" title="நாலு போலீசும் நல்லா இருந்த ஊரும்">
நாலு போலீசும் நல்லா இருந்த ஊரும்

நாலு போலீசும் நல்லா இருந்த ஊரும் 2015-ஆம் ஆண்டு வெளியான தமிழ் நகைச்சுவைத் திரைப்படமாகும்.  அருள்நிதி, ரம்யா நம்பீசன் ஆகியோர் முக்கிய கதாப்பாத்திரத்தில் நடித்த இத்திரைப்படத்தை சிறீக்கிருட்டினா இயக்கியுள்ளார். இத்திரைப்படம், மிகவும் மோசமான கதையையும், திரைக்கதையையும் கொண்டுள்ளதாக விமர்சிக்கப்பட்டது. 


நடுவுல கொஞ்சம் பக்கத்த காணோம், இதற்குத்தானே ஆசைப்பட்டாய் பாலகுமாரா ஆகிய வெற்றிப்படங்களை வழங்கிய நிறுவனங்களான ஜே.எஸ்.கே.பிலிம் கார்ப்பரேஷன் நிறுவனமும் லியோ விசன்சு நிறுவனமும் இணைந்து இத்திரைப்படத்தை தயாரித்துள்ளன. 

இத்திரைப்படத்தின் தொலைக்காட்சி உரிமத்தை விஜய் தொலைக்காட்சி வாங்கியுள்ளது. 

இப்படம் திரைப்படத் திறனாய்வாளர்களிடையே பெரிய வரவேற்பைப் பெறவில்லை. தி இந்துவில் வெளியான திறனாய்வு "இயக்குநர் காட்சிகளை வலு வாகவும் நம்பகத்தன்மையோடும் அமைக்கத் தவறிவிட்டது தான் பெரும் கோளாறு. எனினும் காட்சிகளில் இருக்கும் கலகலப்பு படத்தை ஓரளவு காப்பாற்றுகிறது" என்கிறது. "... இடைவேளைக்கு முந்திய பகுதி மாதிரி வித்தியாசமாகவும், விறுவிறுப்பாகவும் பின்பாதியும் இல்லாதது குறை. ஆனாலும் நாலு பொலீசும் நல்லா இருந்த ஊரும் திரைப்படம் கலர்புல், காமெடி, கமர்ஷியல் படமாகும்" என்பது தினமலரின் திறனாய்வுக் கணிப்பு. தனித்துவமான கருப்பொருளைக் கொண்ட இப்படத்தை இன்னும் சிறப்பாக ஆக்கியிருக்கலாம் எனக் கருதும் "பில்மிபீட்" இணையத்தளத்தின் திறனாய்வின்படி இப்படத்திற்கு 2.5/5 குறியீடு கிடைத்தது.


</doc>
<doc id="256210" url="https://ta.wikipedia.org/wiki?curid=256210" title="சகலகலா வல்லவன் (2015 திரைப்படம்)">
சகலகலா வல்லவன் (2015 திரைப்படம்)

சகலகலா வல்லவன், சுராஜ் இயக்கத்தில்" "2015-ம் ஆண்டு வெளியான தமிழ் அதிரடி-நகைச்சுவைத் திரைப்படமாகும். ஜெயம் ரவி, திரிசா, அஞ்சலி ஆகியோர் முக்கியவேடத்தில் நடிக்க தமன்  இசையமைத்திருந்தார்.


இத்திரைப்படம் 2015-ம் ஆண்டு சூலை 20-ம் நாள் வெளியானது.

இத்திரைப்படம் அதிகப்படியான எதிர்மறை விமர்சனத்திற்கு உள்ளானது. இது ஒரு பழைய கதையுள்ள மட்டமான திரைப்படமாக கருதப்படுகிறது. 


</doc>
<doc id="256212" url="https://ta.wikipedia.org/wiki?curid=256212" title="வாசுவும் சரவணனும் ஒண்ணா படிச்சவங்க">
வாசுவும் சரவணனும் ஒண்ணா படிச்சவங்க

வாசுவும் சரவணனும் ஒண்ணா படிச்சவங்க, மு. இராசேசு இயக்கத்தில் 2015-ம் ஆண்டு வெளிவந்த தமிழ் நகைச்சுவைத் திரைப்படமாகும். ஆர்யா, தமன்னா, சந்தானம் ஆகியோர் முக்கிய வேடத்தில் நடிக்கும் இத்திரைப்படத்தை ஆர்யா தன்னுடைய 'தி சோ பீப்பிள்' என்ற நிறுவனத்தின் சார்பாகத் தயாரிக்கிறார்.

இத்திரைப்படம் ஆகத்து 14, 2015-ல் வெளியானது; இதனுடைய முன்னோட்டம் சூலை 29 அன்று வெளியானது.


</doc>
<doc id="256218" url="https://ta.wikipedia.org/wiki?curid=256218" title="மலேசிய தேசிய விலங்குக் காட்சி சாலை">
மலேசிய தேசிய விலங்குக் காட்சி சாலை

மலேசிய தேசிய விலங்குக் காட்சி சாலை, தாமன் மேலாவத்திக்கு அருகில், கோலாலம்பூருக்கு வடகிழக்கில் உளு கிளாங்கில் பரப்பளவில் அமைந்துள்ளது. இதனை 14 நவம்பர் 1963ல் மலேசியாவின் முதல் பிரதமர், துங்கு அப்துல் ரகுமான் திறந்துவைத்தார். இப்பூங்காவை மலேசிய விலங்கியல் சமூகம் என்னும் அரசு சாரா அமைப்பு நிர்வகித்து வருகிறது. இப்பூங்காவை நிர்வகிக்கத் தேவையான நிதி பார்வையாளர் கட்டணம், கொடையாளர்கள், மற்றும் விளம்பரதாரர்களின் உதவியுடன் நிர்வகிக்கப்படுகிறது.

இங்கு 459 வகையான இனங்களுடன் 5137 விலங்குகள் உள்ளன. 90 சதவீத விலங்குகள் அதன் வாழுமிட சூழலுக்கு ஏற்ப அமைக்கப்பட்டுள்ளன. MS ISO 9001:2008 தரச்சான்று சூலை 2007லும், SEAZA உறுப்பினராகவும் அங்கம் வகிக்கிறது. 


</doc>
<doc id="256220" url="https://ta.wikipedia.org/wiki?curid=256220" title="பீட்டர் பாண்டியன்">
பீட்டர் பாண்டியன்

பீட்டர் பாண்டியன் என்று மக்களால் அழைக்கப்பட்ட ரௌஸ் பீட்டர் (Rous Peter) (ஆகஸ்ட் 24, 1785 - ஆகஸ்ட் 6, 1828) என்பார் மதுரை மாவட்ட ஆட்சியர் உள்ளிட்ட பதவிகளை வகித்த கிழக்கிந்திய கம்பெனி அலுவலர் ஆவார்.

காலனிய ஆட்சியாளரான ரௌஸ் பீட்டர் எல்லா மதத்தினரையும் சமமாக மதித்து நடத்தியதாகவும் அதன்பொருட்டு அவரை மக்கள் பாண்டிய ஆட்சியாளர்களின் வழித்தோன்றலாகவே வரித்து பீட்டர் பாண்டியன் என்று அழைத்ததாகவும் கருதப்படுகிறது. கன்னிவாடி, பெரியகுளம், போடி நாயக்கனூர் பகுதிகளில் காட்டு யானைகள் மக்களைத் தொந்தரவு செய்தபோது தாமே அவற்றை வேட்டையாடி மக்களால் பாராட்டப் பெற்றிருக்கிறார். ஏழை எளியவர்களுக்கு நிறைய உதவிகள் செய்துள்ளார். மீனாட்சியம்மன் கோயிலுக்கும், கள்ளழகர் கோயிலுக்கும் கொடைகள் தந்துள்ளார். பாண்டிய மன்னன் திரும்ப வந்து ஆள்வதாகவே கருதி மதிக்கப்பட்ட இவரின் கொடைத் திறத்தையும், வீரத்தையும் பாராட்டி நாட்டுப்புறப் பாடல்கள் வழங்கி வந்திருக்கின்றன. இப்போது காணக்கிடைக்காத "பீட்டர் பாண்டியன் அம்மானை" என்ற நூலும் எழுந்திருக்கிறது.

ஜூலை 31, 1801-இல் ஏற்பட்ட ஒரு ஒப்பந்தத்தின்படி மதுரை உள்ளிட்ட பகுதிகளின் ஆட்சியதிகாரம் ஆற்காட்டு நவாப்புகளிடமிருந்து கிழக்கிந்திய கம்பெனி வசம் கைமாறியதைத் தொடர்ந்து மீனாட்சியம்மன் கோயிலின் நிர்வாகப் பொறுப்பும் மாவட்ட ஆட்சியர் வசமே வந்தது. ஆட்சியரே கோயிலின் தக்காராகவும் பொறுப்பு வகித்தார். அவ்வாறு கோயிலின் பொறுப்பை ஏற்ற ரௌஸ் பீட்டர் தினமும் குதிரையில் ஒருமுறை கோயிலை வலம்வந்த பிறகே அன்றாட அலுவல்களைத் தொடங்குவாராம்.

மின்னலும் இடியுமாக இருந்த ஒரு மழை நாளில் மூன்று வயதுச் சிறுமி ஒருத்தி அவரை கைப்பிடித்து வெளியே அழைத்துச் சென்றதாகவும், அவ்வாறு அழைத்துச் சென்ற சற்றைக்கெல்லாம் அவரது வசிப்பிடம் மின்னல் தாக்கி இடிந்ததாகவும், அச்சிறுமி கோயிலுக்குள் சென்று புகுந்ததாகவும், அவ்வாறு சிறுமி வடிவில் வந்து தம்மைக் காப்பாற்றியது மீனாட்சி அம்மனே என்று கருதிய பீட்டர் மாணிக்கக் கற்கள் பதித்த தங்க அங்கவடிகளை (குதிரைச் சேணத்திலிருந்து தொங்கும் பாதந்தாங்கிகள்) அம்மனுக்கு அளித்ததாகவும் கூறப்படுகிறது. இன்றும் சித்திரைத் திருவிழாவின் ஐந்தாவது நாளில் அம்மன் மாசி வீதிகளில் தங்கக்குதிரை வாகனத்தில் உலா வரும்போது இந்த பாதக்கொளுவிகளையே அணியக் காணலாம் .மற்றொரு முறை யானை தாக்க வருகையில் மீனாட்சியம்மனை வணங்கி ரௌஸ் பீட்டர் ஒரே குண்டில் சுட்டுத் தப்பித்ததாகவும் கதை வழங்குகிறது.

தம் பொருளையும் அரசாங்கக் கருவூலப் பணத்தையும் தனித்துப் பார்க்காத இவரது கொடைமடம் கையாடல் புகார்களுக்கு வழிவகுத்திருக்கிறது. இவருக்குக் கீழ் பணிபுரிந்தவர்களும் தவறுகள் புரிந்திருக்க வாய்ப்புள்ளது. 1819-இலேயே அரசாங்கப் பணத்தையும் எடுத்துச் செலவழித்திருப்பதை ஒத்துக்கொண்டு கடிதம் எழுதி மூடி முத்திரையிட்டு வைத்த ரௌஸ் பீட்டர் 1828-இல் திடீரென்று தற்கொலை செய்துகொண்டார்.

தாம் இறந்த பின்பு கண்கள் மீனாட்சியம்மன் கோயிலை நோக்கியிருக்கும் வகையில் புதைக்கும்படி கேட்டுக்கொண்டார் என்றும் அதன்படியே புதைக்கப்பட்டிருப்பதாகவும் கூறப்படுகிறது. இவரது கல்லறை மதுரையில் மேலஆவணி மூல வீதி தெற்காவணி மூலவீதியோடு சந்திக்கும் இடத்திற்கருகில் உள்ள பரிசுத்த ஜார்ஜ் ஆலயத்தின் நிலவறை ஒன்றில் உள்ளது.


</doc>
<doc id="256221" url="https://ta.wikipedia.org/wiki?curid=256221" title="வெள்ளி ஆக்சலேட்டு">
வெள்ளி ஆக்சலேட்டு

வெள்ளி ஆக்சலேட்டு "(Silver oxalate)" என்பது AgCO என்ற மூலக்கூற்று வாய்ப்பாடு கொண்ட வேதிச் சேர்மமாகும். பொதுவாக இச்சேர்மம் பாறையியலில் பயன்படுத்தப்படுகிறது. புவியியல் சூழலில் இச்சேர்மம் எளிதாக வெள்ளியாகவும் கார்பன் டையாக்சைடாகவும் சிதைவடைகிறது. ஆகவே பாறையியலில் கார்பன் டையாக்சைடு சேர்க்கப்பட வேண்டிய சோதனைகளில் இதைப் பயன்படுத்துகிறார்கள் . வெள்ளி மீநுண் துகள்கள் தயாரிப்பில் இது முன்னோடியாகத் திகழ்கிறது.140 பாகை செல்சியசு வெப்பநிலையில் அதிர்வு அல்லது உராய்வுக்கு உள்ளாகும்போது இது வெடிபொருளாக மாறுகிறது

வெள்ளி நைட்ரேட்டு மற்றும் ஆக்சாலிக் அமிலம் இரண்டிற்குமான வினையில் வெள்ளி ஆக்சலேட்டு உருவாகிறது.



</doc>
<doc id="256225" url="https://ta.wikipedia.org/wiki?curid=256225" title="வெள்ளி செலீனைட்டு">
வெள்ளி செலீனைட்டு

வெள்ளி செலீனைட்டு "(Silver selenite)" என்பது AgSeO என்ற மூலக்கூற்று வாய்ப்பாடு கொண்ட வேதிச் சேர்மமாகும். 
செப்பு பிரித்தெடுத்தலின் போது நேர்முனை ஒட்டாக வெளிப்படும் வெள்ளி செலீனைட்டை ஆக்சிசனில் வறுக்கும்போது வெள்ளி செலீனைடு உருவாகிறது.



</doc>
<doc id="256230" url="https://ta.wikipedia.org/wiki?curid=256230" title="தங்குதன்(V) குளோரைடு">
தங்குதன்(V) குளோரைடு

தங்குதன்(V) குளோரைடு "(Tungsten(V) chloride)" என்பது WCl என்ற மூலக்கூற்று வாய்ப்பாடு கொண்ட வேதிச் சேர்மமாகும். இச்சேர்மம் வெகுவாக அறியப்பட்ட மாலிப்டினம் ஐங்குளோரைடுடன் பலவகைகளிலும் ஒத்திருக்கிறது.

தங்குதன் அறுகுளோரைடை ஒடுக்கவினைக்கு உட்படுத்தினால் தங்குதன்(V) குளோரைடைத் தயாரிக்கலாம். நாற்குளோரோயெத்திலீன் இவ்வினையில் ஆக்சிசன் ஒடுக்கியாகச் செயல்படுகிறது:

நீலப் பச்சை திண்மப் பொருளான தங்குதன்(V) குளோரைடு வெற்றிடத்தில் எளிதாக ஆவியாகிறது. மேலும் இச்சேர்மம் முனைவற்ற கரைப்பான்களில் சிறிதளவு கரைகிறது. ஒரு ஆக்சிசன் வழங்கியாக இருப்பதால் இது லூயி காரத்துடன் அதிக வினைத்திறன் கொண்டதாக உள்ளது.
தங்குதன்(V) குளோரைடு இரு படி நிலைகளில் காணப்படுகிறது. ஒரு சோடி எண்முகவடிவ தங்குதன்(V) உலோக மையங்கள் இரண்டு குளோரின் ஈனிகளுடன் பாலம் அமைந்து இணைந்துள்ள அமைப்பில் அவை காணப்படுகின்றன.

 


</doc>
<doc id="256232" url="https://ta.wikipedia.org/wiki?curid=256232" title="லலிதா குமாரமங்கலம்">
லலிதா குமாரமங்கலம்

லலிதா குமாரமங்கலம் (Lalitha Kumaramangalam) (பிறப்பு: 1957/58), அரசியல் பின்புலம் கொண்ட குடும்பத்தில் பிறந்த இவர், இந்திய தேசிய மகளிர் ஆணையத்தின் தலைவர் ஆவார். பாரதிய ஜனதா கட்சியின் முன்னாள் தேசியச் செயலாளராக இருந்தவர்.

லலிதா குமாரமங்கலம் மறைந்த பொதுவுடமைக் கட்சியின் தலைவரும், தொழிற்சங்கத் தலைவருமான மோகன் குமாரமங்கலத்தின் மகள் ஆவார். இவரது தாயார் மேற்கு வங்காளத்தை சேர்ந்த கல்யாணி முகர்ஜி ஆவார். இவரது சகோதரர் ரங்கராஜன் குமாரமங்கலம். இவரது தந்தை வழி தாத்தா பி. சுப்பராயன் முன்னாள் சென்னை மாகாணத்தின் முதலமைச்சராக இருந்தவர். இந்திய இராணுவத்தின் தரைப்படைத் தலைமைத் தளபதியாக இருந்த பி. பி. குமாரமங்கலம் இவரது பெரியப்பா ஆவார்.
லலிதா குமாரமங்கலம் புதுதில்லி செயிண்ட் ஸ்டீபன்ஸ் கல்லூரியில் இளநிலை பொருளாதர பட்டமும், சென்னைப் பல்கலைகழகத்தில் வணிக நிர்வாகவியலில் முதுநிலைப் பட்டமும் பெற்றவர். தன் சகோதரர் ரங்கராஜன் குமாரமங்கலத்தின் மறைவுக்குப்பின் 2004 மற்றும் 2009ஆம் ஆண்டுகளில் நாடாளுமன்ற மக்களவைக்கு போட்டியிட்டு தோல்வியடைந்தவர். பிரகிருதி என்ற அறக்கட்டளையை நடத்தி வருபவர். 17 செப்டம்பர் 2014இல் இந்திய தேசிய மகளிர் ஆணையத்தின் தலைவராக நியமிக்கப்பட்டவர்.



</doc>
<doc id="256236" url="https://ta.wikipedia.org/wiki?curid=256236" title="கல்வாடா">
கல்வாடா

கல்வாடா என்ற பெயரில் உள்ள கட்டுரைகள்:



</doc>
<doc id="256238" url="https://ta.wikipedia.org/wiki?curid=256238" title="கடல்சார் வரலாறு">
கடல்சார் வரலாறு

கடல்சார் வரலாறு என்பது, கடலில் மனிதருடைய நடவடிக்கைகளின் வரலாறும் அது குறித்த கற்கைப்புலமும் ஆகும். இதில் நாடு, பிரதேசம் என்பன சார்ந்த வரலாறுகள் முக்கியத்துவம் பெற்றிருந்தபோதிலும், உலகளாவிய அணுகுமுறையைக் கொண்ட வரலாற்றின் ஒரு கூறைப் பரந்த அளவில் உட்படுத்துகின்ற ஒரு துறையாக இது விளங்குகிறது. ஒரு கல்வித்துறை என்ற வகையில், புவியின், பெருங்கடல்கள், கடல்கள், நீர்வழிகள் போன்றவற்றுடன் மனித குலத்துக்கு உள்ள பல்வேறு தொடர்புகள் பற்றி விளங்கிக்கொள்வதற்கான் முயற்சியில் பல்வேறு துறைகளையும் இது பயன்படுத்துகிறது. கப்பற்றுறை வரலாறு, கப்பல்கள், கப்பற் போக்குவரத்து, கப்பலோட்டுதல், கடலோடிகள் என்பவை குறித்த கடந்தகால நிகழ்வுகளைப் பதிவுசெய்து விளக்குகிறது.

கடல்சார் வரலாறு, பல்வேறுபட்ட விடயங்களைத் தன்னுள் அடக்குவது. மீன்பிடி, திமிங்கில வேட்டை, பன்னாட்டுக் கடலாண்மைச் சட்டம், கடற்படை வரலாறு, கப்பல்களின் வரலாறு, கப்பல் வடிவமைப்பு, கப்பல்கட்டுதல், பல்வேறு கடல்சார் அறிவியல் (கடலியல், நிலப்படவரைவியல், நீரமைவு வரைவியல் போன்றவை) தொடர்பான வரலாறுகள், கடலாய்வு, கடல்சார் பொருளியலும் வணிகமும், கப்பல் போக்குவரத்து, கடலோர விடுதிகள், கலங்கரை விளக்கங்களின் வரலாறு, இலக்கியங்களில் கடல்சார் கருப்பொருட்கள், ஓவியங்களில் கடல்சார் கருப்பொருட்கள், மாலுமிகள், கடற்பயணிகள், கடல்சார் சமுதாயங்களின் சமூக வரலாறு போன்றவை இதற்குள் அடங்கும்.

வணிகம், போக்குவரத்து, போர் போன்ற ஏதோவொரு நோக்கத்துக்காக, நிலத்தில் பயணம் செய்வதிலும், கூடுதல் நகர்திறனை (mobility) வழங்கியதன்மூலம், கப்பலோட்டுதல், நாகரிக வளர்ச்சிக்கு முக்கிய காரணமாக அமைந்தது. பாய்களைக் கொண்ட கப்பலொன்றைக் காட்டும் மிகப்பழைய சான்று, குவைத்தில் கண்டுபிடிக்கப்பட்ட ஒரு நிறந்தீட்டிய வட்டத்தட்டு ஆகும். இது கி.மு ஐந்தாம் ஆயிரவாண்டின் பிற்பகுதியைச் சேர்ந்தது.

பண்டைக் கடல்சார் வரலாற்றுக் காலத்துக்கு முன்னர் உருவான முதல் படகுகள் மரக்குற்றிகளைக் குடைந்து செய்யப்பட்ட சிறிய குடைபடகுகள் என்று கருதப்படுகிறது. இவை தனித்தனியாக வெவ்வேறு கற்காலச் சமுதாயங்களினால் உருவாக்கப்பட்டுக் கரையோர மீன்பிடித்தலுக்கும், பயணங்களுக்கும் பயன்பட்டது. பசிபிக் வடமேற்கைச் சேர்ந்த தாயக மக்கள் மரவேலையில் திறமை பெற்றவர்கள். 80 அடி (24 மீட்டர்) உயரமான குலக்குறிக் கம்பங்களைச் செய்வதில் பெயர்பெற்ற இவர்கள் 60 அடி (18 மீட்டர்) நீளமான குடைபடகுகளைச் செய்து நாளாந்தத் தேவைகளுக்கும் சடங்குகளுக்கும் பயன்படுத்தியுள்ளனர்.

ஆசுத்திரேலியாவின் வாழிடங்களை விளக்கும் கருதுகோள் ஒன்றின்படி, கடற்பயணம் செய்யக்கூடிய மிகப் பழைய கப்பல்கள் 45,000 ஆண்டுகளுக்கு முன்னர் உருவாக்கப்பட்டிருக்கலாம்.


</doc>
<doc id="256243" url="https://ta.wikipedia.org/wiki?curid=256243" title="பி. பி. குமாரமங்கலம்">
பி. பி. குமாரமங்கலம்

ஜெனரல் பரமசிவ பிரபாகர் குமாரமங்கலம் அல்லது ஜெனரல் குமாரமங்கலம் (General Paramasiva Prabhakar Kumaramangalam) , (1 சூலை 1913 – 13 மார்ச் 2000) , இந்திய இராணுவத்தின் 7வது தலைமைப் படைத் தலைவராக 1967 முதல் 1970 வரை பணியாற்றியவர். இரண்டாம் உலகப் போர், இந்திய-பாகிஸ்தான் போர், 1947, இந்திய சீனப் போர், மற்றும் 1965இந்திய-பாகிஸ்தான் போர்களில் பங்கெடுத்தவர். பிரித்தானிய இந்தியப் பேரரசின் இராணுவ விருதுகளை பெற்றவர்.

மோகன் குமார மங்கலத்தின் உடன் பிறப்பான பி. பி. குமாரமங்கலம், சென்னை மாகாணத்தின் மேனாள்முதல்வரான சுப்பராயனின் மகன் ஆவார். இங்கிலாந்து நாட்டின் ஈடன் கல்லூரியிலும், ராயல் இராணுவக் கழகத்திலும் படித்தவர். முதலில் பிரித்தானியப் பேரரசிலும், பின்னர் 12 நவம்பர் 1934இல் பிரிட்டிஷ் இந்திய இராணுவத்தில் தரைப்படையில் அதிகாரியாகச் சேர்ந்தார். 2 மே 1935இல் லெப்டினண்ட் அதிகாரியாக பதவி உயர்த்தப்பட்டார்.

இரண்டாம் உலகப்போரில் லிபியாவில் நடந்த போரில், இத்தாலி மற்றும் ஜெர்மன் இராணுவத்தால் போர்க் கைதியாக பிடிக்கப்பட்டு போரின் முடிவில் விடுவிக்கப்பட்டார். 

இந்திய விடுதலைக்குப்பின் மே 1963இல் கிழக்கு மண்டல படைத்தலைவராகவும், 8 சூன் 1966இல் இந்தியத் தரைப்படையின் தலைமைப் படைத்தலைவராக பதவி உயர்வு பெற்றவர். 36 ஆண்டு இராணுவப் பணியாற்றிய குமாரமங்கலம், 7 சூன் 1969இல் பணி ஓய்வு பெற்றார். 1970இல் பத்ம விபூசன் விருது பெற்றார்.


</doc>
<doc id="256260" url="https://ta.wikipedia.org/wiki?curid=256260" title="சிலிக்கன் ஒருசல்பைடு">
சிலிக்கன் ஒருசல்பைடு

சிலிக்கன் ஒருசல்பைடு "(Silicon monosulfide)" என்பது SiS என்ற மூலக்கூற்று வாய்ப்பாடுடன் கூடிய ஒரு வேதிச் சேர்மமாகும்.சிலிக்கன் மற்றும் கந்தகம் ஆகிய தனிமங்கள் சேர்ந்து இச்சேர்மம் உருவாகிறது. உயர் வெப்பநிலைகளில் உள்ள வாயுநிலையில் சிலிக்கன் ஒருசல்பைடு மூலக்கூறுகள் காணப்படுகின்றன. வழக்கமான ஒற்றைப் பிணைப்புகளின் பிணைப்பு நீளம் 216 பைகோ மீட்டர் என்ற அளவுடன் ஒப்பிடுகையில், வாயுநிலையில் உள்ள மூலக்கூறில் சிலிக்கன் கந்தகம் பிணைப்பு (Si-S) 192.93 பைகோ மீட்டர் நீளம் கொண்டுள்ளது. மற்றும் சிலிக்கன் – கந்தகம் இரட்டைப் பிணைப்பின் (Si=S) பிணைப்பு நீளம் 201 பைகோமீட்டர் என்ற அளவைவிட குறைவாகவும் உள்ளது. வெளிறிய மஞ்சள் கலந்த சிவப்பு நிறத்தில் உள்ள படிகவடிவமற்ற ஒரு திண்மநிலை சேர்மமாக வரலாற்றில் இது காணப்படுகிறது . செருமானியத்தின் பண்புகளுடன் சிலிக்கனின் பண்புகள் வேறுபடுகின்றன. செருமானியம நிலைப்புத்தன்மை கொண்ட திண்மநிலை ஒருசல்பைடை உருவாக்குகிறது.



</doc>
<doc id="256267" url="https://ta.wikipedia.org/wiki?curid=256267" title="சுவாதி (கவிஞர்)">
சுவாதி (கவிஞர்)

சுவாதி (பிறப்பு: 1970) தமிழ்ப் பெண் எழுத்தாளரும், கவிஞரும் ஆவார். தமிழ்நாடு, புதுக்கோட்டையைச் சேர்ந்த இவர் 24 நூல்கள் வரை எழுதி வெளியிட்டுள்ளார். இவர் ஒரு அரசுப் பள்ளியில் தலைமை ஆசிரியராக இருக்கிறார். இவருக்கு இரண்டு பெண் குழந்தைகள். பல வானொலி நிகழ்ச்சிகளில் பங்கேற்றுள்ளார்.



</doc>
<doc id="256270" url="https://ta.wikipedia.org/wiki?curid=256270" title="நீரஜா பனோட்">
நீரஜா பனோட்

நீரஜா பனோட் ("Neerja Bhanot", 7 செப்டம்பர் 1963 முதல் 5 செப்டம்பர் 1986) என்பவர் பான் அம் விமான நிறுவனத்தின் விமான பணிப்பெண் ஆவார். தீவிரவாதிகளால் கடத்தப்பட்ட பான் அம் 73 என்ற விமானத்தில் இருந்து பயணிகளைக் காப்பாற்றிய பொழுது தீவரவாதிகளால் சுடப்பட்டு உயிரிழந்தார். இந்தியாவின் குடிமக்களின் வீரதீர செயல்களுக்கு வழங்கப்படும் உயரிய அசோக் சக்ரா விருது இவருக்கு வழங்கப்பட்டது. அசோக் சக்ரா விருது பெற்ற மிக இளவயது குடிமகன் என்ற பெருமையும் இவருக்கு உண்டு.

2004ஆம் ஆண்டில் இந்திய அஞ்சல் துறை இவர் நினைவாக ஒரு அஞ்சல் தலை வெளியிட்டது.

இந்தியாவின் சண்டிகரில் பிறந்த பானோட், பஞ்சாபி பிராமண குடும்பத்தில் மும்பையில் வளர்க்கப்பட்டார்.மும்பை பத்திரிகையாளரான ஹரிஷ் பானோட் - ரமா பானோட் ஆகியோரின் மகள் ஆவார். அவருக்கு அகில் மற்றும் அனீஸ் பானோட் என்னும் இரண்டு சகோதரர்கள் இருந்தனர். சண்டிகரில் உள்ள சேக்ரட் ஹார்ட் சீனிஷ் பிரீமேசல் பள்ளியில் தனது ஆரம்பக் கல்வியைப் பெற்றார். அந்தக் குடும்பம் பாம்பேவுக்கு (பின்னர் மும்பை என்று பெயர் மாற்றம் பெற்றது) சென்றபோது, ​​பாம்பே ஸ்காட்டிஷ் பள்ளியில் படிப்பை தொடர்ந்தார், பின்னர் மும்பையில் புனித சேவியர் கல்லூரியில் பட்டம் பெற்றார். மும்பையில் அவர் மாடலிங் பணிக்கு முதன்முதலில் அறிமுகமானார், அதுவே அவரது மாடலிங் தொழில் தொடங்கப்பட்டதாகும். நடிகர் ராஜேஷ் கன்னாவின் மிகப்பெரிய ரசிகர் ஆவார். அவரது வாழ்நாளில் அவரது படங்களில் இருந்த மேற்கோள்களை மேற்கோள் காட்டினார்.

பானட் 1985 ஆம் ஆண்டில் ஃப்ராங்க்ஃபுல் - இந்தியா வழிகாட்டல்களுக்காக ஒரு இந்திய விமானப் பணியாளரைக் கொண்டுவர முடிவு செய்தபோது, ​​பானோவுடன் விமான உதவியாளர் வேலைக்கு விண்ணப்பித்தார். பாட்னமில் பணிபுரிந்த சமயத்தில் அவர் ஒரு வெற்றிகரமான மாடலிங் வாழ்க்கையை கொண்டிருந்தார்.


</doc>
<doc id="256274" url="https://ta.wikipedia.org/wiki?curid=256274" title="இல. கணேசன்">
இல. கணேசன்

இல. கணேசன் (iLa. Ganeshan, பிறப்பு: 16 பிப்ரவரி 1945) இந்தியாவின் தஞ்சாவூரைச் சேர்ந்தவர். பாரதிய ஜனதா கட்சியின் தமிழ்நாட்டின் மூத்த அரசியல்வாதியும் மற்றும் கட்சியின் தேசியக் குழுவின் உறுப்பினர் ஆவார். பாரதிய ஜனதா கட்சியின் தமிழ்நாடு மாநில செயலராக நியமிக்கப்படுவதற்கு முன்பு ராஷ்டிரிய சுயம்சேவக் சங்கத்தின் பிரச்சாரகராக இருந்தவர். பின் கட்சியின் தேசிய செயலராகவும், கட்சியின் தேசிய துணைத்தலைவராகவும் பணியாற்றியவர். பின்னர் கட்சியின் தமிழ்நாடு மாநில தலைவராக தேர்ந்தெடுக்கப்பட்டார்.

இல. கணேசன், மத்தியப் பிரதேசத்திலிருந்து மாநிலங்களவை உறுப்பினராக தேர்வு செய்யப்பட்டு, 6 அக்டோபர் 2016 அன்று பதவி ஏற்றுக் கொண்டார்.


</doc>
<doc id="256280" url="https://ta.wikipedia.org/wiki?curid=256280" title="கிராஃபோர்டு பரிசு">
கிராஃபோர்டு பரிசு

கிராஃபோர்டு பரிசு 1980இல் தொடங்கியஆண்டுதோறும் வழஙப்படும் பரிசாகும். இது சுவீடிய தொழிலதிபரான [[ஃஓகுலர் கிராஃபோர்டாலும் அவரது துணைவியாரான ஆன்னா கிரேட்டா கிராஃபோர்டாலும் உருவாக்கப்பட்ட பரிசாகும். இது [[சுவீடிய அரசு அறிவியல்புலங்கள் கல்விக்கழகம்]] பொறுப்பில் தரப்படுகிறது. இந்தப் பரிசு நான்கு வகையினங்களில் வழங்கப்படுகிறது: [[வானியலும்]] [[கணிதமும்]]; [[புவியியல்| புவியியல்புலங்கள்]]; [[உயிரியல்| உயிரியல்புலங்கள்]] (குறிப்பாகச் சுற்றுச்சூழல்தொடர்புள்ள தலைப்புகள்); [[பன்முடக்கழற்சி ]]. பன்முடக்கழற்சி நோயால் தன் இறுதிநாளில் ஃஓகுலர் மிகவும் அல்லலுற்றுள்ளார். "இப்பரிசு நோபெல் பரிசுகட்கு மிகைநிரப்பாக வழங்கப்படுவதாக்க் சுவீடியக் கல்விக்காகம் கூறுகிறது". ஒவ்வோராண்டும் ஒரு பரிசு மட்டுமே தேர்வு செய்யும் வகையினத்துக்குப் பின்வரும் சுழல்வட்ட முறையில் தரப்படும். வானியலும் கணிதமும்; பிறகு புவியியல்புலங்கள்; அதன்பிறகு உயிரியல்புலங்கள்; பன்முடக்கழற்சி. குறிப்பிட்ட வகையினத்தில் கணிசமான முன்னேற்றம் ஏற்பட்டுள்ளதென இதற்கென அமைக்கப்படும் சிறப்புக்குழு கருதினால் மட்டுமே இப்பரிசு வழங்கப்படும். கிராஃபோர்டு பரிசாளர்களின் பெயர்கள் ஒவ்வோராண்டும் ஜனவரி நடுவில் அறிவிக்கப்படும்; ஏப்பிரலில் நடக்கும் கிராஃபோர்டு நாளில் இப்பரிசு [[சுவீடன் அரசரால்]] வழங்கப்படும். இவரே திசம்பரில் நோபெல் பரிசையும் உரிய விழாவில் வழஙுவார். பரித்தொகை, 2015 நிலவரப்படி, (அல்லது [[அமெரிக்க டாலர்|US$]]500,000) ஆகும். இம்மதிப்பு பரிசாளர் மேற்கொண்டு செய்யவிருக்கும் ஆய்வுகளுக்காக வழங்கப்படுகிறது.

தொடக்கநிலைப் பரிசாளர்களான [[விளாதிமிர் ஆர்னோல்டு ]], [[உலூயிசு நைரன்பர்கு ]]ஆகிய இருவருக்கும் அவர்கள் நேரிலா [[வகைக்கெழுச் சமன்பாடுகளின் கோட்பாட்டுக்கு]] ஆற்றிய பங்களிப்புகளுக்காக வழங்கப்பட்டதாக கல்விக்கழகம் கூறுகிறது. இப்பரிசு 2012இல் அவரது வானியல் பங்களிப்புகளுக்காக ஒரு பெண்மணிக்கு, அதாவது, [[ஆந்திரியா கேழ்சு]] அவர்கட்கு வழங்கப்பட்டது.

 நைரன்பர்கு கனடாவில் பிறந்தார்.


[[பகுப்பு:அறிவியல், பொறியியல் விருதுகள்]]
[[பகுப்பு:சுவீடிய அரசு அறிவியல் கல்விக்கழக விருதுகள்]]
[[பகுப்பு:1980 விருதுகள்‎]]

</doc>
<doc id="256283" url="https://ta.wikipedia.org/wiki?curid=256283" title="கீதா அரிஅரன்">
கீதா அரிஅரன்

கீதா அரிஅரன் (Githa Hariharan, பிறப்பு: 1954) என்பவர் எழுத்தாளர், நூலாசிரியர், இதழாளர் எனப் பன்முகத் திறமைக் கொண்ட பெண்மணி ஆவார் பாலஸ்தீன போராட்டத்துக்கு ஆதரவு திரட்டுபவர். பெண்களின் உரிமைகளுக்குப் போராடுபவர். 

தமிழ்நாட்டின் கோயம்புத்தூரில் பிறந்தார். மும்பையிலும் மணிலாவிலும் வளர்ந்தார். மும்பைப் பல்கலைக் கழகத்தில் ஆங்கில இலக்கியத்தில் இளங்கலைப் பட்டமும் பேர்பீல்ட் பல்கலைக் கழகத்தில் தகவல்இயல் கல்வியில் முதுகலைப் பட்டமும் பெற்றார்.

இந்து மைனாரிட்டி மற்றும் கார்டியன் சட்டத்தில் பெண்கள் நலத்திற்கு எதிரான அம்சங்கள் உள்ளன என நீதி மன்றத்தில் வழக்குத் தொடர்ந்தார். முதிரா அகவையரின் (MINOR) இயற்கைக் காப்பாளர் (NATURAL GUARDIAN) என்பவர் தந்தை மட்டுமே என்று சட்டத்தில் சொல்லப் பட்டதை எதிர்த்து இவர் வழக்குத் தொடர்ந்ததன் விளைவு 'தாயும் இயற்கை காப்பாளார் ஆவார்' என்று தீர்ப்பு நீதிமன்றத்தால் வழங்கப் பட்டது. நியூயார்க்கில் பொது ஒலி பரப்பு நிறுவனத்தில் கீதா அரிஅரன் பணியாற்றினார். ஓரியன்ட் லாங்மன் என்னும் பதிப்பக நிறுவனத்தில் பதிப்பாசிரியராகவும் இருந்தார். கொல்கத்தாவிலிருந்து வெளிவரும் ’தி டெலிகிராப்’ என்னும் செய்தித் தாளில் பல்வேறு பிரசினைகள் பற்றி பத்திக் கட்டுரைகளை எழுதினார். ஜார்ஜ் வாசிங்டன் பல்கலைக் கழகம், கான்டர்பரி பல்கலைக் கழகம் போன்றவற்றில் வருகைப் பேராசிரியராக இருந்தார். 2005 சூன் முதல் சூலை வரை சிங்கப்பூரில் 'ரைட்டர் இன் ரெசிடன்ஸ்' என்னும் பதவியில் இருந்து பணி செய்தார். இரவின் ஆயிரம் முகங்கள் என்னும் இவரது முதல் புதினத்துக்கு காமன்வெல்த்து எழுத்தாளர்கள் பரிசு வழங்கப்பட்டது.




</doc>
<doc id="256287" url="https://ta.wikipedia.org/wiki?curid=256287" title="எடிங்டன் பதக்கம்">
எடிங்டன் பதக்கம்

எடிங்டன் பதக்கம், சேர். ஆர்தூர் எடிங்டன் (Sir Arthur Eddington) பெயரால் அவரது நினைவாக வழங்கப்படும் பதக்கமாகும். இது அரசு வானியல் கழகத்தால் ஈராண்டுகளுக்கு ஒருமுறை கோட்பாட்டு வானியற்பியலில் பெரும்பங்களிப்பு செய்தவர்களுக்கு வழங்கப்படுகிறது.





































</doc>
<doc id="256290" url="https://ta.wikipedia.org/wiki?curid=256290" title="பெரிலியம் சல்பைடு">
பெரிலியம் சல்பைடு

பெரிலியம் சல்பைடு "(Beryllium sulfide)" என்பது BeS என்ற மூலக்கூறு வாய்ப்பாடுடன் கூடிய சல்பைடு குழுவைச் சேர்ந்த ஒரு அயனிச்சேர்மம் ஆகும்.

ஐதரசன் வாயுச் சூழலில் பெரிலியம் மற்றும் கந்தகம் இரண்டையும் சேர்த்து கலவையை 1000 முதல் 1300 பாகை செல்சியசு வெப்பநிலைக்கு 10 முதல் 20 நிமிடங்களுக்கு சூடுபடுத்தினால் பெரிலியம் சல்பைடு உருவாகிறது.

பெரிலியம் குளோரைடு மற்றும் ஐதரசன் சல்பைடு இரண்டையும் சேர்த்து 1150 பாகை வெப்பநிலைக்கு சூடுபடுத்துவதன் வழியாகவும் பெரிலியம் சல்பைடு தயாரிக்கலாம். இவ்வழிமுறையில் குளோரின் மாசுக்கள் வெளிவிடப்படுகின்றன.


</doc>
<doc id="256292" url="https://ta.wikipedia.org/wiki?curid=256292" title="இருசமபக்க முக்கோணத் தேற்றம்">
இருசமபக்க முக்கோணத் தேற்றம்

இருசமபக்க முக்கோணத் தேற்றத்தின்படி ("isosceles triangle theorem"), ஒரு இருசமபக்க முக்கோணத்தின் இரண்டு சமபக்கங்களின் எதிர்க் கோணங்களிரண்டும் சமமாக இருக்கும்”. யூக்ளிடின் எலிமெண்ட்சில் புத்தகம் 1 இல் கூற்று 5 ஆக தரப்பட்டுள்ள இம்முடிவு பான்சு அசினோரம் ("pons asinorum") என அழைக்கப்படுகிறது. 

இத்தேற்றத்தின் மறுதலையும் உண்மையாகும். அதாவது, ஒரு முக்கோணத்தின் இரண்டு கோணங்கள் சமமாக இருந்தால், அம்முக்கோணம் இருசமபக்க முக்கோணமாகும் (அக்கோணங்களுக்கு எதிரேயுள்ள இரு பக்கங்களின் நீளங்களும் சமமாக இருக்கும்).

பொதுவாகப் பாடப்புத்தகங்களில் தரப்படும் இத்தேற்றத்தின் நிறுவல் கீழே தரப்பட்டுள்ளது.
இந்த நிறுவல் முறையில் இருசமபக்க முக்கோணத்தின் சமபக்கங்களுக்கு இடைப்பட்ட உச்சிக்கோணத்தின் இருசமவெட்டி வரைந்து கொள்ளப்படுகிறது. யூக்ளிட் அளித்த நிறுவலைவிட இது எளிதானதாக இருப்பினும், யூக்ளிடின் கூற்றுகளில் ஒன்பதாகவுள்ள கோண இருசமவெட்டியைக் கொண்டு அதற்கு முன்னுள்ள ஐந்தாவது கூற்று நிறுவப்படுகிறது.
formula_1 ஒரு இருசமபக்க முக்கோணம், formula_2. formula_3கோணத்தின் இருசமவெட்டி வரைய அது முக்கோணத்தின் பக்கம் "BC" ஐ "X" இல் சந்திக்கிறது. 

formula_4 ஆகிய இரு முக்கோணங்களில்:

எனவே பக்கம்-கோணம்-பக்கம் விதிப்படி
formula_8 

இரு முக்கோணங்கள் சர்வசமம் எனில் அவற்றின் ஒத்த பக்கங்களும் கோணங்களும் சமமானவை என்பதால்
formula_9

X புள்ளியை பக்கம் BC இன் நடுப்புள்ளியாகக் கொண்டு இத்தேற்றமானது பிரெஞ்சு கணிதவியலாளர் லெஜெண்டிரால் நிறுவப்பட்டுள்ளது. அந்நிறுவலில், formula_4 சர்வசமம் என நிறுவ பக்கம்-பக்கம்-பக்கம் எடுகோள் பயன்படுத்தப்பட்டுள்ளது.


</doc>
<doc id="256296" url="https://ta.wikipedia.org/wiki?curid=256296" title="பெரிலியம் நைட்ரேட்டு">
பெரிலியம் நைட்ரேட்டு

பெரிலியம் நைட்ரேட்டு "(Beryllium nitrate)" என்பது Be(NO) என்ற மூலக்கூறு வாய்ப்பாடுடன் கூடிய நைட்ரிக் அமிலத்தினுடைய அயனிச்சேர்மம் ஆகும். வாய்ப்பாட்டின் ஒவ்வொரு அலகும் Beநேர்மின் அயனிகள் மற்றும் NO எதிர்மின் அயனிகள் என்ற இரண்டு அயனிகளாலும் ஆக்கப்பட்டுள்ளது. இச்சேர்மம் பெரிலியம் இருநைட்ரேட்டு என்றும் அழைக்கப்படுகிறது. 

பெரிலியம் ஐதராக்சைடை நைட்ரிக் அமிலத்துடன் சேர்த்து வினைப்படுத்தினால் பெரிலியம் நைட்ரேட்டு தயாரிக்கலாம் 

அனைத்து பெரிலியம் சேர்மங்களைப் போலவே பெரிலியம் நைட்ரேட்டும் நச்சுத் தன்மை கொண்டுள்ள ஒரு வேதிப்பொருளாகும். சிறிய அளவு உப்பும் உறுத்தும் தன்மை கொண்டதாக இருக்கிறது. பெரிலியம் நைட்ரேட்டை எரிய வைக்கும் போது உறுத்தக்கூடிய அல்லது நச்சுத்தன்மையுடைய புகையை வெளிவிடுகிறது. அதிக அளவு புகையை சிறிதுநேரத்திற்கு முகர நேர்ந்தாலும் கடுமையான நுரையீரல் அழற்சி நோய்க்கு ஆளாக நேரிடும். ஆனால் அதற்குரிய அறிகுறிகள் மூன்று நாட்களுக்குப் பின்னரே வெளியில் தெரியும்.


</doc>
<doc id="256302" url="https://ta.wikipedia.org/wiki?curid=256302" title="போக்கிரி (தெலுங்குத் திரைப்படம்)">
போக்கிரி (தெலுங்குத் திரைப்படம்)

போக்கிரி 2006 ஆம் ஆண்டு வெளிவந்த இந்தியத் தெலுங்கு மொழித் திரைப்படமாகும். இத்திரைப்படத்தினை பூரி ஜெகன்நாத் இயக்கியிருந்தார். இதில் மகேஷ் பாபு, இலியானா டி 'குரூஸ் (நடிகை), பிரகாஷ் ராஜ், சாயாஜி சிண்டே மற்றும் ஆஷிஷ் வித்யார்த்தி ஆகியோர் நடித்திருந்தனர்.

இத்திரைப்படம் தமிழில் பிரபுதேவாவின் இயக்கத்தில் போக்கிரி என்ற பெயரிலேயே மறு ஆக்கம் செய்யப்பட்டது. இந்தியில் வாண்டட் என்ற பெயரில் மறு ஆக்கம் செய்யப்பட்டது. 



</doc>
<doc id="256306" url="https://ta.wikipedia.org/wiki?curid=256306" title="சோசுவா வோங்கு">
சோசுவா வோங்கு

சோசுவா வோங்கு சீ-புங்கு (சீனம்: 黃之鋒, ஆங்கிலம்: Joshua Wong Chi-fung, பிறப்பு 13 அக்டோபர் 1996), ஆங்காங்கின் மாணவச் செயற்பாட்டியக் குழுவான இசுக்காலரிசம் என்ற அமைப்பைத் தோற்றுவித்த மாணவச் செயற்பாட்டாளர் ஆவார். 2014ஆம் ஆண்டு பொது வாக்குரிமை கோரி ஆங்காங்கில் நடந்த பெருந்திரள் போராட்டத்தில் மாணவர்களுக்குத் தலைமையேற்றுப் போராடியதற்காக வோங்கு அறியப்படுகிறார். இவர், ஆங்காங்கில் மக்களாட்சி கோரிச் செயற்படும் பொது மக்கள் இயக்கத்தில் ஏற்படுத்திய தாக்கத்தின் காரணமாக, 2014 ஆம் ஆண்டு இட்டைம் இதழ் பட்டியல் வெளியிட்ட செல்வாக்கான இளையோர் பட்டியலில் இடம் பிடித்தார். 2015 ஆம் ஆண்டு, பார்ச்சூன் இதழ் இவரை உலகின் சிறந்த தலைவர்களுள் ஒருவராக குறிப்பிட்டது. 


</doc>
<doc id="256308" url="https://ta.wikipedia.org/wiki?curid=256308" title="ராஜா (நடிகர்)">
ராஜா (நடிகர்)

ராஜா தமிழ் மற்றும் மலையாள மொழித் திரைப்படங்களில் நடித்துள்ள ஒரு இந்திய திரைப்பட நடிகர் ஆவார். 1981ஆவது ஆண்டில் பாக்குவெத்தலை திரைப்படத்தில் அறிமுகமான இவர் 1980களின் முன்னணி நடிகர்களில் ஒருவராக திகழ்ந்தார். தமிழின் முன்னணி நடிகர்களான ரஜினிகாந்த்தின் மாப்பிள்ளை, கமல்ஹாசனின் சதிலீலாவதி திரைப்படங்கள் உட்பட பல்வேறு திரைப்படங்களில் இரண்டாவது கதாபாத்திரத்திரங்களிலும், துணைக் கதாப்பாத்திரங்களிலும் நடித்துள்ளார்.


</doc>
<doc id="256310" url="https://ta.wikipedia.org/wiki?curid=256310" title="இந்திய-பாகிஸ்தான் போர், 1947">
இந்திய-பாகிஸ்தான் போர், 1947

இந்திய-பாகிஸ்தான் போர், 1947(Indo-Pakistani War of 1947), பிரித்தானியவின் இந்தியப் பேரரசிடமிருந்து விடுதலை பெற்ற ஆண்டே, இந்தியா மற்றும் பாகிஸ்தான் நாடுகள், மன்னர் "ஹரி சிங்" தலைமையிலான ஜம்மு காஷ்மீர் நாட்டை தங்கள் நாட்டுடன் இணைத்துக் கொள்ள வேண்டி, 22 அக்டோபர் 1947 முதல் 31 டிசம்பர் 1948 முடிய நடந்த "முதல் இந்திய-பாகிஸ்தான் போர்" ஆகும். இப்போரில் பாகிஸ்தான், ஆசாத் காஷ்மீர் மற்றும் "ஜில்ஜிட் - பால்டிஸ்தான்" பகுதிகளை ஆக்கிரமிப்பு செய்தது. இந்தியா, காஷ்மீர் பள்ளத்தாக்கு, ஜம்மு மற்றும் லடாக் பகுதிகளை தன்னுடன் இணைத்துக் கொண்டது. போரில் இந்திய தரப்பில் 1,500 வீரர்கள் கொல்லப்பட்டனர், 3,500 வீரர்கள் காயமடைந்தனர். பாகிஸ்தான் தரப்பில் 6,000 வீரர்கள் கொல்லப்பட்டனர், 14,000 வீரர்கள் காயமடைந்தனர்.

இந்திய-பாகிஸ்தான் இடையே நடந்த நான்கு போர்களில் முதல் போர் என்பதால் இப்போரை முதல் இந்திய-பாகிஸ்தான் போர் என்பர். 

இந்தியா-பாகிஸ்தான் பிரிவினை போது இசுலாமியர் பெரும்பான்மை கொண்ட ஜம்மு மற்றும் காஷ்மீர் நாட்டின் இந்து மன்னரான ஹரி சிங், ஜம்மு காஷ்மீர் நாட்டை இந்தியா அல்லது பாகிஸ்தானுடன் இணைய விருப்பமில்லாது தனித்து நாடாண்டார். 
இசுலாமிய பெரும்பான்மை கொண்ட காஷ்மீர் பகுதிகளை கைப்பற்ற பஷ்தூன் பழங்குடி மக்களைக் கொண்ட இராணுவத்தை 22 அக்டோபர் 1947 அன்று பாகிஸ்தான் அனுப்பியவுடன், மன்னர் ஹரி சிங் இந்தியாவின் இராணுவ உதவியை கேட்டார். இந்தியா விதித்த நிபந்தனையின்படி, இந்தியாவுடன் ஜம்மு காஷ்மீரை இணைக்க ஒப்புக்கொண்ட பின்னரே இந்தியா தன் இராணுவத்தை ஜம்மு காஷ்மீருக்கு அனுப்பியது. 

இந்தியா இராணுவம் ஜம்மு-காஷ்மீரில் நுழைவதற்குள், பாகிஸ்தான் இராணுவம் வடக்கு காஷ்மீர் (ஆசாத் காஷ்மீர்) முழுவதையும் மற்றும் மேற்குப் பகுதிகளில் சிறிது கைப்பற்றியது. எஞ்சிய ஜம்மு, காஷ்மீர் பள்ளத்தாக்கு மற்றும் லடாக் பகுதிகளை பாகிஸ்தானுடன் போரிட்டு இந்தியா தன்னுடன் இணைத்துக் கொண்டது. ஐக்கிய நாடுகள் அவை தலையிட்டு இந்திய-பாகிஸ்தான் போரை 1 சனவரி 1948இல் முடிவுக்கு கொண்டு வந்தது.




</doc>
<doc id="256313" url="https://ta.wikipedia.org/wiki?curid=256313" title="தேசம்">
தேசம்

தேசம் (Nation) என்பது பெரும்பாலும் ஒரே மொழியை தாய்மொழியாய் கொண்ட இனக் குழுக்கள் வாழும் தாய்நிலப் பகுதிகளாகும். நாடு (Country) என்பது நிர்வாகத்துக்காக தோற்றுவிக்கப்பட்ட பகுதியாகும். உலகில் பல தேசங்களை கொண்ட நாடுகளும் உண்டு. ஒரே மொழியை தாய்மொழியாய் கொண்ட இனக் குழுக்கள் வாழும் தாய்நிலப் பகுதிகள் பல நாடுகளாக பிரிந்தும் காணப்படுகின்றன. 

பெரும்பாலும் தேசம் என்பதற்கு மொழி, மரபு, இனக்குழு, குடிவழக்கு போன்றவை ஒருங்கே அமையப்பெற்றதாக வரையறை வைக்கப்படுகிறது. சங்க இலக்கியங்களில் தமிழ் தேஎம் என்பதற்கு வரையறையாக மொழியே வைத்துச் சொல்லப்படுகிறது. அதன்படி வேங்கடம் முதல் குமரி வரை தமிழ்த்தேசம் என வரையறுக்கப்பட்டது. வேங்கடத்துக்கு வடக்கில் வேற்று மொழியாளர்களான வடுகர்கள் வாழும் வடுகர் தேஎம் என்னும் மொழி பெயர்ந்த தேயம் வருவதாக கூறப்படுகிறது.


</doc>
<doc id="256318" url="https://ta.wikipedia.org/wiki?curid=256318" title="பிரணாய் ராய்">
பிரணாய் ராய்

பிரணாய் ராய் (15 அக்டோபர் 1949) என்பவர் செய்தியாளர், ஊடகவியலாளர், தேர்தல் கணிப்பாளர், பொருளியலாளர் எனப் பன்முகத் திறன் கொண்டவர். என்டிடிவி என்னும் தொலைக்காட்சியின் நிறுவனரும் தலைவரும் ஆவார்.

வங்கத் தந்தைக்கும், ஐரீசு தாய்க்கும், மகனாக கொல்கத்தாவில் பிறந்த பிரணாய் ராய்; தேராதூன் பள்ளியில் பயின்றவர். பின்னர், லண்டன் பல்கலைக்கழக அரசி மேரிக் கல்லூரியில் பொருளியல் பயின்று பட்டம் பெற்று, தில்லி பொருளியல் பள்ளியில் முனைவர் பட்டமும் பெற்றார்.

1988-ம் ஆண்டு பிரணாய் ராய், தம் மனைவி ராதிகா ராயுடன் சேர்ந்து என்டிடிவி தொலைக்காட்சி சேவை நிறுவனத்தைத் தொடங்கினார். தூர்தர்சன், பிபிசி, ஆகியவற்றில் இந்தியத் தேர்தல்களைப் பற்றி திறனாய்வு செய்யும் பணியில் ஈடுபட்டார். "பிரைஸ் வாட்டர் அவுஸ் கூப்பர்ஸ்" என்னும் கணக்கியல் மற்றும் தணிக்கை செய்யும் பன்னாட்டு நிறுவனத்தில் அறிவுரையாளராகப் பொறுப்பேற்றார். இந்திய அரசின் நிதித் துறையின் ஆலோசகராகவும் பணி செய்தார். வாசிங்டனில் உள்ள வெளிநாட்டு உறவுகள் ஆலோசனை வாரியத்தில் இந்தியத் தொழில் அதிபர் முகேசு அம்பானி, பிரணாய் ராய் ஆகிய இரண்டு இந்தியர்கள் 2009-ம் ஆண்டில் இடம் பெற்றனர் என்பது குறிப்பிடத்தக்கது ஆகும்.



</doc>
<doc id="256320" url="https://ta.wikipedia.org/wiki?curid=256320" title="யுரேனியம் பென்டா அயோடைடு">
யுரேனியம் பென்டா அயோடைடு

யுரேனியம் ஐயயோடைடு "(Uranium pentaiodide)" என்பது யுரேனியம், அயோடின் ஆகிய தனிமங்களின் கருத்தியலான சேர்மமாகும். இதனுடைய மூலக்கூற்று வாய்பாடு UI ஆகும். இச்சேர்மத்தில் +5 என்ற ஆக்சிசனேற்ற நிலையில் யுரேனியம் காணப்படுகிறது. யுரேனியம் ஐயயோடைடு இதுவரையில் எங்கும் தயாரிக்கப்படவில்லை.


</doc>
<doc id="256321" url="https://ta.wikipedia.org/wiki?curid=256321" title="யுரேனியம் ஆறாக்சைடு">
யுரேனியம் ஆறாக்சைடு

யுரேனியம் ஆறாக்சைடு "(Uranium hexoxide)" என்பது வழக்கத்திற்கு மாறான ஆனால் யுரேனியம் மற்றும் ஆக்சிசன் ஆகிய தனிமங்களின் கருத்தியலான சேர்மமாகும். இச்சேர்மத்தில் யுரேனியம் அணுவுடன் ஆறு ஆக்சிசன் அணுக்கள் இணைந்து காணப்படும். யுரேனியம் ஆறாக்சைடின் மூலக்கூற்று வாய்ப்பாடு UO ஆகும்.

யுரேனியம் ஆறாக்சைடு எண்முக அமைப்பு சீரொழுங்கில் இருப்பதாக முன்கணித்துக் கூறப்படுகிறது. மற்ற அமைப்புகளின் சீரொழுங்கு வாய்ப்புகள் குறித்து ஆராயப்படுகிறது. O வடிவில் உள்ள ஆக்சிசன் அணுக்கள் ஆக்சைடு அயனிகளாகவும் (O), D வடிவில் மூன்று பெராக்சைடு அயனிகளாகவும் (O), D வடிவில் இரண்டு ஆக்சோ அயனிகள் மற்றும் இருசோடி மேலாக்சைடுகளும் காணப்படுகின்றன.(O).


</doc>
<doc id="256323" url="https://ta.wikipedia.org/wiki?curid=256323" title="கடலோரக் கவிதைகள்">
கடலோரக் கவிதைகள்

கடலோரக் கவிதைகள் என்பது 1986ஆவது ஆண்டில் வெளியான ஒரு இந்தியத் தமிழ்த் திரைப்படமாகும். பாரதிராஜா இயக்கிய இத்திரைப்படத்தில், சத்யராஜ், ரேகா, ராஜா, ஜனகராஜ், கமலா காமேஷ் ஆகியோர் முக்கிய கதாபாத்திரங்களில் நடித்திருந்தனர். மேலும் இத்திரைப்படம், சிரஞ்சீவி, சுஹாசினி நடிப்பில் "ஆராதனா" என தெலுங்கில் மறுஆக்கம் செய்யப்பட்டது. கன்னடத்தில், பி. சி. பாட்டீல், பிரேமா ஆகியோரது நடிப்பில் "கௌரவா" என்ற பெயரில் மறுஆக்கம் செய்யப்பட்டது. இது, ரேகா, ராஜா, ரஞ்சனி ஆகிய மூவரும் நடித்த முதல் தமிழ்த் திரைப்படமாகும்.

சத்யராஜின் திரை வாழ்க்கையில் இத்திரைப்படம் ஒரு திருப்புமுனையாக அமைந்தது. இது 200 நாட்களைக் கடந்து திரையரங்குகளில் வெற்றிகரமாக ஓடியது.


சிறப்பான வரவேற்பு பெற்ற பாடல்களைக் கொண்ட இத்திரைப்படத்திற்கு இளையராஜா இசையமைத்திருந்தார்.


</doc>
<doc id="256331" url="https://ta.wikipedia.org/wiki?curid=256331" title="தேசிய மகளிர் ஆணையம் (இந்தியா)">
தேசிய மகளிர் ஆணையம் (இந்தியா)

தேசிய மகளிர் ஆணையம் (National Commission for Women (NCW), சனவரி 1992இல் உருவான இந்திய அரசின் சட்டபூர்வமான அமைப்பாகும்.மகளிர் நலன் தொடர்பான அனைத்துக் கொள்கைகளை உருவாக்கி இந்திய அரசுக்கு பரிந்துரைக்கிறது. இவ்வாணையத்தின் தற்போதைய தலைவர் லலிதா குமாரமங்கலம் ஆவார்.
அரசியல், சமயம், வேலை வாய்ப்பு ஆகியவற்றில் மகளிர்க்கான உரிமைகளைக் காத்திடவும், வரதட்சனை, வன்கொடுமை, பணிச் சுரண்டல், காவல் நிலையக் கொடுமைகள் போன்றவற்றில் மகளிரை காத்திட தேசிய மகளிர் ஆணையம் நடவடிக்கைகளை மேற்கொள்கிறது.

மகளிர் உரிமைகளுக்கான "இராஷ்டிர மகளிர்" (Rashtra Mahila) எனும் மாதாந்திர செய்தி இதழை ஆங்கிலம் மற்றும் இந்தி மொழிகளில் வெளியிடுகிறது.



</doc>
<doc id="256341" url="https://ta.wikipedia.org/wiki?curid=256341" title="இந்திய ஆணையங்களின் பட்டியல்">
இந்திய ஆணையங்களின் பட்டியல்

இந்திய ஆணையங்கள் பட்டியல் (List of Indian commissions), இந்திய அரசு மற்றும் இந்தியாவின் மாநில அரசுகளுக்கும் வழிகாட்டுதல், ஆலோசனை வழங்குதல் மற்றும் பல பிரச்சனைகளுக்கு தீர்வுகளை வழங்க தற்காலிக அல்லது நிரந்தர அடிப்படையில் இந்திய அரசால் அல்லது இந்திய மாநில அரசுகளால் சட்டத்தின்படி அமைக்கப்படும் அமைப்புகள் ஆகும். இவ்வாணையங்கள் தன்னாட்சி கொண்ட அமைப்புகளாகும். அவைகள்;




</doc>
<doc id="256358" url="https://ta.wikipedia.org/wiki?curid=256358" title="குளோரிக் அமிலம்">
குளோரிக் அமிலம்

குளோரிக் அமிலம் "(Chloric acid)" என்பது HClOஎன்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும். இது குளோரினுடைய ஆக்சோ அமிலமாகவும் , குளோரின் உப்புகள் தயாரிப்பதற்கான ஒரு முன்னோடியாகவும் இருக்கிறது. pKa ≈ −1 என்ற அமிலத்தன்மை எண் கொண்ட வலிமையான அமிலமான இச்சேர்மம் ஒரு ஆக்சிசனேற்றியாகவும் செயல்படுகிறது. 

வெப்ப இயக்கவியலில் குளோரிக் அமிலம் நிலைப்புத்தன்மை அற்றது என அதனுடைய விகிதச்சமமாதலின்மை தெரிவிக்கிறது. 

தோராயமாக 30 சதவீதச் செறிவுள்ள குளிர்ந்த நீர்த்த கரைசலில் குளோரிக் அமிலம் நிலைப்புத்தன்மையுடன் இருக்கிறது. எச்சரிக்கையுடன் குறைக்கப்பட்ட அழுத்தத்தில் இதை ஆவியாக்கினால் 40 சதவீதம் செறிவுள்ள கரைசலைத் தயாரிக்கமுடியும். இவ்விருவகையான் செறிவுக் கரைசல்களும் சிதவடைதலுக்கு உட்பட்டு பல்வகையான பொருட்களைத் தருகின்றன.

குளோரிக் அமிலம் ஒரு வலிமையான ஆக்சிசனேற்றியாகவும் செயல்படுகிறது. பெரும்பாலான உயினப்பொருட்களும் எளிதில் தீப்பற்றக்கூடிய பொருட்களும் இச்சேர்மத்தில் படநேர்ந்தால் அவற்றை எரித்து பொசுக்கிவிடும் தன்மை கொண்டதாகவும் விளங்குகிறது. 

கந்தக அமிலத்துடன் பேரியம் குளோரேட்டை சேர்த்து வினைப்படுத்தினால் குளோரிக் அமிலத்தைத் தயாரிக்கலாம். இவ்வினையில் கரையாமல் நிற்கும் பேரியம் சல்பேட்டை வீழ்படிவாக்குதல் முறையில் நீக்கலாம்.

ஐப்போ குளோரசு அமிலத்தைச் சூடுபடுத்தி குளோரிக் அமிலமும் ஐதரசன் குளோரைடையும் பெறுவது மற்றொரு வகையானத் தயாரிப்பு முறையாகும்.




</doc>
<doc id="256370" url="https://ta.wikipedia.org/wiki?curid=256370" title="ரேகா (தென்னிந்திய நடிகை)">
ரேகா (தென்னிந்திய நடிகை)

ஜோஸ்பின், அல்லது ரேகா என தமிழ், மலையாளத் திரைப்படங்களில் பரவலாக அறியப்படும் தென்னிந்திய திரைப்பட நடிகை ஆவார். இவர் "ராம்ஜி ராவ் ஸ்பீக்கிங்", "யே ஆட்டோ", "சகரம் சாக்சி" உள்ளிட்ட மலையாள வெற்றித் திரைப்படங்களிலும், "புன்னகை மன்னன்", "என் பொம்முக்குட்டி அம்மாவுக்கு", "கடலோரக் கவிதைகள்" உள்ளிட்ட தமிழ் வெற்றித் திரைப்படங்களிலும் நடித்துள்ளார். கேரளாவில் பிறந்த இவர் தமிழகத்தின் உதகையில் தனது படிப்பை முடித்தார். இவர் தற்போது தொலைக்காட்சி தொடர்களிலும், தமிழ்த் திரைப்படங்களில் துணைக் கதாப்பாத்திரங்களிலும் நடித்து வருகிறார். இவர் சிறந்த மலையாள நடிகைக்கான பிலிம்பேர் விருதை "தசரதன்" திரைப்படத்திற்காக பெற்றார்.

இவர் கடலுணவு ஏற்றுமதியாளரை 1996ஆம் ஆண்டில் திருமணம் செய்து கொண்டார். இவர்களுக்கு ஒரு மகள் உள்ளார்.




</doc>
<doc id="256379" url="https://ta.wikipedia.org/wiki?curid=256379" title="பகடை பனிரெண்டு">
பகடை பனிரெண்டு

பகடை பனிரெண்டு 1982ஆவது ஆண்டில் வெளியான ஒரு இந்தியத் தமிழ்த் திரைப்படமாகும். தாமோதரன் இயக்கிய இத்திரைப்படத்தில் கமல்ஹாசன், ஸ்ரீபிரியா ஒய். ஜி. மகேந்திரன் ஆகியோர் முக்கிய கதாபாத்திரங்களில் நடித்திருந்தனர்.





</doc>
<doc id="256382" url="https://ta.wikipedia.org/wiki?curid=256382" title="சோடியம் பெர்குளோரேட்டு">
சோடியம் பெர்குளோரேட்டு

சோடியம் பெர்குளோரேட்டு (Sodium perchlorate) என்பது NaClO. என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும். பொதுவாகக் காணப்படும் பெர்குளோரேட்டு உப்புகளில் அதிக கரைதிறன் கொண்ட சேர்மமாக இது கருதப்படுகிறது. வெண்மை நிறப்படிகங்களாகக் காணப்படும் இச்சேர்மம் நீரை உறிஞ்சும் தன்மையுடன் உள்ளது. நீர் மற்றும் ஆல்ககாலில் நன்கு கரைகிறது. பொதுவாக இச்சேர்மம் ஒருநீரேற்று சேர்மமாக சாய்சதுரப் படிகங்களாகக் கிடைக்கிறது.
சோடியம் பெர்குளோரேட்டின் உருவாதல் வெப்பம் −382.75 கியூ மோல்−1 ஆகும்

பலவிதமான பெர்குளோரேட்டு உப்புகள் தயாரிப்பில் சோடியம் பெர்குளோரேட்டு முன்னோடியாக விளங்குகிறது. மற்ற பெர்குளோரேட்டுகள் இதனுடன் ஒப்பிடுகையில் குறைந்த அளவு கரைதிறனையே பெற்றிருக்கின்றன. சோடியம் பெர்குளோரேட்டின் கரைதிறன் 25 பாகை செல்சியசு வெப்பநிலையில் 209கி/100 மி.லி எனக் கணக்கிடப்பட்டுள்ளது. சோடியம் பெர்குளோரேட்டுடன் ஐதரோ குளோரிக் அமிலத்தைச் சேர்த்து வினைப்படுத்தினால் பெர் குளோரிக் அமிலத்தைத் தயாரிக்கலாம்.
சோடியம் பெர்குளோரேட்டு நீருறிஞ்சும் சேர்மமாக இருப்பதால் அதை பட்டாசுத் தொழிலில் பயன்படுத்துவதில்லை. அமோனியம் மற்றும் பொட்டாசியம் பெர்குளோரேட்டுகள் பட்டாசுத் தொழிலில் பயன்படுத்தப்படுகின்றன. சோடியம் பெர்குளோரேட்டு மற்றும் பொட்டாசியம் அல்லது அமோனியம் குளோரைடுகளின் கரைசலை இரட்டைச் சிதைவுக்கு உட்படுத்துவதால் இவ்வுப்புகளைத் தயாரிக்கமுடியும்.

அதிகம் வினைபுரியாத மின்பகுளியாக சோடியம் பெர்குளோரேட்டு ஆய்வகங்களில் பலவழிகளில் பயன்படுகிறது. மூலக்கூற்று உயிரியியலில் டி.என்.ஏவைப் பிழிந்தெடுக்கும் முறைகள் மற்றும் கலப்பினமாகும் வினைகள் இவ்வினைகளுக்கு உதாரணமாகும்.
அதிதைராயிடு நோய் பாதிப்புடையவர்கள் அயோடின் எடுத்துக்கொள்வதைத் தடுக்கும் மருந்தாக சோடியம் பெர்குளோரேட்டு பயனாகிறது.
பிளாட்டினம் போன்ற செயல்திறனற்ற மின்வாயில் சோடியம் குளோரேட்டை நேர்மின் முனை ஆக்சிசனேற்றம் செய்வதால் சோடியம் பெர்குளோரேட்டைத் தயாரிக்க முடியும்
ClO + HO → ClO + H




</doc>
<doc id="256386" url="https://ta.wikipedia.org/wiki?curid=256386" title="செசில் (அரிமா)">
செசில் (அரிமா)

செசில் (Cecil), 13 வயது நிறைந்த தென்மேற்கு ஆப்பிரிக்க அரிமா ("Panthera leo bleyenberghi") ஆகும். இது சிம்பாப்வேயின் வாங்கே தேசியப் பூங்காவில் வாழ்ந்து வந்தது. இப்பூங்காவின் வருகையாளர்களைப் பெரிதும் கவர்ந்திருந்த செசில், ஆக்சுப்போர்டு பல்கலைக்கழகம் மேற்கொண்ட ஒரு பரந்த ஆய்வின் பகுதியாகக் கண்காணிக்கப்பட்டு வந்தது.

அமெரிக்காவைச் சேர்ந்த வால்டர் பால்மர் என்னும் பொழுதுபோக்கு வேட்டையாடி இதனை அம்பெய்திக் காயப்படுத்தினார். பிறகு, சூலை 1, 2015 அன்று, ஏறத்தாழ 40 மணி நேரங்களுக்குப் பிறகு, செசிலைத் துப்பாக்கியால் சுட்டுக் கொன்றனர். இக்கொலை பன்னாட்டு ஊடகக் கவனத்தை ஈர்த்ததோடு விலங்குப் பாதுகாவலர்கள், அரசியல்வாதிகள், புகழ்பெற்றவர்களின் கோபத்தையும் ஈட்டியது. பால்மரைக் கண்டித்து இணையத்தில் கண்டனங்கள் குவிந்தன. 



</doc>
<doc id="256392" url="https://ta.wikipedia.org/wiki?curid=256392" title="நரம்பு சிலந்தி நோய்">
நரம்பு சிலந்தி நோய்

டிராகுன்குலியாசிஸ் (Dracunculiasis), நோய்க்கு இன்னொரு பெயர் நரம்பு சிலந்தி நோய் ("guinea worm disease-GWD"). இது நரம்பு சிலந்தியால் ஏற்படும் ஒரு தொற்று. நரம்பு சிலந்தி வளார்புழு தொற்றுடைய நீர் வாழும் தெள்ளு பூச்சியுள்ள தண்ணீரைப் பருகும் நபர்களுக்கு இந்த நோய்த்தொற்று வருகிறது. ஆரம்பத்தில் நோய் அறிகுறிகள் ஏதும் தெரிவதில்லை . சுமார் ஒரு வருடம் கழித்து, நோய்வாய்பட்டவருக்கு எரிச்சலுடன் கூடிய ஒரு வலி ஏற்படுகிறது. பொதுவாகப் பெண் புழுக்களால் காலின் கீழ் பகுதி சருமத்தில் கொப்பளங்கள் தோன்றுகிறது. சில வாரங்கள் கழித்து அந்த புழு சருமம் வழியாக வெளியேறுகிறது இந்த காலகட்டத்தில் நடப்பதோ, வேலை பார்ப்பதோ சிரமமாக இருக்கும் . இந்த நோய் காரணமாக இறக்க நேரிடுவது சாதாரணமாக நிகழ்வதில்லை..

மனிதர்களைத் தவிர வேறு எந்த விலங்கினத்தையும் இந்த புழு நோய் தாக்குவதில்லை . இந்த புழுக்கள் சுமார் 2 மில்லிமீட்டர் அகலம் இருக்கும். முதிர்ந்த பெண் புழுக்கள் 60 லிருந்து 100 மில்லிமீட்டர் நீளத்திலும் இருக்கும். (ஆண் புழுக்கள் மிகவும் நீளம் குறைந்தவையாக இருக்கும்.) மனித உடலுக்கு வெளியே இதன் முட்டைகள் 3 வார காலம் உயிரோடிருக்கும் . . அதற்கு முன்பாகவே நீர் வாழும் தெள்ளு பூச்சிகளால் அவை உண்ணப்படவேண்டும். நீர் வாழும் தெள்ளு பூச்சிகளுக்குள் இந்த வளர்புழுக்கள் நான்கு மாதங்கள் வரை உயிரோடிருக்கும். இவ்வாறு இந்த நோய் ஒரு பகுதியிலுள்ள மனிதர்களிடம் பரவ ஒவ்வொரு ஆண்டும் சில காலம் அந்தப் பகுதியில் தங்கியிருக்க வேண்டும். பொதுவாக இந்த நோய்த்தொற்று, அறிகுறிகளை வைத்து கண்டறியப்படுகிறது..

ஆரம்பகால நோய்கண்டறிதல் மூலம் இந்த நோயைத் தடுக்கலாம். மேலும் நோய் தொற்றுள்ளவர் அவரது காயம் அல்லது புண் குடிநீரை மாசுபடுத்தாமல் பார்த்து கொள்ளவேண்டும். 

பிற முயற்சிகள் பின்வருமாறு:

இந்த நோய்க்கு மருந்தோ தடுப்பூசியோ கிடையாது. இந்த புழுக்களை மெதுவாக ஒரு குச்சியை அதன் மீது உருட்டி ஒரு சில வாரங்களில் அகற்றலாம். வளர்ந்து வரும் புழுக்களால் ஏற்படும் புண்களில் நுண்ணுயிரி தொற்று ஏற்படும். புழுக்களை அகற்றிய பிறகும் கூட வலி சில மாதங்களுக்கு தொடரலாம்.

2013 ஆம் ஆண்டு இந்த நோய் 148 நபர்களைத் தாக்கியதாக அறிவிக்கப்பட்டது. 1986 இல் ஏற்பட்ட பாதிப்புக்களை விட இது பத்து லட்சம் குறைவு. ஆப்ரிக்காவில் 4 நாடுகளில் மட்டுமே இந்த நோய் உள்ளது. 1980 ஆம் ஆண்டு புள்ளி விவரத்தை விட இது 20 நாடுகள் குறைவாகக் கொண்டுள்ளது அதிகமாகப் பாதிப்புள்ள நாடு தெற்கு சூடான். இது முதலாவதாக ஒழிக்கபடும் ஒட்டுண்ணி நோய் ஆக இருக்கலாம். 

நரம்புச் சிலந்தி நோய் பண்டைய காலத்தில் இருந்தே அறியப்பட்ட ஒன்று. எகிப்திய மருத்துவ குறிப்பான எபர்ஸ் பாப்பிரசில் இந்நோய் குறித்து கி.மு. 1550 ஆம் ஆண்டே குறிப்பிடபட்டுள்ளது. டிராகுன்குலியாசிஸ் என்ற பெயர் லத்தீன்மொழியில் இருந்து வந்தது "பறவைநாக துயர்", என்று அதற்கு பொருள். ஆனால் 17 ஆம் நூற்றாண்டில் ஐரோப்பியர்கள் மேற்கு ஆப்ரிக்காவின் கடலோரப் பகுதியான கினி யில் இந்த நோயைக் கண்ட பிறகே நரம்பு சிலந்தி ("guinea worm") என்ற பெயர் வந்தது. 

கினி புழுக்கள் போன்ற வேறொரு இனம் பிற விலங்குகளில் இந்த நோய் ஏற்பட காரணமாக இருக்கிறது.


</doc>
<doc id="256393" url="https://ta.wikipedia.org/wiki?curid=256393" title="2015 மதுவிலக்கு ஆதரவு போராட்டங்கள்">
2015 மதுவிலக்கு ஆதரவு போராட்டங்கள்

2015 மதுவிலக்குப் போராட்டங்கள் எனப்படுபவை மதுவிலக்கினை நடைமுறைப்படுத்த வேண்டும் எனும் கோரிக்கையை வலியுறுத்தி தமிழகத்தில் முன்னெடுக்கப்பட்ட போராட்டங்களைக் குறிக்கிறது. நீண்ட காலமாக பல்வேறு தரப்பினரால் மதுவிலக்கினை வலியுறுத்தியும், டாஸ்மாக் நிறுவனத்திற்கு எதிராக போராட்டங்கள் நடந்து வந்த போதிலும் காந்தியவாதி சசிபெருமாளின் மரணத்திற்குப் பிறகு போராட்டங்கள் வலுவடைந்தன.

கன்னியாகுமரி மாவட்டம் உண்ணாமலைக்கடை பேரூராட்சியில் உள்ள டாஸ்மாக் கடை பள்ளி, கல்லூரி, மற்றும் வழிபாட்டு இடங்களுக்கு அருகில் இருப்பதால் அதனை அகற்றுமாறு 2014 பிப்ரவரியில் சென்னை உயர் நீதிமன்றத்தின் மதுரை அமர்வு உத்தரவிட்டிருந்தது. அதனை அகற்றாததைக் கண்டித்து பேரூராட்சித் தலைவரும், சசிபெருமாளும் தீக்குளிப்புப் போராட்டம் நடத்தப்போவதாக அறிவித்தனர். சூலை 31, 2015 அன்று திடீரென காலை 8 மணிக்கு தொலைபேசிக் கோபுரத்தின் மீது ஏறி போராட்டம் நடத்தினர். ஒரு வாரத்தில் அப்புறப்படுத்துவதாக அதிகாரிகள் உறுதியளித்தனர். களைப்புடன் கோபுரத்தில் இருந்த சசிபெருமாளைத் தீயணைப்பு வீரர்கள் கயிறு கட்டிக் கீழே கொண்டுவந்தனர். ஆனால் அவர் இறந்துவிட்டிருந்தார். அவரது உடலில் இரத்தக்கறை இருந்ததாகவும் அவரது சாவிற்கான காரணத்தைக் கண்டறிய வேண்டும் என்று பல்வேறு தரப்பினரும் கோரினர். அவரது மரணம் குறித்து நீதிவிசாரணை நடத்த திமுக தலைவர் கருணாநிதி கோரினார்.. பல்வேறு அரசியல் கட்சியினரும் அவரது மரணத்திற்கு நீதிகேட்டு போராட்டங்களைத் தொடங்கினர்.

ஆளும் கட்சியான அதிமுக தவிர்த்து அனைத்துக் கட்சியினரும் கன்னியாகுமரி மாவட்டத்தில் ஆகத்து 4, 2015 அன்று ஒருநாள் கடையடைப்புப் போராட்டத்திற்கு அழைப்பு விடுத்தனர். தமிழகம் முழுவதும் ஆகத்து 4, 2015 அன்று முழு கடையடைப்புப் போராட்டம் நடத்த மதிமுக, விடுதலை சிறுத்தைகள் கட்சி, மனிதநேய மக்கள் கட்சி மூன்றும் அழைப்பு விடுத்தன. தேமுதிக, காங்கிரஸ், பாஜக, இந்திய கம்யூனிஸ்ட், மார்க்சிஸ்ட் கம்யூனிஸ்ட், வணிகர் சங்கங்களின் பேரவைகள் இப்போராட்டத்திற்கு ஆதரவு தெரிவித்தன.







சசிபெருமாள் கைபேசி கோபுரத்தில் ஏறி போராட்டம் நடத்தி உயிரிழந்ததைத் தொடர்ந்து, பல்வேறு இடங்களில் கோபுரங்களில் ஏறி போராட்டங்கள் நடத்தப்பட்டன.

ஆகஸ்ட் 2 அன்று கலிங்கப்பட்டியில் மதுவிலக்கு கோரி போராட்டம் நடைபெற்றது. இதில் அருகிலிருந்த டாஸ்மாக் கடை பொது மக்களால் அடித்து நொறுக்கப்பட்டது. வைகோ, திருமாவளவன் உள்ளிட்டோர் கைது செய்யப்பட்டு விடுதலை செய்யப்பட்டனர். இதைத் தொடர்ந்து ஆகஸ்ட் 4 அன்று தமிழகம் தழுவிய முழு அடைப்புக்கு வேண்டுகோள் விடுத்தனர். இப்போராட்டத்தில் தி.மு.க, பா.ம.க வை தவிர மதிமுக, விசிக, இந்திய கம்யூனிஸ்ட், மார்க்சிஸ்ட் கம்யூனிஸ்ட், மனிதநேய மக்கள் கட்சி, தேமுதிக, காங்கிரஸ், பாஜக உள்ளிட்ட அரசியல் கட்சிகளும், வணிகர் சங்க பேரவை உள்ளிட்ட அமைப்புகளும் பங்கேற்றன. போராட்டம் வெற்றிபெற்றதாக சென்னையில் வைகோ அறிவித்தார்.


"தமிழகத்தில் கடைசி சொட்டு மது ஒழிக்கப்படும் வரை நான் தொடர்ந்து போராடுவேன்" என்று பாமக நிறுவனர் ராமதாஸ் கூறினார்.

அதிகரித்துவரும் போராட்டங்களை கருத்திற்கொண்டு, அரசு உடனடியாக மதுவிலக்கினை நடைமுறைப்படுத்த வேண்டுமென மார்க்சிஸ்ட் கம்யூனிஸ்ட் கட்சியின் மாநிலச் செயலாளர் ஜி. இராமகிருசுணன் கேட்டுக் கொண்டார்.






மதுவிலக்குப் போராட்டம், அதற்கு ஆதரவு தெரிவுக்கும் அரசியல் கட்சிகள், செயற்பாட்டாளர்கள் குறித்து பல்வேறு வாதங்களும், விமர்சனங்களும் முன்வைக்கப்பட்டன:




</doc>
<doc id="256397" url="https://ta.wikipedia.org/wiki?curid=256397" title="துரை வையாபுரி">
துரை வையாபுரி

கோபால்சாமி துரை வையாபுரி என்பவர் மதிமுக தலைவர் வை. கோபால்சாமியின் மகனாவார். இவர் மதிமுக கட்சியின் முக்கியத் தேர்தல் பரப்புரையாளர்களில் ஒருவர். மதிமுக கட்சியின் இணையத்தளப் பிரிவிலும் இயங்கி வருபவர். 2014 இந்தியப் பொதுத் தேர்தலின் போது பா.ஜ.க. கட்சிக்கு ஆதரவாகவும் தே.மு.தி.க. கட்சிக்கு ஆதரவாகவும் தேர்தல் பரப்புரையில் இறங்கியவர். இவர் 2014இல் பட்டாசு தொடர்பாக இந்திய மத்திய அரசு விடுத்த புதிய சட்டத்தை எதிர்த்து, சிவகாசியில் உந்துருளி ஊர்வலத்தைத் தொடங்கி வைத்தார். இவர் 2016 தமிழ்நாடு சட்டமன்றத் தேர்தலிலும் மதிமுகவுக்கு ஆதரவாக தேர்தல் பரப்புரை ஆற்றினார்.

இவர் "இந்திய புகையிலை குழுமம்" என்னும் நிறுவனத்தில் பங்குத்தொகை வைத்திருக்கிறார். இந்த பங்குத்தொகை விவகாரம் மதிமுகவின் எதிர்த்தரப்புக் கட்சிக்காரர்களால் அதிகம் விமர்சிக்கப்படுகிறது. மேலும் இவர் வீ இரியாலிட்டி (V Realty) தனியார் வரையறுக்கப்பட்டது என்ற நிறுவனத்துக்கு இயக்குநராகவும் உள்ளார்.


</doc>
<doc id="256400" url="https://ta.wikipedia.org/wiki?curid=256400" title="சச்சப்போயா மக்கள்">
சச்சப்போயா மக்கள்

சச்சப்போயா மக்கள் அல்லது முகில் மக்கள் என்பவர்கள் அந்தீசு மலைத்தொடர்களில், இன்றைய பெருவில் வாழ்ந்த மக்கள் ஆவார். இன்கா இவர்களை அடக்கி ஆளும் முன் வளர்ச்சி அடைந்த நாகரிகத்தை இந்த மக்கள் கொண்டு இருந்தார்கள். இன்காவின் ஆட்சியை சச்சப்போயா தொடர்ச்சியாக எதிர்த்து வந்துள்ளார்கள். எசுபானியர்கள் தென் அமெரிக்காவை ஆக்கிரமித்து, இன்கா பேரரசை வீழ்த்திய பின்னர் இந்த மக்களுக்கு என்ன நடந்தது என்பது தொடர்பான தகவல்கள் தெளிவாகக் கிடைக்கப்பெறவில்லை. 

சச்சப்போயா மக்கள் பற்றிய தகவல்கள் தொல்பொருளியல் ஆய்வுகள் ஊடாகவும், எசுபானியர்கள் மூலங்கள் ஊடாகவும் கிடைக்கின்றன.

இந்த மக்களின் சமூக அமைப்பு சமத்துவம் மிக்கதாகவும் (egalitarian), இளகிய கூட்டாட்சியாகவும் (confederation) இருந்தாக தொல்லியல் ஆய்வாளர்கள் கருதுகிறார்கள்<. இது அக்காலத்தில் நிலவிய பெரும்பாலான சமூக அரசியல் அமைப்புகளில் இருந்து மாறுபட்டது ஆகும்.


</doc>
<doc id="256404" url="https://ta.wikipedia.org/wiki?curid=256404" title="ரோலாண்ட் காப்பியம்">
ரோலாண்ட் காப்பியம்

ரோலண்ட்டின் காப்பியம் (பிரெஞ்சு: La Chanson de Roland) என்பது இன்று கிடைக்கும் முதல் பிரெஞ்சு இலக்கியப் படைப்பு ஆகும். 4000 பாடல்களுடன் பழைய பிரெஞ்சில் இது எழுதப்பட்டுள்ளது. இந்தப் படைப்பு 11-12 ஆம் நூற்றாண்டைச் சார்ந்தது. 

இந்தக் காப்பியம் சார்லமங் (Charlemagne) ஆட்சியின் போது ரோன்சுவாக்கசு போரில் (Battle of Roncevaux) நடந்த நிகழ்வுகளின் திரிவுபெற்ற தகவல்களை அடிப்படையாகக் கொண்டது.

இந்த இலக்கியத்தின் கதாநாயகன் வீரமாகப் போராடி சதியால் வெளியாரால் கொல்லப்படுகிறான் என்பது பிரெஞ்சு தேசியவாதிகளாலும், படைத்துறைவாதிகளாலும் முன்னிறுத்தப்படும் கூறு ஆகும். 


</doc>
<doc id="256408" url="https://ta.wikipedia.org/wiki?curid=256408" title="குளோரசமிலம்">
குளோரசமிலம்

குளோரசமிலம் "(Chlorous acid)" என்பது HClO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வீரியம் குறைந்த இவ்வமிலத்தில் குளோரின் +3 என்ற ஆக்சிசனேற்ற நிலையில் உள்ளது. தூய்மையான நிலையில் குளோரசமிலம் நிலைப்புத்தன்மையற்று ஐப்போ குளோரசமிலமாகவும் குளோரிக் அமிலமாகவும் விகிதச் சமமாதலின்றி பிரிகையடைகிறது. ஐப்போ குளோரசமிலத்தில் குளோரின் +1 என்ற ஆக்சிசனேற்ற நிலையிலும் குளோரிக் அமிலத்தில் +5 என்ற ஆக்சிசனேற்ற நிலையிலும் காணப்படுகிறது.

இவ்வமிலத்தை தூய்மையான நிலையில் பெறுவது கடினம் என்றபோதிலும் குளோரசமிலத்திலிருந்து தயாரிக்கப்படும் இதனுடைய இணை காரமான குளோரைட் நிலைப்புத்தன்மையுடன் காணப்படுகிறது. இந்த எதிர்மின் அயனியால் உருவாகும் உப்புக்கு எடுத்துக்காட்டாக சோடியம் குளோரைட்டை கூறலாம். சோடியம் குளோரைட் மற்றும் இதனோடு தொடர்புடைய உப்புகள் சில சமயங்களில் குளோரின் ஈராக்சைடு தயாரிக்கப் பயன்படுகின்றன.
பேரியம் குளோரைட்டுடன் நீர்த்த கந்தக அமிலத்தைச் சேர்த்து சூடாக்குவதன் மூலமாக குளோரசமிலத்தை தயாரிக்கமுடியும்.

விகிதச்சமமாதலின்மை குளோரசமிலத்தின் ஆக்சிசனேற்றும் திறனை மட்டுப்படுத்தினாலும் கூட இது வொரு வலிமையான ஆக்சிசனேற்றியாகச் செயல்படுகிறது.

ஆலசன்களில் குளோரின் மட்டுமே தனித்துப் பிரித்தெடுக்கும் HXO2 வகையிலான அமிலங்களைத் தருகிறது. புரோமசமிலத்தையோ அயோடசமிலத்தையோ எப்போதுமே தனித்துப் பிரித்தெடுக்க முடிவதில்லை. புரோஅசமிலத்தின் புரோமைட் உப்புகள் சிலவாவது அறியப்படுகின்றன. ஆனால் அயோடைட் என்ற உப்புகள் எதுவும் அறியக் கிடைக்கவில்லை Neither bromous acid nor iodous acid has ever been isolated. A few salts of bromous acid, bromites, are known, but no iodites..


</doc>
<doc id="256413" url="https://ta.wikipedia.org/wiki?curid=256413" title="சுனிதி சாலமன்">
சுனிதி சாலமன்

சுனிதி சாலமன் (Suniti Solomon) (1938 அல்லது 1939 – 28 சூலை 2015) என்பவர் ஒரு மருத்துவராவார். இவர்தான் இந்தியாவின், தமிழகத்தின் சென்னையில் 1986 முதன் முதலில் எயிட்ஸ் நோயாளிகள் இருப்பதை கண்டறிந்தவர் ஆவார்.
இவர் சென்னை மருத்துவக் கல்லூரியில் நுண்ணுயிரியல் பேராசிரியராக அப்போது இருந்தார்.
இவர் எயிட்ஸ் நோயாளிகளுக்கான இந்தியாவின் முதல் தன்னார்வ ஆலோசனை மற்றும் சோதனை மையத்தை சென்னை மருத்துவக் கல்லூரியில் 1993இல் நிறுவினார். 1993இல் தன் வேலையை விட்டு விலகி எயிட்ஸ் ஆராய்ச்சி மற்றும் கல்வி அளிக்கும் ஒயி.ஆர்.ஜி. கேர் தொண்டு நிறுவனத்தைத் தோற்றுவித்தார். எயிட்ஸ் நோயிக்கு எந்த மருத்துவமனையும் சிகிச்சை அளிக்க மறுத்த அந்தக் காலகட்டத்தில் குறைந்த வசதிகளுடன் சென்னை பாண்டி பசார் பகுதியில் கூடாரத்தில் மருத்துவ சிகிச்சை அளிக்கத் துவங்கினார். 


</doc>
<doc id="256456" url="https://ta.wikipedia.org/wiki?curid=256456" title="தேவதாஸ் காந்தி">
தேவதாஸ் காந்தி

தேவதாஸ் காந்தி (22 மே 1900 – 3 ஆகத்து 1957) என்பவர் மோகன்தாஸ் கரம்சந்த் காந்தியின் நான்காவது மகனாவார். இவர் பிறந்தது தென்னாப்பிரிக்காவில் இவர் தன் பெற்றோருடன் இந்தியா திரும்பும்போது இளைஞனாக வளர்ந்திருந்தார். இவர் தன் தந்தையின் இயக்கத்தில் கலந்துகொண்டார். தன் வாழ்நாளில் பல காலம் சிறையில் கழித்தார். இவர் ஒரு பத்திரிக்கையாளராகவும் இருந்தார். இந்துஸ்தான் டைம்ஸ் இதழின் ஆசிரியராக இருந்தார். 

காந்தியுடன் சேர்ந்து விடுதலைப் போராட்டத்தில் ஈடுபட்ட இராஜாஜியின் மகளான இலட்சுமி என்பவருடன் தேவதாஸ் காதல்வயப்பட்டார். அப்பொழுது இலட்சுமியின் வயது பதினைந்து ஆகும். ஆனால் தேவதாசின் வயதோ இருபத்து எட்டு ஆகும். இருவரின் பெற்றோரும் காதலர்களை ஐந்தாண்டுகள் இருவரும் ஒருவரை ஒருவர் பார்க்காமல் திருமணத்திற்கு காத்திருக்குமாறு நிபந்தனை விதித்தனர். ஐந்தாண்டுகள் கழிந்தபின் 1933இல் இருவரின் பெற்றோரின் ஒப்புதலுடன் இவர்களின் திருமணம் நடந்தது. இவ்விருவருக்கும் இராசமோகன் காந்தி, கோபாலகிருஷ்ண காந்தி, இராமச்சந்திர காந்தி, தாரா காந்தி பட்டாசார்ஜீ ஆகிய நான்கு குழந்தைகள் ஆவர்.


</doc>
<doc id="256460" url="https://ta.wikipedia.org/wiki?curid=256460" title="ஈட்டி (1985 திரைப்படம்)">
ஈட்டி (1985 திரைப்படம்)

ஈட்டி 1985ஆவது ஆண்டில் ராஜசேகர் இயக்கத்தில் வெளியான ஒரு இந்தியத் தமிழ்த் திரைப்படமாகும். இத்திரைப்படத்தில் விஜயகாந்த், விஷ்ணுவர்தன், நளினி ஆகியோர் முக்கிய கதாபாத்திரங்களில் நடித்திருந்தனர். இது இசையமைப்பாளர் இளையராஜாவின் இசையமைப்பில் வெளியான திரைப்படமாகும். 




</doc>
<doc id="256463" url="https://ta.wikipedia.org/wiki?curid=256463" title="முப்பாசுபாரிக் அமிலம்">
முப்பாசுபாரிக் அமிலம்

முப்பாசுபாரிக் அமிலம் "(Triphosphoric acid)" என்பது HPO, என்ற மூலக்கூறு வாய்ப்பாடுடன் கூடிய ஒர் அமிலமாகும். இது பல்பாசுபாரிக் அமிலம் என்றும் அழைக்கப்படுகிறது. பாசுபாரிக் அமிலத்தின் குறுக்க வடிவம் முப்பாசுபாரிக் அமிலமாகும். பாசுபாரிக் அமிலக் ) குடும்பத்தில், பைரோபாசுபாரிக் அமிலத்திற்கு ( HPO ) அடுத்ததாக காணப்படும் மற்றொரு பல்பாசுபாரிக் அமிலம் முப்பாசுபாரிக் அமிலமாகும். பைரோபாசுபாரிக் அமிலம் இருபாசுபாரிக் அமிலம் என்றும் அழைக்கப்படுகிறது. 

அடினோசின் முப்பாசுபேட்டு (அ.மு.பா.) போன்ற சேர்மங்கள் யாவும் முப்பாசுபாரிக் அமிலத்தினுடைய எசுத்தர்கள் ஆகும். 

முப்பாசுபாரிக் அமிலம் படிகவடிவில் தயாரிக்கப்படுவதில்லை. ஒட்டுமொத்தமாக HPO என்ற சமநிலை கலவையில் 18 சதவீதம்முப்பாசுபாரிக் அமிலம் காணப்படுகிறது. சுழி பாகை செல்சியசு வெப்பநிலையில், சோடியம் முப்பாசுபேட்டு சேர்மத்தை அயனிப் பரிமாற்ற வினையினால் தூய முப்பாசுபாரிக் அமிலக் கரைசலைத் தயாரிக்கலாம்.
முப்பாசுபாரிக் அமிலத்தின் பல்வேறு வகையான அமிலத்தன்மை எண்கள் (pKa ) அறியப்படுகின்றன. 1.0 ; 2.2 ; 2.3 ; 5.7 ; 8.5,[1] 1.0 ; 2.2 ; 2.3 ; 3.7 ; 8.5 [2]


</doc>
<doc id="256468" url="https://ta.wikipedia.org/wiki?curid=256468" title="செம்மார்புக் குக்குறுவான்">
செம்மார்புக் குக்குறுவான்

செம்மார்புக் குக்குறுவான் அல்லது கன்னான் அல்லது "திட்டுவான் குருவி" ﻿ 
(coppersmith barbet ) என்பது ஒருவகை குக்குறுவான் பறவையாகும். இப்பறவை இந்தியத் துணைக்கண்டத்திலும் தென்கிழக்காசியாவின் சில பகுதிகளிலும் காணப்படுகிறது.

இப்பறவை கனத்த அலகுடனும், இலைப் பச்சை நிறத்துடனும், சிவந்த மார்பு, முன்தலைக் கொண்டும், மஞ்சள் கழுத்துடன், குட்டையான வாலுடன் இருக்கும். இப்பறவை ஆல், அரசு, அத்தி மரப் பழங்களை விரும்பி உண்ணும். ஈசல் போன்ற பூச்சிகளையும் உண்ணும். 

இப்பறவை வாழும் பகுதிக்கு ஏதாவது தீங்கு வந்தால் விநோத ஒலி எழுப்பும் தன்மை கொண்டது. இதனாலேயே பளியர் என்ற பழங்குடி மக்கள் இப்பறவையை திட்டுவான் குருவி என்று அழைப்பார்கள். ﻿


</doc>
<doc id="256471" url="https://ta.wikipedia.org/wiki?curid=256471" title="நைட்ரோசில்கந்தக அமிலம்">
நைட்ரோசில்கந்தக அமிலம்

நைட்ரோசில்கந்தக அமிலம் "(Nitrosylsulfuric acid )" என்பது NOHSO என்ற மூலக்கூறு வாய்ப்பாடுடன் கூடிய ஒர் வேதிச் சேர்மமாகும். நிறமற்ற திண்மப்பொருளான இச்சேர்மம் காப்ரோலாக்டம் ((CH)5C(O)NH.) என்ற கரிமச் சேர்மத்தைத் தொழில் முறையில் தயாரிக்கப் பயன்படுகிறது. 

சோடியம் நைட்ரைட்டை சுழி பாகை செல்சியசு வெப்பநிலையில் உள்ள அடர்த்தியான கந்தக அமிலத்தில் கரைத்து நைட்ரோசில்கந்தக அமிலம் தயாரிக்கலாம்:

கந்தக அமிலத்தின் அமில நீரிலி மற்றும் நைட்ரசு அமிலத்தின் கலப்பு அமிலமாகவும் இம்மூலக்கூறைக் காணமுடியும். மாறாக, நைட்ரிக் அமிலம் மற்றும் கந்தக டைஆக்சைடு இரண்டையும் சேர்த்து வினைப்படுத்துவதன் மூலமாகவும் நைட்ரோசில்கந்தக அமிலம் தயாரிக்க முடியும். 

கரிம வேதியியலில் அமீன்களில் இருந்து ஈரசனோனிய உப்புகளை தயாரிக்க நைட்ரோசில்கந்தக அமிலம் பயன்படுகிறது. தொடர்புடைய நைட்ரசு ஆக்சைடு வெளியிடும் செயலிகளில் நைட்ரோசோனியம் நான்கு புளோரோபோரேட்டு ([NO]BF4) மற்றும் நைட்ரோசில் குளோரைடு ஆகியனவும் உள்ளடங்கும்.


</doc>
<doc id="256489" url="https://ta.wikipedia.org/wiki?curid=256489" title="டெஸ்லா மோட்டார்ஸ்">
டெஸ்லா மோட்டார்ஸ்

டெஸ்லா மோட்டார்ஸ் (ஆங்: "Tesla Motors") அமெரிக்காவைச் சேர்ந்த ஒரு தானுந்து நிறுவனம். இந்நிறுவனம் மின் சேமிப்புக் கலன்களையும் விற்பனை செய்கிறது. 2003-ஆம் ஆண்டு தொடங்கப்பட்ட இந்நிறுவனம் இது வரை டெஸ்லா ரோட்ஸ்டர், மாடல் எஸ், மாடல் எக்சு ஆகிய மூன்று மின்னுந்துகளைத் தயாரித்துள்ளது. எலொன் மசுக் இதன் நிறுவனர்.
இந்த நிறுவனம் 2003-ஆம் ஆண்டு மரத்தின் இபெர்ஹார்ட் மற்றும் மார்க் டர்பென்னிங் என்பவர்களால் நிறுவிக்கபட்டது. இவரைகளை தவிர எலோன் மசுக், ஜேபி சுட்ருபேள் மற்றும் இயன் வ்ரைட் ஆகியோரும் துணை நிறுவனர்களாக கருதப்படுகின்றனர். 2003-ஆம் ஆண்டு ஜிம் நிறுவனம் தனது EV1 எனப்படும் வாகனத்தை தயாரிப்பிலிருந்து நிறுத்திக்கொண்டதோடு மற்றும் அழிக்கவும் செய்ததை தொடர்ந்து, இவர்களுக்கு இந்த டெஸ்லா மோட்டார்ஸ் நிறுவனத்தை உருவாக்க உந்துகோலாக விளங்கியது.

டெஸ்லா நிறுவனம் கடந்த டிசம்பர் 2017 வரை மூன்றுவகையான வாகன வடிவமைப்புகளை சந்தையில் விற்பனைக்கு அறுமுகப்படுத்தியுள்ளது. இந்த் நிறுவனத்தின் முதலாம் வடிவமைப்பு Tesla Roadster தற்பொழுது விற்பனையில் இல்லை.

தற்பொழுது விற்பனையில் உள்ள மாதிரிகள்; மொடல் எஸ் (Model S) , மொடல் க்ஸ் (Modal X), மொடல் 3 (Modal 3) ஆகியவை ஆகும்.

மொடல் எஸ்-யின் தயாரிப்பு பணிகள் ஜூன் 22, 2012-யில் தொடங்க பட்டன.
முதற்கட்டமாக ஐரோப்பாவில் ஆகஸ்ட் 2013 ழும்பின்னர் சீனாவில் ஏப்ரல் 2014 இந்த மொடல் எஸ் வகை வாகனங்கள் விற்பனைக்கு வந்தன. இதனை தொடர்ந்து வலதுபுறம் ஓட்டுநர் வகை வனங்கள் இங்கிலாந்து, ஆஸ்திரேலியம் ஹொங்கங் மற்றும் ஜப்பான் ஆகிய நாடுகளில் 2014-ஆம் ஆண்டு விற்பனைக்கு வந்தன. 
இந்த மொடல் எஸ் வகை வாகனங்கள் உலகரீதியான சில அங்கிகாரங்களை பெற்றுள்ளது. அவற்றில் குறிப்பிட்ட தக்கது, 2013-ஆம் ஆண்டு "Motor Trend Car of the Year"; "World Green Car"; Automobile Magazine's 2013 "Car of the Year" மற்றும் Time Magazine "Best 25 Inventions of the Year 2012"

மொடல் க்ஸ் வகை வாகனம் அலுமானனியத்தால் உருவாக்கபட்ட வடிவமைப்பை கொண்டுள்ளது. இதன் தயாரிப்பு பணிகள் 2013 ஆம் ஆண்டு தொடங்க திட்டமிடப்பட்டது. இருப்பினும் பின்னர் 2015-ஆம் ஆண்டில்தான் தயாரிப்பு பணிகள் தொடங்கப்பட்டன. இந்தவகை வகணங்கள் 5-, 6- மற்றும் 7 பேர் அமரக்கூடிய வகையில் வடிவமைக்கப்பட்டுள்ளது.
மொடல் க்ஸ் வகை வாகனங்கள் செப்டம்பர் 2015 முதல் சந்தைக்கு விற்பனைக்கு வந்தன.
நோர்வே நாட்டில் இந்த வாகனம் 2016-ஆம் ஆண்டு மின்சாரத்தால் இயங்கும் முதனிலை வாகனமாக கருதப்பட்டது.

மொடல் 3 வகை வாகனம் டெஸ்லாவின் 3ஆம் தலைமுறை வடிவமைப்பாகும். ஆரம்பத்தில் 'மொடல் இ' பேரிருட படவேண்டியநிலையில் போர்ட் வாகன நிறுவனத்தின் நீதிமன்ற முறையீட்டினால் இந்த வகை வாகனத்தின் பெயர் மொடல் 3 என அறிவிக்கப்பட்டது. மொடல் 3 அதிகபட்சம் 500கிமு வரை மின்சாரத்தை எட்டக்கூடிய ஆற்றல் கொண்டது. 31 மார்ச் 2016 இதன் முதல் வடிவமைப்பு உலகிற்கு கட்டப்பட்ட நிலையில் பத்தாயிரத்திற்கும் அதிகமானோர் இந்த வாகனத்திற்கு முன்பணம் செலுத்தினர். ஜூலை 2017 வரை 500,000 பேர் இந்த வாகனதை வாங்க பதிந்து கொண்டனர். 

டெஸ்லா இந்த மொடல் 3 வகை வாகன உற்பத்தியில் $2 முதல் $3 பில்லியன் அமெரிக்க டாலரை முதலிடக்கூடும் என எதிர்பார்க்கப்படுகிறது. முதல் 30 வண்டிகள் ஜூலை 28, 2017 நடைபெற்ற சிறப்பு நிகழ்வில் பயனீட்டாளர்களிடம் ஒப்படைக்கப்பட்டது. 2018ஆம் ஆண்டின் முதல் மூன்று மாதங்களில் மட்டும் 8,182 வண்டிகள் விற்கப்பட்டன. ஜனவரி 2018 தொடங்கி, மொடல் 3 வகை வாகனங்கள் அமெரிக்காவில் விற்பனையாகும் மின்சார வகை தணுத்துகளில் முதல் இடத்தை தக்கவைத்துக்கொண்டுள்ளது.


</doc>
<doc id="256490" url="https://ta.wikipedia.org/wiki?curid=256490" title="பகிர்வுரிமை">
பகிர்வுரிமை

பகிர்வுரிமம் ("Share-alike") என்பது ஒரு காப்புரிமைக் கலைச்சொல். இது பெரும்பாலும் படைப்பாக்கப் பொதுமங்கள் திட்டத்தால் பயன்படுத்தப்படுகிறது. இவ்வுரிமத்தின் கீழ் வெளியாகும் ஆக்கங்களின் படிகளையோ மாற்றங்களையோ பகிரும்போது முதன்மை ஆக்கம் பகிரப்பட்ட அதே உரிமம் அல்லது அதை ஒத்த உரிமத்தின் கீழ் வெளியிட வேண்டும். அளிப்புரிமை தரும் உரிமங்கள் யாவும் பகிர்வுரிமை அளிக்கும் கட்டற்ற மென்பொருள் அல்லது கட்டற்ற ஆக்கங்கள் ஆகும்.

தற்பொழுது, இரண்டு படைப்பாக்கப் பொதும உரிமங்கள் பகிர்வுரிமை அளிக்கின்றன:

இச்சொல் காப்புரிமைச் சட்டம் தொடர்பாக மட்டுமின்றி காப்புரிமம் தொடர்பான உரையாடல்களிலும் இடம்பெறுகிறது.

சூன் 2009 இல், விக்கிப்பீடியர் சமூகமும் விக்கிமீடியா அறக்கட்டளையின் அறங்காவலர் குழுவும் விக்கிப்பீடியா மற்றும் அதன் உறவுத் திட்டங்களுக்கான முதன்மை ஆக்க உரிமமாக படைப்பாகப் பொதுமம் ஆக்குநர்சுட்டு-பகிர்வுரிமை உரிமத்தை அறிவித்தனர். இம்முடிவு கட்டற்ற பண்பாட்டுக்கும் தொலைநோக்கு கொண்ட தலைமைக்கும் கிடைத்த வெற்றி என்று படைப்பாக்கப் பொதுமங்கள் நிறுவனம் பாராட்டியது.


</doc>
<doc id="256494" url="https://ta.wikipedia.org/wiki?curid=256494" title="வினய் கட்டியார்">
வினய் கட்டியார்

வினய் கட்டியார் (Vinay Katiyar), ( பிறப்பு: 11 நவம்பர் 1954) இந்தியாவின் உத்தரப்பிரதேசம் மாநிலத்தின் கான்பூரில் பிறந்தவர்.சங்கப் பரிவார் அமைப்புகளில் ஒன்றான விசுவ இந்து பரிசத்தின் இளைஞர் அணியான பஜ்ரங் தளத்தின் நிறுவனத் தலைவராவார். பாரதிய ஜனதா கட்சியின் தேசியச் செயலராகவும் இருந்தவர். மூன்று முறை நாடாளுமன்ற உறுப்பினராக பைசாபாத் தொகுதியிலிருந்து தேர்ந்தெடுக்கப்பட்ட வினய் கட்டியார், தற்போது நாடாளுமன்ற மாநிலங்களவை உறுப்பினராக உள்ளார்.

குர்மி சமுகத்தைச் சார்ந்த வினய் கட்டியார், சரண் கட்டியார் - சியாம் காளி இணையருக்கு கான்பூரில் பிறந்தவர்.
சங்கப் பரிவாரின் மாணவர் அமைப்பான அகில பாரதிய வித்தியார்த்தி பரிசத்தில் இணைந்த வினய் கட்டியார், உத்தரப்பிரதேச மாநில அமைப்புச் செயலளராக 1970 முதல் 1974 முடிய இருந்தார். பின்னர் 1980இல் ராஷ்டிரிய சுயம்சேவக் சங்கத்தின் முழு நேர ஆர் எஸ் எஸ் பிரச்சாரகராக சேவை செய்தார். ராம ஜென்மபூமி இயக்கத்தை வலுப்படுத்த பஜ்ரங் தளம் என்ற இந்து இளைஞர் அமைப்பை துவக்கி அதன் நிறுவனத் தலைவராகச் செயல்பட்டார்.

பின்னர் 2002ஆம் ஆண்டு முதல் 18 சூலை 2004 முடிய பாரதிய ஜனதா கட்சியின் உத்திரப் பிரதேச மாநிலத் தலைவராக இருந்த வினய் கட்டியார் 2006ஆம் ஆண்டு முதல் கட்சியின் தேசியச் செயலராகப் பணியாற்றினார்.
10, 11 மற்றும் 13வது நாடாளுமன்ற மக்களவைக்கு, 1991, 1996, 1999 ஆகிய ஆண்டுகளில் பைசாபாத் தொகுதியிலிருந்து நாடாளுமன்ற உறுப்பினராக தேர்ந்தெடுக்கப்பட்டார். வினய் கட்டியார் தற்போது நாடாளுமன்ற மாநிலங்களவை உறுப்பினராக உள்ளார்.


</doc>
<doc id="256499" url="https://ta.wikipedia.org/wiki?curid=256499" title="மெட்வே">
மெட்வே

மெட்வே ("Medway") என்பது தென்கிழக்கு இங்கிலாந்தில் கென்ட் மாவட்டத்தில் உள்ள ஒரு பேரூராட்சி ஆகும். இது கென்ட் மாவட்டத்தின் எல்லைக்குள் இருந்தாலும், சுய ஆட்சியில் இயங்குகிறது.

கி.பி.604 இல் கட்டப்பட்ட உரோச்சட்டர் தேவாலயம், இங்கிலாந்தின் இரண்டாவது பழமை வாய்ந்த தேவாலயம் ஆகும். ஆங்கிலத்தில் மிகப் பழமையான டெஃடுசு ரோஃப்பின்சசு என்ற சுவடு 12 ஆம் நூற்றாண்டில் இங்குதான் எழுதப்பட்டது.

கி.பி. 1088 இல் கட்டப்பட்ட உரோச்சட்டர் கோட்டை இங்கிலாந்தின் மிகவும் உயரமான நார்மன் அரண் ஆகும்.

முதலாம் எலிசபத்து இராணியின் கட்டளையால் கி.பி. 1559 இல் அப்னர் கோட்டை கட்டப்பட்டது.

கி.பி. 1667 மெட்வே மற்றும் சாத்தம் கப்பற்பட்டறை மீதான டச்சுத் தாக்குதலுக்குப் பின்னர், சாத்தம் கப்பற்பட்டறையின் மீதான தரைவழித் தாக்குதல்களை எதிர்கொள்ளும் நோக்கில் அம்கெர்ச்ட் கோட்டை கட்டப்பட்டது.

கி.பி. 1590 ல் சாத்தம் கப்பற்பட்டறையில் இயங்கிவந்த துணைநிலைப் படை அதிகாரிகளின் கீழ் இயங்கிய எழுத்தர்களால் (Clerk of the Cheque) கட்டப்பட்டது. சார்லஸ் டிக்கின்ஸ் அவர்களால் எழுதப்பட்ட பிக்விக் பேப்பர்கள் என்ற புதினத்திலும் இவ்விடம் பற்றி குறிப்பிடப்பட்டுள்ளது.

கி.பி. 1687 இல் கட்டப்பட்ட குயில்ட்கால் உள்ளாட்சிக் கட்டடம், தற்போது மெட்வேயின் அருங்காட்சியகமாகத் திகழ்கிறது.

சாத்தம் கப்பற்பட்டறை கி.பி 1567 மற்றும் கி.பி. 1572 க்கு இடைப்பட்ட காலத்தில் கட்டப்பட்ட கப்பல் கட்டுமானத் தளம் ஆகும்.

வில்லியம் ஆடம்சு (மாலுமி) என்பவர் ஜப்பானை முதன் முதலில் சென்றடைந்த இங்கிலாந்து நாட்டவர் ஆவார். இவர் இங்கிலாந்தின் கென்ட் மாவட்டத்தில், சில்லிங்காம் என்ற சிற்றூரில் பிறந்தார்.

சார்லஸ் டிக்கின்ஸ் விக்டோரியா காலத்தைச் சேர்ந்த மிகவும் புகழ் பெற்ற ஆங்கிலப் புதின எழுத்தாளர்களில் ஒருவரும், தீவிரமான சமூகப் பரப்புரையாளரும் ஆவார்.



</doc>
<doc id="256507" url="https://ta.wikipedia.org/wiki?curid=256507" title="மீள்வரு தொடர்பு">
மீள்வரு தொடர்பு

கணிதத்தில் மீள்வரு தொடர்பு ("recurrence relation") என்பது, ஒரு தொடர்முறையின் ஒன்று அல்லது ஒன்றுக்கு மேற்பட்ட சில தொடக்க உறுப்புகள் தரப்பட்ட நிலையில், அத்தொடர்முறையின் பிற உறுப்புகள் அனைத்தையும் தருகின்ற மீள்வரு வரையறையாகவுள்ள சமன்பாடு ஆகும். இதில், முந்தைய உறுப்புகளின் சார்பாக ஒரு தொடர்முறையின் உறுப்புகள் வரையறுக்கப்படுகின்றன.

ஃபிபனாச்சி எண்கள்:
formula_1

ஃபிபனாச்சி எண்களின் மீள்வரு தொடர்பு:

தரப்படும் தொடக்க எண்கள்:

மீள்வரு தொடர்பைப் பயன்படுத்த:
என ஃபிபனாச்சி எண்கள் ஒவ்வொன்றும் அதன் முந்தைய இரு எண்களின் சார்பாக அமைவதைக் காணலாம்

ஈறுப்புத் தேற்றத்தின் விரிவிலுள்ள உறுப்புகளின் கெழுக்கள் ஈருறுப்புக் கெழுக்கள் எனப்படும். அவை வழக்கமாக formula_8எனக் குறிப்படுகின்றன. "n" பொருட்களிலிருந்து "k" பொருட்களைத் தேர்ந்தெடுக்கக் கூடிய வழிகளின் எண்ணிக்கையை formula_9, தருகிறது.

ஈருறுப்புக் கெழுக்களின் மீள்வரு தொடர்பு:

தரப்படுள்ள தொடக்க மதிப்பு:
formula_11. 

இதனைப் பயன்படுத்தி formula_12 எனப் பதிலிட்டு ஈருறுப்புக் கெழுக்களைக் காண, அவை பாஸ்கலின் முக்கோணத்தை அமைக்கும்.

formula_13 வாய்பாட்டின் மூலமும் ஈருறுப்புக் கெழுக்களைக் காணலாம்.




</doc>
<doc id="256523" url="https://ta.wikipedia.org/wiki?curid=256523" title="செனான் அறுபுளோரோரோடேட்டு">
செனான் அறுபுளோரோரோடேட்டு

செனான் அறுபுளோரோரோடேட்டு "(Xenon hexafluororhodate)" என்பது XeRhF6 என்ற மூலக்கூறு வாய்ப்பாடு கொண்டுள்ள மந்தவாயு சேர்மமாகும். முதன்முதலில் 1963 ஆம் ஆண்டில் நீல் பார்ட்லெட் என்பவரால் தொகுப்பு முறையில் இச்சேர்மம் தயாரிக்கப்பட்டது.. செனான் அறுபுளோரோபிளாட்டினேட்டுடன் ஒத்த அமைப்பை செனான் அறுபுளோரோரோடேட்டும் பெற்றுள்ளது.

செனானுடன் நேரடியாக ரோடியம் அறுபுளோரைடு சேர்த்து வினைப்படுத்தினால் செனான் அறுபுளோரோரோடேட்டு தயாரிக்க முடியும்.:


</doc>
<doc id="256524" url="https://ta.wikipedia.org/wiki?curid=256524" title="தங்கச்சிமடம்">
தங்கச்சிமடம்

தங்கச்சிமடம் இராமநாதபுரம் மாவட்டத்தில் மண்டபம் ஊராட்சி ஒன்றியத்தைத் சேர்ந்த ஒரு இரண்டாம் நிலை ஊராட்சியும் ஆகும். இந்த ஊராட்சியில் வடக்கு, தெற்கு என இரண்டு பக்கமும் கடலோர மீனவக் கிராமங்கள் உள்ளன.

தங்கச்சிமடம் சாலைப் போக்குவரத்து வசதிகள் நன்கு பெற்ற ஊராகும். மேலும் தங்கச்சிமடம் இந்தியாவின் அனைத்து பகுதிகளில் இருந்தும் போக்குவரத்து வசதியைப் பெற்றுள்ளது. முன்னர் இங்கே அமைந்திருந்த இரயில் நிலையம் பின்னர் அகற்றப்பட்டது. தற்போதுள்ள பாம்பன் நிலையம் அருகிலுள்ள ரயில் நிலையமாகும். எனினும், இந்தியாவின் பகுதிகளை இணைக்கும் முக்கிய இரயில்கள் பாம்பனில் நிற்பதில்லை, அவை இராமேசுவரத்தில் மட்டுமே நின்று புறப்படுகின்றன.


இங்கு ஆண்டுதோறும் பலவிதமான திருவிழாக்கள் கொண்டாடப்படுகின்றன. அதில் குறிப்பிடத்தக்கது, முத்துமாரியம்மன் முளைக்கொட்டு உற்சவமாகும். இவ்விழாவானது ஆடி மாதந்தோறும் விமரிசையாகக் கொண்டாடப்படும்.

இவ்வூரின் அருகில் உள்ள "பேக்கரும்பு" எனும் ஊரில், இந்தியாவின் முன்னாள் குடியரசுத்தலைவர் அப்துல் கலாமின் சமாதி அமைந்துள்ளது.

இவ்வூர் மக்கள் பலதரப்பட்ட தொழில்களில் ஈடுபட்டுள்ளார்கள். மீன்பிடித்தொழில் இங்கு முக்கியமான ஒன்றாகும். இப்பகுதியில் தென்னை மரங்கள் அதிகமாக உள்ளதால் கயிறு திரித்தல் தொழிலில் பெண்கள் ஈடுபட்டு வருகின்றனர்.. இங்கிருந்து பல்வேறு ஊர்களுக்கு தேங்காய் ஏற்றுமதி செய்யப்படுகிறது. மேலும் இங்கு மல்லிகைச் செடிகள் பதியமிடப்பட்டு பல்வேறு ஊர்களுக்கு ஏற்றுமதி செய்தலும் முக்கியமான தொழிலாக உள்ளது. வெளிநாடுகளிலும், வெளியூர்களிலும் வேலை பார்க்கும் தொழிலாளிகள் மற்றும் பட்டதாரிகளின் எண்ணிக்கையும் கணிசமாக உள்ளது.



</doc>
<doc id="256527" url="https://ta.wikipedia.org/wiki?curid=256527" title="திரிஷா இல்லனா நயன்தாரா">
திரிஷா இல்லனா நயன்தாரா

திரிஷா இல்லனா நயன்தாரா, 2015-ம் ஆண்டு வெளிவந்த ஒரு இந்தியத் தமிழ் நகைச்சுவைத் திகில் திரைப்படமாகும். இத்திரைப்படத்தை ஆதிக் ரவிச்சந்திரன் எழுதி இயக்குகிறார். இப்படத்தில் ஜி. வி. பிரகாஷ் குமார், ஆனந்தி, மனிஷா யாதவ் ஆகியோர் முக்கிய கதாபாத்திரங்களிலும், நடிகை சிம்ரன் துணைக் கதாப்பாத்திரத்திலும் நடித்துள்ளனர்.



</doc>
<doc id="256535" url="https://ta.wikipedia.org/wiki?curid=256535" title="பிளாட்டினம்(IV) புரோமைடு">
பிளாட்டினம்(IV) புரோமைடு

பிளாட்டினம்(IV) புரோமைடு "(Platinum(IV) bromide)" என்பது PtBr4 என்ற மூலக்கூறு வாய்ப்பாடு கொண்டுள்ள ஒரு வேதியியல் சேர்மமாகும். பிளாட்டினம் மற்றும் புரோமின் தனிமங்கள் சேர்ந்து இச்சேர்மம் உருவாகிறது.

பிளாட்டினம்(IV) புரோமைடும் தங்க(III) புரோமைடும் சேர்ந்த நீர்க்கரைசல் சீசியம் தனிமத்தின் இருப்பைக் கண்டறியும் சோதனைக்குப் பயன்படுத்துகிறார்கள். ஒரு வடிதாளில் பெயர் தெரியாத தனிமத்தின் கரைசல் ஒரு துளியையும் பிளாட்டின தங்க புரோமைடுகளின் மேற்குறிப்பிட்ட கரைசலின் ஒரு துளியையும் இடும்போது சாம்பல் அல்லது கருப்பு நிற கறை தோன்றினால் அது சீசியத்தின் இருப்பைத் தெரிவிப்பதாக கருதப்படுகிறது. இருந்தபோதிலும் இவ்வினைக்கான வினைவழி முறை அறியப்படவில்லை.


</doc>
<doc id="256539" url="https://ta.wikipedia.org/wiki?curid=256539" title="ஹரிலால் காந்தி">
ஹரிலால் காந்தி

ஹரிலால் காந்தி (Harilal Mohandas Gandhi) (தேவநாகரி: हरीलाल गांधी), (பிறப்பு:1888 –இறப்பு: 18 சூன் 1948), மகாத்மா காந்தியின் மூத்த மகன் ஆவார்.

ஹரிலால் இங்கிலாந்து சென்று வழக்கறிஞர் தொழிலுக்குக் கல்வி பெற விரும்பியதை, மகாத்மா காந்தி ஏற்றுக்கொள்ளவில்லை. எனவே ஹரிலால் குடும்ப உறவுகளை 1911இல் துறந்தார். இஸ்லாம் சமயத்திற்கு மாறித் தன் பெயரை அப்துல்லா காந்தி என்று வைத்துக் கொண்டார். பலரின் வற்புறுத்தலால் மீண்டும் தாய் சமயமான இந்து சமயத்திற்கே திரும்பி விட்டார். 

ஹரிலால் "குலாப்" என்பரை மணந்து ஐந்து குழந்தைகளுக்கு தந்தையானர். ஹரிலாலின் மூத்த மகளான ரமிபென்னின் மகளான "நீலம் பரிக்" என்பவர் ஹரிலால் குறித்தான "காந்திஜி இழந்த இறுதி அணிகலன்:ஹரிலால் காந்தி" என்ற தலைப்பில் வரலாற்று நூலை எழுதியுள்ளார். ஹரிலாலின் வாழ்க்கை குறித்து "பகுபாய் தலால்" என்பவரும் ஒரு நூலை எழுதியுள்ளார்.

காந்திஜியின் இறுதிச்சடங்கின் போது காணப்பட்ட ஹரிலால், பின்னர் கல்லீரல் நோய் காரணமாக 18 சூன் 1948 அன்று மும்பை நகராட்சி மருத்துவமனையில் மரணமடைந்தார்.




</doc>
<doc id="256548" url="https://ta.wikipedia.org/wiki?curid=256548" title="அலங்கார உபகார மாதா திருத்தலம் கன்னியாகுமரி">
அலங்கார உபகார மாதா திருத்தலம் கன்னியாகுமரி

புனித அலங்கார உபகார மாதா திருத்தலம் தமிழ்நாடு மாநிலத்தில் உள்ள கன்னியாகுமரி மாவட்டத்தில் அமைந்துள்ள சிறப்பு வாய்ந்த கத்தோலிக்க ஆலயமாகும். இது ஒரு புகழ் பெற்ற சுற்றுலாத் தலமாகும். இத்திருத்தலம் 100 ஆண்டுகள் பழைமையானது. அன்னை மரியாளுக்கு அர்பணிக்கப்பட்ட ஆலயம் என்ற சிறப்பு வாய்ந்தது. 153 அடி உயர கோபுரம் 153 அடி நீளம் கொண்ட ஆலயம் ஜெபமாலை மணிகளின் எண்ணிக்கையான 153 என்பதை அடிப்படையாகக்கொண்டு அமைக்கப்பட்டு அதன் உச்சியில் பொற்சிலுவையால் அலங்கரிக்கப்பட்டுள்ளது இவ்வாலயத்தின் சிறப்பம்சமாகும்.

இயேசுவின் பன்னிரு திருத்தூதர்களுள் ஒருவரான புனித தோமர் 1ஆம் நூற்றாண்டில் கன்னியாகுமரி வருகை தந்தார். கன்னியாகுமரி வாழ் மக்கள் கிறித்தவ மறையைத் தழுவினர். ஆனால் இவர்கள் மத்தியில் ஆன்மீகப் பணி புரியவும், வழிபாடுகள் நிறைவேற்றவும் குருக்கள் எவருமே இருக்கவில்லை. 15ஆம் நூற்றாண்டில் கன்னியாகுமரியில் தூய புனித சூசையப்பர் ஆலயம் போர்த்துகிசிய ஆளுகையின் கீழ் இருந்தது. நெருப்பில் இந்த ஆலயம் அழிந்தது. 1496, 1526 ஆண்டு கல்வெட்டுக்கள் கன்னியாகுமரியில் பரதவர்கள் கத்தோலிக்க மறையைத் தழுவியிருந்தனர் என்பதற்கான அடையாளங்களாக உள்ளன.

கன்னியாகுமரியில் 16ஆம் நூற்றாண்டில் மகிழ்ச்சி மாதா ஆலயம் இருந்தது. இந்த ஆலயமே கன்னியாகுமரி வாழ் பரதவ குலகிறிஸ்தவர்களுக்கு பங்கு ஆலயமாக விளங்கிற்று. 

1542-ம் ஆண்டு புனித பிரான்சிசு சவேரியார் கன்னியாகுமரி மகிழ்ச்சி மாதா குடிசைக் கோவிலுக்கு வருகை தந்தார், திருப்பலியும் நிறைவேற்றினர். புனித சவேரியார் முத்துக்குளித்துறை கிராமங்கள் தோறும் மணியடித்தபடி சென்று அங்கு ஆட்கள் கூடியதும் அவர்களுக்கு இயேசு கிறிஸ்துவைப் பற்றிய செய்திகளைக் கூறியும் நோயாளிகளைச் சந்தித்தும் வந்தார். 1544ஆம் வருடம் பிரான்சிஸ் மன்சில (francis mansilasu) இறைப்பணி செய்துவந்தார். 1548 ஆம் வருடம் வடுகப்படையினர் கன்னியாகுமரியை முற்றுகையிட்டு சூறையாடினர். அச்சமயத்தில் பிரான்சிசு சவேரியார் கன்னியாகுமரி கிறித்தவர்களுடன் பாறையில் தங்கி இறைப்பணியைச் செய்துவந்தார். 1548ஆம் வருடம் இயேசு சபையின் மறைப்பரப்பு தளமாக இருந்தது.

1700 ஆம் வருடம், மகிழ்ச்சி மாதா குடிசைக் கோவில் தூய அலங்கார மாதா ஆலயமாக மாற்றினர். இந்த ஆலயம் உரோமை கட்டிடக்கலையில் கட்டப்பட்டது. தங்கப் பீடம் உருவக்கப்பட்டது. இந்த தங்கப் பீடத்தில் அலங்கார மாதாவின் அற்புத சுருபத்தை வைத்தனர். 1798 மாதாவின் தங்கதேர் உருவாக்கப்பட்டது. 1833 இல் புனித சூசையப்பர் தங்கதேர் உருவக்கப்பட்டது.
கன்னியாகுமரி தூய அலங்கார உபகார மாதா ஆலயம் திருத்தலமாக அறிவிக்கப்பட்டுள்ளது. 1544-ம் ஆண்டு தூய பிரான்சிசு சவேரியார் கன்னியாகுமரி மகிழ்ச்சி மாதா ஆலயத்துக்கு வருகை தந்தார். பழமைவாய்ந்த இந்த ஆலயத்தில் சவேரியார் திருப்பண்டம் அடங்கிய கதிர் பாத்திரம் வைக்கப்பட்டுள்ளது. அதேபோல, 7 புனிதர்களின் திருப்பண்டம் அடங்கிய வெள்ளிப் பாத்திரமும் வைக்கப்பட்டுள்ளது. இங்கு பல்வேறு அற்புதங்கள் நடைபெற்று வருகின்றன. உள்நாட்டிலிருந்து மட்டுமன்றி பல்வேறு நாடுகளிலிருந்தும் தினமும் ஏராளமான சுற்றுலா பயணிகள் வந்து செல்கின்றனர். உள்ளூரில் இருந்து இந்து, முஸ்லிம் சமுதாயத்தைச் சேர்ந்தோரும் வருகின்றனர். இந்நிலையில், திருச்சபை சட்டத்தின் கீழ் 2011 ம் ஆண்டு செப்டம்பர் மாதம் சனிக்கிழமை காலை நடைபெற்ற தேதி திருவிழா திருப்பலியில் கோட்டார் மறைமாவட்ட ஆயர் பீட்டர் ரெமிஜியுஸ் இந்த ஆலயத்தைத் திருத்தலமாக அறிவித்துள்ளார்.



</doc>
<doc id="256550" url="https://ta.wikipedia.org/wiki?curid=256550" title="மணிலால் காந்தி">
மணிலால் காந்தி

மணிலால் காந்தி (ஆங்கிலம்: Manilal Mohandas Gandhi) (28 அக்டோபர் 1892 – 5 ஏப்ரல் 1956) , மோகன்தாஸ் கரம்சந்த் காந்தி, கஸ்தூரிபாய் காந்தி இணையரின் இரண்டாவது மகனாவார். மணிலால் இராஜ்கோட்டில் பிறந்தார். 1897இல் முதன் முறையாக தென்னாப்பிரிக்கா சென்று, டர்பனுக்கு அருகில் உள்ள போனிக்சு ஆசிரமத்தில் சிறிதுகாலம் இருந்தார். பிறகு இந்தியா திரும்பினார். 1917இல் மீண்டும் தென்னாப்பிரிக்கா சென்ற மணிலால், போனிக்சு ஆசிரமத்தில் குசராத்தி-ஆங்கிலம் ஆகிய மொழிகளில் வெளியிடப்பட்ட ’இந்தியன் ஒபீனியன்’ என்ற வார இதழில் பணியாற்றினார். 1918இல் அந்த இதழ் தொடர்பான பெரும்பங்கு பணிகளை மேற்கொண்ட மணிலால் , 1920-ல் அதன் ஆசிரியர் ஆனார். தன் தந்தைபோலவே நிறவெறி ஆட்சியாளர்களால் மணிலால் பலமுறை சிறை சென்றார். அவர் இறந்த 1956-ம் ஆண்டுவரை அவ்விதழின் ஆசிரியராக இருந்தார்.

1927-ல் மணிலால் சுசிலா மஷ்ருவாலா என்பவரை மணந்தார். இவர்களுக்கு சீதா (1928), இலா (1940) என இரு பெண் குழந்தைகளும், அருண் காந்தி (1934) என்கிற மகனும் ஆவர். அருண், இலா ஆகியோர் சமூக, அரசியல் செயற்பாட்டாளர்கள் ஆவர். சீதாவின் மகளான உமா டி.மெஸ்திரி அண்மையில் மணிலால் வரலாறு குறித்த புத்தகத்தை வெளியிட்டார். 


</doc>
<doc id="256561" url="https://ta.wikipedia.org/wiki?curid=256561" title="அமோனியம் அறுகுளோரோ இரிடேட்டு">
அமோனியம் அறுகுளோரோ இரிடேட்டு

அமோனியம் அறுகுளோரோ இரிடேட்டு (Ammonium hexachloroiridate) என்பது (NH)[IrCl] என்ற மூலக்கூறு வாய்ப்பாடு கொண்டுள்ள ஒரு கனிம வேதியியல் சேர்மமாகும். இந்த அடர்பழுப்பு நிறத் திண்மம் இரிடியம்((IV) அணைவு அயனியின் [IrCl]. அமோனியம் உப்பு ஆகும். பொதுவாக காணப்படும் இந்த இரிடியச் சேர்மமே வர்த்தக நோக்கிலும் முக்கியத்துவம் பெற்ற இரிடியச் சேர்மமாக விளங்குகிறது.

அமோனியம் அறுகுளோரோபிளாட்டினேட்டின் அமைப்பு போலவே இவ்வுப்பும் கனச்சதுர நோக்குருவில் படிகமாகிறது என எக்ஸ் கதிர் படிகவியல் ஆய்வு அடையாளப்படுத்துகிறது. இரிடியம்((IV) அணைவு அயனி [IrCl] மையங்கள் எண்முக மூலக்கூற்று வடிவியலை ஏற்றுள்ளன.

கனிமங்களில் இருந்து இரிடியத்தைத் தனித்துப் பிரிக்கும்போது முக்கியமான இடைநிலைச் சேர்மமாக அமோனியம் அறுகுளோரோ இரிடேட்டு விளங்குகிறது. பெரும்பாலான தனிமங்கள் அவற்றின் நீர்த்த குளோரைடு கரைசலுடன் ஐதரசன் சல்பைடைச் சேர்க்கும்போது கரையாத சல்பைடு உப்புகளைத் தருகின்றன. ஆனால் [IrCl] அணைவு அயனி, ஈனி பதிலீட்டைத் தடுக்கிறது. ஐதரசன் வாயுச் சூழலில் இதைச் சூடுபடுத்தும்போது திண்மநிலையில் உள்ள உப்பு உலோகமாக மாறுகிறது:


</doc>
<doc id="256562" url="https://ta.wikipedia.org/wiki?curid=256562" title="ராம்தாஸ் காந்தி">
ராம்தாஸ் காந்தி

ராம்தாஸ் காந்தி (Ramdas Gandhi) (1897 – 14 ஏப்ரல் 1969), மகாத்மா காந்தியின் மூன்றாவது மகனாவார். தென்னாப்பிரிக்காவில் பிறந்த ராம்தாஸ், தன் பெற்றோர் மற்றும் உடன் பிறப்புகளை விட்டு தனியே வாழ்ந்தவர். இவரது மனைவி நிர்மலா. ராம்தாஸ் காந்திக்கு சுமித்திரா, கனு காந்தி மற்றும் உஷா காந்தி என மூன்று குழந்தைகள். 
இவர் தன் தந்தை மகாத்மா காந்தியுடன் இந்திய விடுதலை இயக்கத்தில் பங்கெடுத்தவர். விடுதலை இயக்கப் போராட்டங்களால் தொடர்ந்து சிறை சென்றவர்.

காந்திஜியின் விருப்பப்படி, ராம்தாஸ் காந்தி காந்திஜியின் சிதைக்கு தீ மூட்டிய போது தேவதாஸ் காந்தியும் உடனிருந்தார். 


</doc>
<doc id="256563" url="https://ta.wikipedia.org/wiki?curid=256563" title="கனு காந்தி">
கனு காந்தி

கனு காந்தி (Kanu Gandhi) (1917-1986), மகாத்மா காந்தியின் பேரனும், ராம்தாஸ் காந்தி – நிர்மலா இணையரின் மகன் ஆவார். இவரின் உடன் பிறந்த சகோதரிகள் சுமித்திரா காந்தி மற்றும் உஷா காந்தி ஆவார். 

கனு காந்தி, காந்திஜியின் தனி உதவியாளர்களில் ஒருவராக இருந்தவர். காந்திஜியியுடன் நெருங்கிப் பழகி அவருடன் ஆசிரமங்களில் தங்கி பணி புரிந்தவர். காந்திஜியின் இறுதிப் பத்தாண்டுகளில் நடந்த முக்கிய நிகழ்வுகளை புகைப்படமெடுத்தவர்.

1944ஆம் ஆண்டில் காந்திஜியின் ஆதரவுடன், ஆசிரமத்தில் 13 ஆண்டுகளாக வாழ்ந்த "காந்தியின் கைத்தடி" என்று செல்லமாக அழைக்கப்பட்ட "அபாபென் சட்டர்ஜி" எனும் பெண்ணை, கஸ்தூரிபாய் மற்றும் காந்திஜியின் ஆசிகளுடன் கனு காந்தி திருமணம் செய்து கொண்டார்.


</doc>
<doc id="256564" url="https://ta.wikipedia.org/wiki?curid=256564" title="அரபு மொழிபெயர்ப்பு இயக்கம்">
அரபு மொழிபெயர்ப்பு இயக்கம்

அரபு மொழிபெயர்ப்பு இயக்கம் (கிபி: 800 - 1000) என்பது இசுலாமியப் பொற்காலத்தின் போது, பக்தாத்தின் அறிவு அவையினை (House of Wisdom) மையமாகக் கொண்டு, பெரும் வீச்சுடன் செயற்பட்ட ஒரு மொழிபெயர்பு இயக்கம் ஆகும். இந்த இயக்கத்தினால் இலத்தீன், கிரேக்கம், சமசுகிருதம் உட்பட்ட பல உலக மொழிகளில் இருந்த ஆக்கங்கள் அரபு மொழிக்கு மொழிபெயர்க்கப்பட்டன. இசுலாமிய ஆட்சிப் புலங்களின் பல்துறை அறிவுத்துறைகளின் வளர்ச்சிக்கும், கிரேக்க அறிவு பாதுகாக்கப்படுவதற்கும், இந்திய அறிவின் பகிர்வுக்கும் இந்த மொழிபெயர்ப்பு இயக்கம் முக்கிய பங்காற்றியது.


</doc>
<doc id="256567" url="https://ta.wikipedia.org/wiki?curid=256567" title="தேசிய திறந்தநிலைப் பள்ளி நிறுவனம்">
தேசிய திறந்தநிலைப் பள்ளி நிறுவனம்

தேசிய திறந்தநிலை பள்ளி நிறுவனம் ( National Institute of Open Schooling (NIOS)) (राष्ट्रीय मुक्त विद्यालयी शिक्षा संस्थान), முன்பு தேசிய திறந்தநிலை பள்ளி என்றழைக்கப்பட்டது. இது இந்திய அரசின் கீழ் செயல்படும் தொலைதூர கல்வி வாரியம் ஆகும். 1989ல் இந்திய அரசின் மனித வள மேம்பாட்டு அமைச்சகம் (இந்தியா), இந்தியாவின் கல்வியறிவு சதவீதத்தை ஊரகப் பகுதிகளில் அதிகரிக்கவும், மேலும் கல்வியறிவை நெகிழ்வான வழியில் பெற்றுக்கொள்ளும் நோக்கத்திலும் இந்நிறுவனத்தினை ஏற்படுத்தியது. . "NIOS" ஒர் தேசியவாரியம் ஆகும், இது ஊரகப்பகுதிகளில் கல்வியறிவை அதிகரிக்கும் வகையில் நடுவண் இடைநிலைக் கல்வி வாரியம் (CBSE) & இந்திய பள்ளி சான்றிதழ் தேர்வுகள் சபை (CISCE) போன்றே உயர்நிலை மற்றும் மேல்நிலைப் பள்ளி தேர்வுகளை ஆண்டுதோறும் நடத்துகிறது. மேலும் உயர்நிலைப் பள்ளிக்குப் பிறகு தொழிற்கல்வி படிப்புகளை வழங்குகிறது.

இது இன்றைய நிலையில் உலகின் மிகப்பெரிய திறந்தநிலைப் பள்ளியாக பின்வரும் மாணவர் சேர்க்கை எண்ணிக்கையின் காரணமாகத் திகழ்கிறது. 2004-2009 ஆண்டுகளில் உயர்நிலை மற்றும் மேல்நிலைத் தேர்வுகளுக்கு சுமார் 1.5 மில்லியன் மாணவர் சேர்க்கை ஒட்டுமொத்தமாக இருந்தது, மேலும் ஒவ்வொரு ஆண்டும் சுமார் 350000 மாணவர் சேர்க்கையும் இருக்கிறது.

NIOS பாடத்திட்டம் காமன்வெல்த் கல்வி (COS) மற்றும் யுனெஸ்கோவோடு ஒருங்கிணைக்கப்பட்டுள்ளது.

இது ஐக்கிய அரபு அமீரகம், ஓமன், குவைத், நேபாளம், கனடா மற்றும் ஐக்கிய அமெரிக்கா நாடுகளில் வசிக்கும் இந்திய நாட்டவர்களுக்காக அந்த நாடுகளில் கல்வி மையங்களை வைத்திருக்கிறது.

தேசிய திறந்தநிலைப் பள்ளி நிறுவனம் திறந்தநிலை அடிப்படைக் கல்வி திட்டத்தில் மூன்று பின்வரும் படிப்புகள் வழங்குகின்றன:


மண்டல அலுவலகங்கள் பின்வரும் நகரங்களில் உள்ளது.


</doc>
<doc id="256568" url="https://ta.wikipedia.org/wiki?curid=256568" title="இரிடியம்(IV) ஆக்சைடு">
இரிடியம்(IV) ஆக்சைடு

இரிடியம்(IV) ஆக்சைடு ("Iridium(IV) oxide") என்பது IrO என்ற மூலக்கூறு வாய்ப்பாடு கொண்டுள்ள ஒரு கனிம வேதியியல் சேர்மமாகும். இதுவே இரிடியத்தின் நன்கு அறியப்பட்டதும் வரையருக்கப்பட்டதுமான ஆக்சைடு சேர்மமாகும். இதனுடைய படிகவடிவம் ஆறு ஆயங்கள் இரிடியமும் மூன்று ஆயங்கள் ஆக்சிசனையும் கொண்டு, தைட்டானியம் ஈராக்சைடின் உரூத்தைல் படிகவமைப்பைக் கொண்டுள்ளது. 

மற்ற அரிய ஆக்சைடுகளுடன் இரிடியம்(IV) ஆக்சைடைச் சேர்த்து தொழிற்சாலைகளில் மேற்கொள்ளப்படும் மின்னாற்பகுத்தல் வினைகளில் நேர்மின் முனை வாய்களில் பூசுவதற்குப் பயன்படுகிறது. மின் உடலியங்கியல் ஆய்வுகளுக்குப் பயனாகும் நுண்மின்முனைவாய்களிலும் இரிடியம்(IV) ஆக்சைடு பயன்படுகிறது.

இரிடியம் உலோகத்தின் இறுதிநிலை வடிவமாகப் பிரித்தெடுக்கப்பட்ட இரிடியத் துகளை ஆக்சிசனேற்றம் செய்வதன் மூலமாக இரிடியம்(IV) ஆக்சைடு தயாரிக்கப்படுகிறது.


</doc>
<doc id="256570" url="https://ta.wikipedia.org/wiki?curid=256570" title="கொண்டை வானம்பாடி">
கொண்டை வானம்பாடி

கொண்டை வானம்பாடி என்பது வானம்பாடி குடும்பத்தைச் சேர்ந்த பறவையாகும். இப்பறவை ஐரோப்பா, வட ஆப்பிரிக்கா, மேற்கு ஆசியாவின் சிலபகுதிகள், சீனா, இந்தியா ஆகிய இடங்களில் காணப்படுகிறது.
இப்பறவையின் தலையில் உச்சியில் எழும்பியுள்ள கொண்டையின் காரணமாக இப்பெயர் பெற்றது. இதன் உடல் மேற்பாகம் வெளுத்த செம்மண் நிறத்தில் சிறிய கோடுகளுடன் இருக்கும். அடிப்பாகம் வெளுத்த வெண்நிறத்திலும், தவிட்டு கோடுகளுடன் இருக்கும்.


</doc>
<doc id="256572" url="https://ta.wikipedia.org/wiki?curid=256572" title="செம்பிட்டத் தில்லான்">
செம்பிட்டத் தில்லான்

செம்பிட்டத் தில்லான் அல்லது செம்பிட்டத் தகைவிலான்(red-rumped swallow ) என்பது தில்லான் குடும்பத்தைச் சேர்ந்த ஒரு பறவையாகும். இப்பறவை தெற்கு ஐரோப்பா, போர்ச்சுகல், ஸ்பெயின், ஜப்பான், இந்தியா, ஆப்பிரிக்காவின் சில பகுதிகளில் காணப்படுகிறது. இவற்றின் முதன்மை உணவு பூச்சிகளாகும்.
இப்பறவை சிட்டுக்கருவி பருன் உள்ளது. பிளவுபட்ட வாலும், மின்னும் தீய்நுத கருநீல முதுகும், செம்மஞ்சள் கலந்த வெண்மை நிறமுடைய வயிறும், பின் கழுத்திலும், பிட்டத்திலும் செந்தவிட்டு நிறமும் கொண்டது. இப்பறவைகளின் பெரும்பகுதி வலசைவருபவை ஆகும்.


</doc>
<doc id="256573" url="https://ta.wikipedia.org/wiki?curid=256573" title="வான் பிரான் வினை">
வான் பிரான் வினை

வான் பிரான் வினை "(Von Braun reaction)" என்பது ஒரு கரிம வேதியியல் வினையாகும். இவ்வினையில் மூன்றாம் நிலை அமீன்கள் சயனோசன் புரோமைடுகளுடன் வினைபுரிந்து ஒரு கரிமசயனமைடைத் தருகின்ற வினைவகையாகும். இருமெத்தில்-α- நாப்தைலமீன் வினையை இவ்வினைக்கு உதாரணமாகக் கூறலாம் An example is the reaction of "dimethyl-α-naphthylamine":
வான் பிரான் வினையின் வினைவழி முறை இரண்டு மின்னணு பதிலீடுகளைக் கொண்டுள்ளது. அமீன் முதலாவது மின்னணு மிகுபொருளாகச் செயல்பட்டு புரோமின் அணுக்களை இடப்பெயர்ச்சி செய்கிறது. பின்னர் இவ்வணு இரண்டாவது மின்னணு மிகுபொருளாகச் செயல்படுகிறது



</doc>
<doc id="256575" url="https://ta.wikipedia.org/wiki?curid=256575" title="வான் பிரான் அமைடு இறக்கவினை">
வான் பிரான் அமைடு இறக்கவினை

வான் பிரான் அமைடு இறக்கவினை "(Von Braun amide degradation)" என்ற கரிம வேதியியல் வினையில் ஒரு பதிலீடு செய்யப்பட்ட ஆமைடுடன் பாசுபரசு ஐங்குளோரைடு சேர்க்கப்பட்டு ஒரு நைட்ரைல்|நைட்ரலும்]] ஒரு கரிம ஆலைடும் உண்டாகின்றன. 



</doc>
<doc id="256576" url="https://ta.wikipedia.org/wiki?curid=256576" title="இந்திய பள்ளி சான்றிதழ் தேர்வுகள் சபை">
இந்திய பள்ளி சான்றிதழ் தேர்வுகள் சபை

இந்திய பள்ளி சான்றிதழ் தேர்வுகள் சபை (Council for the Indian School Certificate Examinations (சுருக்கமாக CISCE))ஒரு தேசியவளவிலான, தனியார் இந்திய கல்வி வாரியம் ஆகும். இது மேல்நிலை வகுப்புத் தேர்வுகளையும் (the Indian School Certificate (ISC) Examination), உயர்நிலை வகுப்புத் தேர்வுகளையும் (The Indian Certificate of Secondary Education (ICSE) Examination) நடத்துகிறது. இந்த சபை 1958ல் நிறுவப்பட்டது.

1952ல் இந்தியாவின் கல்வி அமைச்சர் மவுலானா அபுல்கலாம் ஆசாத் தலைமையில், கேம்பிரிட்ஜ் பள்ளி சான்றிதழ் தேர்வுகளுக்குப் பதில் இந்திய நிறுவனத்தால் நடத்தப்படும் தேர்வு அமைப்பினை ஏற்படுத்த முடிவு செய்யப்பட்டது, இதன் விளைவாக இந்த சபையை உருவாக்க முடிவு செய்யப்பட்டது.

இந்த சபையினால் நிர்வகிக்கப்படும் கல்வித்திட்டங்களின் கீழே செயற்படும் 89 தனியார் பள்ளிக்கூடங்கள் தமிழ்நாட்டில் இன்றைய நிலையில் உள்ளது. 


</doc>
<doc id="256580" url="https://ta.wikipedia.org/wiki?curid=256580" title="கடிகாரக் கோணக் கணக்குகள்">
கடிகாரக் கோணக் கணக்குகள்

கடிகாரக் கோணக் கணக்குகள் ("Clock angle problems") ஒரு கடிகாரத்தின் முட்களுக்கிடைப்பட்ட கோணங்களின் அளவுகளைக் காணும் வழிமுறையைத் தருகின்றன.

கடிகாரக் கோணக் கணக்குகளில் கோணம், நேரம் என்ற இரு வெவ்வேறு அளவுகள் தொடர்புபடுத்தப்படுகின்றன. கோணமானது, கடிகாரத்தில் குறிக்கப்பட்டுள்ள 12 என்ற எண்ணிலிருந்து கடிகார திசையில், பாகையில் அளக்கப்படுகிறது. நேரமானது, வழக்கமான 12-மணிக் கடிகார அமைப்பை அடிப்படையாகக் கொண்டு கணக்கிடப்படுகிறது. 

இதில் கோணத்தின் மாறுவீதம் பாகை/நிமிடம் அலகில் அளக்கப்படுகிறது. ஒரு வழக்கமான 12-மணிக் கடிகாரத்தின் மணிகாட்டும் முள்ளானது 12 மணிநேரத்தில் (720 நிமிடங்கள்) 360° கோணவளவு நகர்கிறது. அதாவது நிமிடத்திற்கு 0.5°. இதேபோல நிமிடமுள்ளானது 60 நிமிடங்களில் 360° கோணவளவு நகர்கிறது. அதாவது நிமிடத்திற்கு 6°.

இதில்:

இதில்:

கடிகாரம் காட்டும் நேரம் 5:24 எனில், 

கோண முள்ளின் கோணம் (பாகையில்):

நிமிட முள்ளின் கோணம் (பாகையில்):

இரு முட்களுக்கிடைப்பட்ட கோணத்தைப் பின்வரும் வாய்ப்பாட்டின் மூலம் காணலாம்:

இவ்வாய்ப்பாட்டில்,

கடிகாரம் காட்டும் நேரம் 2:20 எனில் இரு முட்களுக்கு இடைப்பட்ட கோணம்:

இரு முட்களின் கோணங்களும் சமமாக இருக்கும்போது இரண்டும் ஒன்றின்மேல் மற்றொன்று மேற்கவியும்.

formula_3 இன் மதிப்புகள் 0–11 வீச்சிலமையும் முழு எண்கள். எனவே formula_17 வரைப் பதிலிடக் கிடைக்கும் நேரங்கள்: 



</doc>
<doc id="256583" url="https://ta.wikipedia.org/wiki?curid=256583" title="வேதிச் சிதைவு">
வேதிச் சிதைவு

வேதிச் சிதைவு "(Chemical decomposition)" என்பது ஓரு வேதிச்சேர்மத்தை தனிமங்களாக அல்லது சிறு சேர்மங்களாகப் பிரிக்கும் வினைவகையாகும். சில நேரங்களில் இவ்வினை வேதித் தொகுப்பு வினைக்கு நேரெதிரான வினை என்றும் கருதப்படுகிறது. பெரும்பாலும் இவ்வகைச் சிதைவு வினைகள் வேதியியலில் விரும்பப்படுவதில்லை. ஒரு வேதிச் சேர்மம் கொண்டுள்ள அதன் நிலைப்புத்தன்மை, அச்சேர்மம் சுற்றுச்சூழலில் இடம்பெற்றுள்ள வெப்பம், கதிரியக்கம், ஈரப்பதம், அல்லது ஒரு கரைப்பானின் அமிலத்தன்மை, ஆகிய காரணிகளால் முடிவாகக் கட்டுப்படுத்தப்படுகிறது. சிதைவுவினைகளின் செயல்முறை விவரங்கள் சரியான முறையில் வரையறுக்கப்படவில்லை. மாறாக, ஒரு மூலக்கூறு சிறு துண்டுகளாக உடையலாம் என்கின்ற போக்கிலேயே வரையறுக்கப்பட்டுள்ளது. அணுப் பொருண்மை அலைமாலையியல், மரபார்ந்த எடையறி பகுப்பாய்வு மற்றும் வெப்பஞ்சார்ந்த எடையறி பகுப்பாய்வு போன்ற பல்வகையான பகுப்பாய்வு முறைகளில் வேதிச்சிதைவு வினை அலசி ஆராயப்பட்டுள்ளது. 

சற்று விரிவாக அலசப்பட்ட ஆய்வுகளின் அடிப்படையில் வேதிச் சிதைவு என்பது ஒரு சேர்மம் ஒருபருப்பொருள் நிலையில் இருந்து ஒன்று அல்லது இரண்டு நிலைகளுக்கு பிரிவதையும் உள்ளடக்கியது என்று வரையறை செய்யப்பட்டுள்ளது 

வேதியியலில் மூன்று வகையான சிதைவு வினைகள் உள்ளதாக வகைப்படுத்தப்பட்டுள்ளது. வெப்பச் சிதைவு, மின்பகுச் சிதைவு, வினையூக்கிச் சிதைவு என்பன அம்மூன்று வகைச் சிதைவு வினைகளாகும்.

வேதிச் சிதைவின் பொதுவான அமைப்பு வாய்ப்பாடு இவ்வாறு அமையும்: 

இதற்கு தண்ணீரின் நீராற்பகுப்பு வினையைச் சரியான உதாரணமாகக் குறிப்பிடலாம். இங்கு நீர்ம நிலையிலுள்ள நீர் மூலக்கூறு வாயு நிலையில் உள்ள ஐதரசன் மற்றும் ஆக்சிசனாகச் சிதைவடைகிறது. 

ஐதரசன் பெராக்சைடு, மெல்ல தண்ணீர் மற்றும் ஆக்சிசனாகச் சிதைவதைத் தன்னிச்சையானச் சிதைவடைதலுக்கு ஒரு உதாரணமாகக் கூறலாம்.

கார்பனேட்டுகளைச் சூடாக்கும்போது அவை சிதைவடைகின்றன. கார்பானிக் அமிலம், HCO இதற்கு விதிவிலக்காகும். கார்பானிக் அமிலம் மட்டும் தன்னிச்சையாகச் சிதைவடைந்து கார்பன் டை ஆக்சைடு மற்றும் தண்ணீரராக்ச் சிதைவடைகிறது. சோடா உடைக்கும்பொழுது வெளிப்படும் ஓசை மற்றும் மதுபானங்கள் திறக்கும்போது வெளிப்படும் ஓசைகள் சிதைவடைந்த வாயுவின் வெளிப்பாடு ஆகும். 

மற்ற கார்பனேட்டுகளைச் சூடுபடுத்தினால் அவை அவற்றின் உலோகம் மற்றும் ஆக்சைடுகளாகச் சிதைவடையும். பின்வரும் வினையில் உள்ள "M" உலோகத்தைக் குறிக்கிறது. 

குறிப்பிட்டுச் சொலவேண்டுமென்றால், கால்சியம் கார்பனேட்டு சிதைவைச் சொல்லலாம்.:

உலோக குளோரேட்டுகளும் சூடாக்கும் போது சிதைவடைகின்றன. ஒரு உலோக குளோரைடு மற்றும் ஆக்சிசன் ஆகியன விளைகின்றன. 

பொதுவாக குளோரேட்டுகள் ஆக்சிசனை வெளிவிட்டு சிதைகின்றன. உதாரணமாக பொட்டாசியம் குளோரேட்டு




</doc>
<doc id="256586" url="https://ta.wikipedia.org/wiki?curid=256586" title="ஊடகம் தான் செய்தி">
ஊடகம் தான் செய்தி

ஊடகம் தான் செய்தி ("The medium is the message") என்பது மார்சல் மெக்லூவன் அறிமுகப்படுத்திய கருத்துரு ஆகும். செய்தியின் ஒரு பகுதியாக ஊடகமே பொதிவதால், ஒரு செய்தி எப்படிப் புரிந்து கொள்ளப்படுகிறது என்பதில் அதனைத் தெரிவிக்கப் பயன்படுத்தப்படும் ஊடகமும் தாக்கத்தை ஏற்படுத்துகிறது.

1964 இல் வெளியான அவரது புகழ்பெற்ற நூலில் ("Understanding Media: The Extensions of Man") இக்கருத்தாக்கத்தை அவர் அறிமுகப்படுத்தினார். மெக்லூவன், செய்தியை விட அதனைக் கொண்டு வரும் ஊடகத்தையே கூடுதலாக அறிந்து கொள்ள வேண்டியுள்ளது என்று கருதினார். ஒரு ஊடகம் அது கொண்டு வரும் செய்தியால் மட்டுமன்று அதன் வடிவத்தாலும் பண்புகளாலும் கூட சமூகத்தின் மீது தாக்கத்தை ஏற்படுத்துகிறது என்று கூறினார். 



</doc>
<doc id="256597" url="https://ta.wikipedia.org/wiki?curid=256597" title="கடோலினியம்(III) நைட்ரேட்டு">
கடோலினியம்(III) நைட்ரேட்டு

கடோலினியம்(III) நைட்ரேட்டு "(Gadolinium(III) nitrate )" என்பது Gd(NO3)3 என்ற மூலக்கூறு வாய்ப்பாடு கொண்டுள்ள கடோலினியத்தின் கனிம வேதியியல் சேர்மமாகும். அணு உலைகளில் நீரில் கரையும் நியூட்ரான் உறிஞ்சியாகப் பயன்படுத்தப்படுகிறது . மற்ற நைட்ரேட்டுகளைப் போல கடோலினியம்(III) நைட்ரேட்டும் ஒரு ஆக்சிசனேற்றியாகச் செயல்படுகிறது.

அமெரிக்காவின் தெற்கு கரோலினாவில் உள்ள சவானா ஆற்று தளத்தில் அமைந்துள்ள கனநீர் அணு உலைகளில் கடோலினியம்(III) நைட்ரேட்டு பயன்படுத்தப்படுகிறது. பின்னர் இது கனநீரில் இருந்து தனித்துப் பிரிக்கப்பட்டு சேமிக்கப்படுகிறது அல்லது மறு சுழற்சிக்கு பயன்படுத்தப்படுகிறது.

கனடாவில் உள்ள அழுத்த கனநீர் அணு உலையிலும் கடோலினியம்(III) நைட்ரேட்டு நீரில் கரையும் நியூட்ரான் உறிஞ்சியாகப் பயன்படுத்தப்படுகிறது. 
மற்ற கடோலினியம் சேர்மங்களைத் தயாரிக்க உதவும் தாதுப்பொருளாகவும் கடோலினியம்(III) நைட்ரேட்டு பயன்படுத்தப்படுகிறது. இவைத் தவிர தனிச்சிறப்பு கண்ணாடிகள் மற்றும் பீங்கான்கள் மற்றும் ஒளிர்பொருளாகவும் உபயோகமாகிறது.


</doc>
<doc id="256599" url="https://ta.wikipedia.org/wiki?curid=256599" title="முத்து மண்டபம்">
முத்து மண்டபம்

முத்து மண்டபம் 1963 ஆம் ஆண்டு வெளிவந்த தமிழ்த் திரைப்படமாகும். ஏ. எஸ். ஏ. சாமி இயக்கத்தில் வெளிவந்த இத்திரைப்படத்தில் எஸ். எஸ். ராஜேந்திரன், விஜயகுமாரி, எம். ஆர். இராதா மற்றும் பலரும் நடித்திருந்தனர். இத்திரைப்படத்திற்கான கதை, வசனங்களை இராதாமணாளன் எழுதினார்.

இத் திரைப்படத்துக்கு கே. வி. மகாதேவன் இசையமைத்தார். கண்ணதாசன், எம். கே. ஆத்மநாதன் ஆகியோர் இயற்றிய பாடல்களை டி. எம். சௌந்தரராஜன், பி. சுசீலா ஆகியோர் பாடினார்கள்.


</doc>
<doc id="256606" url="https://ta.wikipedia.org/wiki?curid=256606" title="ஓல்காம், வல்சாடு மாவட்டம்">
ஓல்காம், வல்சாடு மாவட்டம்

"இதே பெயரில் உள்ள ஊர்களைப் பற்றி அறிய, ஓல்காம் என்ற பக்கத்தைப் பார்க்கவும்"

ஓல்காம் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இந்த ஊருக்கு வடமேற்கிலும் மேற்கிலும் கண்டேவி வட்டம் உள்ளது. வடக்கிலும், வடகிழக்கிலும் வாசண் என்ற ஊரும்]], கிழக்கில் வாகல்தரா என்ற ஊரும், தென்மேற்கில் ஜேஷ்போர் என்ற ஊரும், தென்கிழக்கில் பஞ்சலாய் என்ற ஊரும் உள்ளன.

இந்த ஊருக்கான மக்கள் தொகை விவரங்கள்:
இது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரின் எல்லை வழியாக ரயில்கள் செல்கின்றன. அருகிலுள்ள வாகல்தரா என்னும் ஊரின் வழியாக தேசிய நெடுஞ்சாலையை அடைந்து பிற ஊர்களுக்குப் பயணிக்கலாம்.


</doc>
<doc id="256607" url="https://ta.wikipedia.org/wiki?curid=256607" title="கச்சிகாம், வல்சாடு வட்டம்">
கச்சிகாம், வல்சாடு வட்டம்

கச்சிகாம் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இந்த ஊரின் வடக்கிலும், வடகிழக்கிலும், வடமேற்கிலும் ஓஜார் என்ற ஊரும், மேற்கிலும், தென்மேற்கிலும் காகட்மாடி என்ற ஊரும், கிழக்கில் ஃபலத்ரா என்ற ஊரும் அமைந்துள்ளன. தென்கிழக்கிலும், தெற்கிலும் பார்டி வட்டம் அமைந்துள்ளது.

இந்த ஊருக்கான மக்கள் தொகை விவரங்கள்:
இது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரில் இருந்து மாவட்ட சாலையின் வழியாக பிற ஊர்களை அடையலாம். 


</doc>
<doc id="256610" url="https://ta.wikipedia.org/wiki?curid=256610" title="ஓல்காம்">
ஓல்காம்



</doc>
<doc id="256614" url="https://ta.wikipedia.org/wiki?curid=256614" title="வல்சாடு தொடருந்து நிலையம்">
வல்சாடு தொடருந்து நிலையம்

வல்சாடு தொடருந்து நிலையம், இந்தியாவின் மேற்கு இரயில்வே வலயத்துக்கு உட்பட்டது. இது குஜராத்தின் வல்சாடு நகரத்தில் உள்ளது.



</doc>
<doc id="256615" url="https://ta.wikipedia.org/wiki?curid=256615" title="வாப்பி தொடருந்து நிலையம்">
வாப்பி தொடருந்து நிலையம்

வாப்பி தொடருந்து நிலையம், இந்தியாவின் மேற்கு ரயில்வே வலயத்துக்கு உட்பட்டது. இது குஜராத்தின் 
வாப்பியில் உள்ளது.



</doc>
<doc id="256617" url="https://ta.wikipedia.org/wiki?curid=256617" title="வாப்பி">
வாப்பி

வாப்பி என்னும் நகரம், இந்திய மாநிலமான குஜராத்தின் வல்சாடு மாவட்டத்தில் உள்ளது. இது தாமன்கங்கா ஆற்றின் கரையில் அமைந்துள்ளது.

இந்த ஊரில் இருந்து எட்டாம் தேசிய நெடுஞ்சாலை வழியாக பிற ஊர்களுக்கு செல்லலாம்.
இங்கிருந்து தமன், சில்வாசா ஆகிய நகரங்களுக்கு போக்குவரத்து வழியுண்டு.


</doc>
<doc id="256618" url="https://ta.wikipedia.org/wiki?curid=256618" title="தூக்கு">
தூக்கு

தூக்கு (Hanging) என்பது சுருக்கு மூலமாகவோ கழுத்தை நெறிப்பதன் மூலமாகவோ ஒருவர் தொங்குவதைக் குறிக்கும். நடுக்காலம் தொட்டே மரணதண்டனையை நிறைவேற்றுவதற்கான பொதுவான வழிமுறையாகத் தூக்கு விளங்குகிறது. இன்றும் பல்வேறு நாடுகளிலும் பகுதிகளிலும் அவ்வாறே நிலைமை உள்ளது. தற்கொலை முனைவுடையோர் பெரும்பாலும் நாடக்கூடிய வழிமுறையாகவும் தூக்கு அமைகிறது. 


</doc>
<doc id="256632" url="https://ta.wikipedia.org/wiki?curid=256632" title="சுடலை மாடன்">
சுடலை மாடன்

சுடலை மாடன் ஒரு கிராம காவல் தெய்வம் ஆகும். சிவனுக்கும் பார்வதிக்கும் பிறந்த மகனாக இவர் கருதப்படுகிறார். சுடலை மாடன் வழிபாடு தமிழ்நாட்டின் தென் மாவட்டங்களான திருநெல்வேலி, தூத்துக்குடி, கன்னியாகுமரி மாவட்டங்களில் இருக்கும் கிராமங்களில் பரவலாக இருக்கின்றது. தென் மாவட்டங்களில் பரவலாக குல தெய்வமாக வணங்கி வருகிறார்கள். சுடலை மாடன் கிராமத்துக் கடவுளாக இருப்பதால் வழிபாடும் கிராமம் சார்ந்ததாகவே இருக்கிறது. ஒரு சில சுடலை மாட சுவாமிக் கோயில்களைத் தவிர மற்ற அனைத்துக் கோயில்களும் சாதரணமாகவே காணப்படுகின்றன.

பெரிய மண்டபங்களை மாடம் என கூறுவர்.பார்வதி கயிலாயத்தில் ஆயிரம் தூண்களை கொண்ட மண்டபத்தில் உள்ள தூண்விளக்கு சுடரில் பிறந்ததால் மாடன் எனவும் சுடலை என்பது உயிரற்ற உடலை குறிக்கும் மயானத்தில் எரிந்த பிணத்தை உண்டதால் சுடலைமாடன் என பெயர் பெற்றார்.காளை உருவம் எடுத்து பகவதியம்மன் கோயில் கோட்டையை சிதைத்ததால் இவர் காளையின் தலையுடனும் காட்சியளிப்பதுண்டு.

இந்த சுடலை மாடனுக்கு மூன்று விதமான பலிகள் தரப்படுகின்றன.

சீவலப்பேரி சுடலை மாடன் கோயில்,பாலாமடை கீழக்கரை சுடலை மாடன் கோவில்,நெல்லை மாவட்டம் தென்கலம்புதூர் மற்றும் தூத்துக்குடி மாவட்டம் ஆறுமுகமங்கலத்தில் அமைந்திருக்கும் ஐகோர்ட் மகாராஜா கோவில், சிறுமளஞ்சி(ஏர்வாடி) சுடலை மாடன் கோயில், அம்பாசமுத்திரம் அருகேயுள்ள‌ ஊர்காடு(உய்காடு)சுடலை மாடன் கோயில், வள்ளியூர் அருகில் உள்ள கலந்தபனை உய்க்காட்டு சுடலை ஆண்டவர் கோவில்,நெல்லை மாவட்டம் பழவூர் எலந்தையடி சுடலை மாடன் கோயில் போன்றவை மிகவும் பிரசித்தி பெற்ற கோயில்களில் சிலவாகும். 
மேலும் கன்னியாகுமரி மாவட்டம் நாகர்கோவிலுக்கு அருகே வடலிவிளை ஊரில் உள்ள சுடலைமாடன் கோவில் மற்றும் வடக்கு சூரங்குடியில் உள்ள சுடலைமாடன் கோவில் பிரசித்தி பெற்ற கோவில்.

திருச்செந்தூரில் ஆவுடையார் குளத்தின் தென்பகுதியில் சுடலை மாட சுவாமித் திருக்கோவில் ஓன்று அமைந்துள்ளது. அதுபோல் சோனகன்விளையில் அமைந்திருக்கும் நாலாயிரமூட்டையார் குளக்கரையில் நாடார்கள் வழிபடும் பிரசித்தி பெற்ற சுடலைமாடசுவாமி ஆலையம் அமைந்திருக்கிறது.. நெல்லை மாவட்டம் நாங்குநேரித் தாலுகா வடக்கு விஜயநாராயணத்தில் புகழ் பெற்ற ஒத்தப்பனை சுடலை மாட சுவாமிக் கோவில் உள்ளது., நாகர்கோவில் நகரின் ஒழுகினசேரி சுடுகாட்டில் இருக்கும் மயான/மாசான சுடலைமாடன் கோவில் மிகவும் பிரசித்தி பெற்றது, இங்குள்ள சுடலைமாடனே மிகப்பெரிய சுடுகாட்டில் வீற்றிருக்கும் மயான சுடலை ஆவர், சுசீந்திரம் அருகேயுள்ள தாணுமாலையன்புதூரில் அமைந்திருக்கும் சிவசுடலைமாடன் கோவிலின் சுடலைமாடன் சிலை பலநூறு ஆண்டுகளுக்கு முன்னரே உருவமாக கல்லில் செதுக்கப்பட்ட பழமையான சுடலைமாடன் உருவச்சிலையாகும்.

இவர் பலப் பெயர்களால் அறியப்படுகிறார்.

ஸ்தலப்பெயர்கள்


பிற அவதார பெயர்கள்

கிராமங்களில் காவல் தெய்வங்களாகக் கருதப்படும் சுடலை மாடன், இசக்கி மாடன், புலமாடன், வேம்பன், கருப்பசாமி, மாடசாமி, மாயாண்டி, முனியாண்டிபோன்ற ஆண் தெய்வங்களும், முப்பிடாரி, வண்டிமரிச்சி, காட்டேரி, உச்சிமாகாளி, இருளாயி, முனியம்மாள், இசக்கியம்மன் போன்ற பெண் தெய்வங்களும் சிறு தெய்வ வழிபாட்டு முறைகளில் வணங்கப்பட்டு வருகிறது.

இத்தெய்வங்களின் கோயில்களுக்கு பெரும்பாலும் கூரை வேயப்படுவதில்லை. அப்படியே கூரை வேயப்பட்டிருந்தாலும் அவை எளிமையாகவே இருக்கிறது. இக்கோவில்களில் சிலைகள் இருக்கும் தனி அறையான கருவறை என்கிற பாதுகாக்கப்பட்ட பகுதிகள் இல்லை. சாமியின் சிலையைத் தொட்டு வணங்கலாம். இத்தெய்வங்கள் பெரும்பாலும் மணல், சுண்ணாம்பு கலந்து திண்டுகளாக முக்கோண வடிவில் உருவாக்கப்பட்டு வெள்ளையடிக்கப்பட்டிருக்கும். வெள்ளையடிக்கப்பட்ட திண்டுகளில் சாமிகளின் முகம் மட்டும் வரையப்பட்டிருக்கும் அல்லது காவிநிறக் கோடுகள் நீளவாக்கில் போடப்பட்டிருக்கும். சில ஊர்களில் கற்சிலைகளாகவும், சில ஊர்களில் சிலைகள் களி மண்ணாலோ சுண்ணாம்பாலோ உருவங்களாக உருவாக்கப்பட்டு வண்ணம் பூசி இருக்கும், கற்சிலைகளுக்கு வண்ணம் பூசப்படுவதில்லை. பிற இந்து தெய்வங்களைப் போல் கருணை வடிவான முகங்களாக இத்தெய்வங்களின் முகங்கள் அமைக்கப்படுவதில்லை.

ஆண்டுக்கொரு முறையோ அல்லது குறிப்பிட்ட கால இடைவெளியிலோ இத்தெய்வங்களுக்கு சிறப்பு விழா 'கொடை விழா' என்கிற பெயரில் நடத்தப்படுகிறது. இவ்விழாவில் ஆடு, பன்றி மற்றும் சேவல்களைப் பலியிட்டு அசைவ உணவு படைக்கும் வழக்கம் கடைப்பிடிக்கப்படுகிறது. இத்தெய்வங்களுக்கு மது, சுருட்டு போன்ற போதைப் பொருட்கள் படைக்கப்பட்டு வழிபாடு செய்யப்படுகிறது.

இக்கோயில்களின் கொடை விழாக்களின் பொழுது ஒரு சில பக்தர்கள் சாமியாடும் வழக்கம் இருக்கிறது. சாமியாடிகள் அல்லது சாமிகொண்டாடிகள் என்றழைக்கப்படும் அவர்கள் ஒரு சில குடும்பங்களிலிருந்தே பரம்பரையாகத் தேர்வு செய்யப்படும் வழக்கம் இன்னும் இருக்கிறது. இவர்கள் ஆவேசத்துடன் ஆட்டமிட்டுக் குறி சொல்லும் வழக்கத்தைக் கடைப்பிடிக்கிறார்கள். இந்நிலையில் குறிப்பிட்ட சிலர் தங்களது குறைகளையோ அல்லது பொதுவான குறைகளைத் தெரிவித்து அதைத் தீர்க்க வழி கோருகின்றனர். சாமியாடுபவர்களும் அதற்கு பதில் அளிக்கின்றனர். இப்பதிலை தெய்வமே தெரிவித்ததாக நினைத்து அதன்படி நடக்கும் வழக்கம் கிராமப்பகுதிகளில் இன்னும் இருப்பது குறிப்பிடத்தக்கது.

மேலும் கொடைவிழாக்களின் பொழுது தீப்பந்தம் ஏந்தி ஆடுவதும் நடுச்சாம வேளைகளில் சுடுகாட்டிற்கு சென்று வேட்டையாடுவதும் சுடலைமாடசுவாமியின் வழக்கமாகும். கணியான் கூத்து என்றழைக்கப்படும் மகுட கச்சேரி, தப்பட்டையுடன் கூடிய மேளம் ஆகிய இசை அமைப்புகள் சுடலைமாடசுவாமிக்கே உரித்தான இசையமைப்புக்களாகும்.

இக்கோவில்களில் அசைவ உணவு வகைகள் படைக்கப்படுவதால் புரோகிதர்கள் மூலம் பூசைகள் செய்யப்படுவதில்லை. ஒரு சில கோயில்களில் மட்டும் ஓதுவார்கள் பூசைகள் செய்து கொண்டிருக்கின்றனர். அவர்கள் இந்தப் மிருகங்களைப் பலியிடும் நடைமுறைகளில் கலந்து கொள்வது இல்லை. ஆனால் இக்கோயில்களில் அதிகமாக அந்தக் கோயில் வைத்திருக்கும் சமூகத்தைச் சேர்ந்தவர்களே பூசைப் பணிகளைச் செய்து வருகின்றனர


</doc>
<doc id="256636" url="https://ta.wikipedia.org/wiki?curid=256636" title="கச்சிகாம்">
கச்சிகாம்



</doc>
<doc id="256641" url="https://ta.wikipedia.org/wiki?curid=256641" title="அகமதாபாத் சந்திப்பு தொடருந்து நிலையம்">
அகமதாபாத் சந்திப்பு தொடருந்து நிலையம்

அகமதாபாத் தொடருந்து நிலையம், இந்திய மாநிலமான குஜராத்தின் அகமதாபாத்தில் உள்ளது. மேற்கு இரயில்வேயின் கட்டுப்பாட்டில் உள்ள இது குஜராத்தின் மிகப்பெரிய தொடருந்து நிலையம் ஆகும்.
2010 மே மாதத்தில் இருந்து மூத்த குடிமக்கள், மாற்றுத் திறனாளிகள் ஆகியோர் தொடர்வண்டி நிலையத்தின் உள்ளே வரவும், வெளியேறவும் மின் ஊர்தி வசதி செய்யப்பட்டுள்ளது.





</doc>
<doc id="256646" url="https://ta.wikipedia.org/wiki?curid=256646" title="வடகிழக்கு தொடருந்து மண்டலம் (இந்தியா)">
வடகிழக்கு தொடருந்து மண்டலம் (இந்தியா)

வடகிழக்கு தொடருந்து மண்டலம் (North Eastern Railway) இந்திய இரயில்வேயின் 17 மண்டலங்களுள் ஒன்றாகும். இதன் தலைமையகம் கோரக்பூரில் உள்ளது. இது பெரும்பாலும் உத்தரப்பிரதேசம், உத்தராஞ்சல் மற்றும் பீகாரின் மேற்கு மாவட்டங்களுக்கு சேவையை வழங்குகிறது.

தற்போது இது மூன்று கோட்டங்களை உள்ளடக்கியது.

14 ஏப்ரல் 1952ல் வடகிழக்கு தொடருந்து மண்டலம் (இந்தியா) தொடங்கப்பட்டது, இது அசாம் இரயில்வே, அவுத், திர்கட் இரயில்வே நிறுவனங்கள் மற்றும் கான்பூர் - அச்நேரா பிரிவுகளை உள்ளடக்கி உருவாக்கப்பட்டது. பின்னர் 27 பிப்ரவரி 1953ல் கான்பூர் - பாராபன்கி இரயில்வேயும் இந்த மண்டலத்தோடு இணைக்கப்பட்டது. 

இந்த மண்டலம் 15 ஜனவரி 1958ல் வடகிழக்கு தொடருந்து மண்டலம் (இந்தியா) மற்றும் வடகிழக்கு எல்லைப்புறத் தொடருந்து மண்டலம் (இந்தியா) என இரண்டாகப் பிரிக்கப்பட்டது. கத்திகாருக்கு கிழக்கே உள்ள அனைத்து தொடருந்து இணைப்புகளும் வடகிழக்கு எல்லைப்புறத் தொடருந்து மண்டலத்தோடு இணைக்கப்பட்டது. 

1 அக்டோபர் 2002ல் இரயில்வே மண்டலங்கள் சீரமைப்பின்பொழுது, சமஸ்திபூர் மற்றும் சோன்பூர் கோட்டங்கள் கிழக்கு மத்திய தொடருந்து மண்டலத்தோடு இணைக்கப்பட்டது. வடகிழக்கு தொடருந்து மண்டலம் (NER) 3,402.46 கிமீ வழித்தடங்களையும் 486 தொடருந்து நிலையங்களையும் தன்னக்கத்தே கொண்டுள்ளது.

இந்த தொடருந்து மண்டலத்தில் முக்கியமான சுற்றுலா மற்றும் கலாச்சார நகரங்கள் உள்ளது. அவற்றுள் சில வாரணாசி, சாரநாத், அலகாபாத், குசிநகர், அயோத்தி, நைநிடால், லும்பினி, கவுசினி, துத்வா ஆகும்



</doc>
<doc id="256652" url="https://ta.wikipedia.org/wiki?curid=256652" title="தென்கிழக்கு தொடருந்து மண்டலம் (இந்தியா)">
தென்கிழக்கு தொடருந்து மண்டலம் (இந்தியா)

தென்கிழக்கு தொடருந்து மண்டலம் (South Eastern Railway(SER)) இந்திய இரயில்வேயின் 17 மண்டலங்களுள் ஒன்றாகும். இதன் தலைமையிடம் கொல்கத்தாவின் கார்டன்ரீச் பகுதியில் உள்ளது. இது நான்கு கோட்டங்களை உள்ளடக்கியது.


இந்த மண்டலத்தின் தலைமையகமான கார்டன்ரீச்சில், பங்கிம் சந்திரர் நூலகம் உள்ளது. இங்கு ஏறத்தாழ 14,000 நூல்கள் உள்ளன. ரயில்வேயின் கொள்கைகள், வழிமுறைகள் உள்ளிட்டவற்றை பற்றிய நூல்களும், கணினியியல், தன்வரலாறு, கதைப் புத்தகங்களும் உள்ளன.


</doc>
<doc id="256656" url="https://ta.wikipedia.org/wiki?curid=256656" title="எஸ். என். தனரத்தினம்">
எஸ். என். தனரத்தினம்

எஸ். என். தனரத்தினம் (இறப்பு: 1993) இலங்கைத் தமிழ்த் திரைப்பட நடிகரும், தயாரிப்பாளரும், இயக்குனரும் ஆவார். பல திரைப்படங்களுக்குக் கதை, வசனம் எழுதியுள்ளார். இலங்கையின் முதலாவது தமிழ்த் திரைப்படமான சமுதாயத்தில் கதாநாயகனாக நடித்தவர்.

இலங்கையின் மலையகத்தில் கொஸ்லந்தை எனும் ஊரில் நாராயணசாமி, அமிர்தம்மாள் ஆகியோருக்கு இரண்டாவது மகனாகப் பிறந்தவர் தனரத்தினம். 1970 ஆம் ஆண்டில் வீரகேசரியில் உதவி ஆசிரியராகப் பணியாற்றினார். பகுத்தறிவாளர் ஆபிரகாம் கோவூருடன் இணைந்து பல ஆய்வுகளை நடத்தினார். கோவூரின் ஆய்வுகளைத் தொகுத்து "மனக்கோலம்" என்ற நூலை வெளியிட்டார்.

1962 ஆம் ஆண்டில் வெளியான சமுதாயம் என்ற இலங்கையின் முதல் தமிழ்ப் படத்தில் கதாநாயகனாக நடித்தார். அதன் பின்னர் அவர் பல திரைப்படங்களில் துணைப் பாத்திரங்களில் நடித்தார். கடைசியாக நடித்த படம் சர்மிளாவின் இதய ராகம். இது 1993 இல் வெளிவந்தது.

யசபாலித்த நாணயக்கார என்பவர் இயக்கிய அனுராகம், கீதிகா ஆகிய திரைப்படங்களின் உதவி இயக்குனராக தனரெத்தினம் பணியாற்றினார்.



</doc>
<doc id="256661" url="https://ta.wikipedia.org/wiki?curid=256661" title="விண்ணமங்கலம்">
விண்ணமங்கலம்

விண்ணமங்கலம் தமிழ்நாட்டின் வேலூர் மாவட்டத்திலுள்ள கிராமமாகும். ஆலாங்குப்பம், கன்னடிகுப்பம், பெரியாங்குப்பம், வீராங்குப்பம், நாச்சாரகுப்பம் ஆகிய கிராமங்கள் இக்கிராமத்திலிருந்து 1-2 கிலோமீட்டர் தொலைவில் உள்ளன. இங்கு வாழும் மக்களின் முதன்மை மொழி தமிழாகும். இக்கிராமத்தின் அருகிலிலுள்ள அகரம்சேரியில் ஒரு சுயநிதி தொழில்நுட்பப்பயிலகம் உள்ளது. விண்ணமங்கலம், ஆம்பூர் தொடருந்து நிலையங்கள் இதன் அருகிலுள்ள தொடருந்து நிலையங்களாகும். எனினும், 59 கி.மீ. தொலைவிலுள்ள காட்பாடி சந்திப்பே மிகப் பெரிய தொடருந்து நிலையமாகும்.


</doc>
<doc id="256664" url="https://ta.wikipedia.org/wiki?curid=256664" title="கிழக்கத்திய தொடருந்து மண்டலம் (இந்தியா)">
கிழக்கத்திய தொடருந்து மண்டலம் (இந்தியா)

கிழக்கத்திய தொடருந்து மண்டலம் (Eastern Railway (ER)) இந்திய இரயில்வேயின் 17 மண்டலங்களுள் ஒன்றாகும். இதன் தலைமையகம் கொல்கத்தாவில் பெர்லீ அரண்மனையில் இருந்து செயற்படுகின்றது. இது நான்கு கோட்டங்களை உள்ளடக்கியது. 

1845ல் கிழக்கு இந்திய ரயில்வே நிறுவனம் (EIR) தில்லியையும் கிழக்கு இந்தியாவையும் இணைக்க ஒருங்கிணைக்கப்பட்டது. 15 ஆகத்து 1854ல் முதல் தொடருந்து ஹவுரா மற்றும் ஹூக்லியில் இடையே இயக்கப்பட்டன. முதல் ரயில் 08:30 மணிக்கு ஹவுரா தொடருந்து நிலையத்திலிருந்து புறப்பட்டு 91 நிமிடங்களுக்குப் பிறகு ஹூக்ளியை அடைந்தது. 1 ஜனவரி 1925 அன்று பிரிட்டிஷ் இந்திய அரசு கிழக்கு இந்திய ரயில்வே நிர்வாகத்தினை கையகப்படுத்தியது.

14 ஏப்ரல் 1952ல், கிழக்கத்திய தொடருந்து மண்டலமானது, முந்தைய கிழக்கு இந்தியன் இரயில்வேயின் பிரிவுகளான ஹவுரா, ஆசன்சோல் மற்றும் தானாபூர் மேலும் பெங்கால் நாக்பூர் இரயில்வே முழுவதும்(BNR) மற்றும் முந்தைய பெங்கால் அசாம் இரயில்வேயின் பிரிவான சீல்டா கோட்டம் ஆகிய அனைத்தும் உள்ளடக்கி உருவாக்கப்பட்டது. (இது ஏற்கனவே 15 ஆகத்து 1947ல் கிழக்கு இந்தியன் இரயில்வேயோடு இணைக்கப்பட்டிருந்தது).

1 ஆகத்து 1955ல், பெங்கால் நாக்பூர் இரயில்வேயின்(BNR) தெற்கிலுள்ள சில பகுதிகளான ஹவுரா முதல் விசாகப்பட்டினம் வரை, மத்தியப் பகுதிகளான ஹவுரா முதல் நாக்பூர் வரை மேலும் வடமத்திய பகுதியிலுள்ள கத்னி வரைக்கும் தனியே பிரிக்கப்பட்டு தென்கிழக்கு தொடருந்து மண்டலம் (இந்தியா) உருவாக்கப்பட்டது. 

பின்னர் தன்பாத், முகல்சராய் மற்றும் மால்தா ஆகிய மூன்று கோட்டங்கள் உருவாக்கப்பட்டன. 

30 செப்டம்பர் 2002வரைக்கும் கிழக்கத்திய தொடருந்து மண்டலமானது ஏழு கோட்டங்களை உள்ளடக்கியதாக இருந்தது. பின்பு 1 அக்டோபர் 2002 முதல் புதிய மண்டலமாக கிழக்கு மத்திய ரயில்வே உருவாக்கப்பட்டது. அது கிழக்கத்திய தொடருந்து மண்டலத்திலிருந்து தானாபூர், தன்பாத், முகல்சராய் ஆகிய கோட்டங்களை பிரித்து உருவாக்கப்பட்டது. தற்போது கிழக்கத்திய தொடருந்து மண்டலம் நான்கு கோட்டங்களை உள்ளடக்கியுள்ளது.



</doc>
<doc id="256667" url="https://ta.wikipedia.org/wiki?curid=256667" title="தங்கம்(I) புளோரைடு">
தங்கம்(I) புளோரைடு

தங்கம்(I) புளோரைடு "(Gold(I) fluoride)" என்ற தங்கத்தின் புளோரைடு சேர்மம் AuF என்ற மூலக்கூற்று வாய்ப்பாடுடன் கூடிய ஒரு கனிம வேதியியல் சேர்மமாகும். திண்மநிலை தங்கம்(I) புளோரைடு தனித்துப் பிரித்தறிய இயலாமல் விலகியிருக்கிறது. ஆனால் இதன் இருப்பைச் சுழல் நிறமாலையியல் மற்றும் அணுப்பொருண்மை நிறமாலையியல் ஆய்வுகளால் உய்த்துணரமுடிகிறது 


</doc>
<doc id="256672" url="https://ta.wikipedia.org/wiki?curid=256672" title="சாம்பல் கீச்சான்">
சாம்பல் கீச்சான்

சாம்பல் கீச்சான் (great grey shrike) என்பது கீச்சான் குடும்பத்தைச் சேர்ந்த ஒரு ஊணுன்னி பறவையாகும். இதை சாம்பல் பருந்து குருவி என்றும் அழைப்பர்.
இப்பறவை மைனாவின் பருமனும், வெள்ளிபோல ஒளிரும் சாம்பல் நிறமும் கொண்டதாக இருக்கும். இதன் வாலில் வெள்ளையும், கருப்பும் பட்டைகள் மாறி மாறி இருக்கும். அலகில் இருந்து கண்வழியாக கருங்கோடு ஒடும், பெரிய தலையும் வளைந்த அலகும் கொண்டிருக்கும். இதன் உணவு வெட்டுகிளி போன்ற பெரிய பூச்சிகளும், சுண்டெலிகள், பல்லிகள் போன்ற உயிரினங்களும் ஆகும்.


</doc>
<doc id="256674" url="https://ta.wikipedia.org/wiki?curid=256674" title="செம்முதுகு கீச்சான்">
செம்முதுகு கீச்சான்

இப்பறவை சாம்பல் கீச்சானைவிட சற்று சிறியது. இதன் முதுகும், பிட்டமும் நல்ல சிவப்பு நிறத்தில் இருக்கும். நெஞ்சு, வயிறு போன்றவை மங்கிய சிவப்பு நிறத்தில் காணப்படும். இப்பறவை அடர்ந்த காடுகளையும், நீர் நிலைகளையும் விரும்பக்கூடியது. 


</doc>
<doc id="256676" url="https://ta.wikipedia.org/wiki?curid=256676" title="1919 வெரோனா காப்ரோனி கா.48 விபத்து">
1919 வெரோனா காப்ரோனி கா.48 விபத்து

1919 வெரோனா காப்ரோனி கா.48 விபத்து ("1919 Verona Caproni Ca.48 crash") 1919, ஆகத்து 2 ஆம் நாளன்று, ஒரு காப்ரோனி கா.48 வகை வானூர்தி இத்தாலியில் உள்ள வெரோனா என்ற இடத்தில் விழுந்து நொருங்கியது. இந்த வானூர்தியில் பயணித்த அனைவரும் இவ்விபத்தில் இறந்தனர். இறந்தவர்களின் எண்ணிக்கை 14 அல்லது 15 அல்லது 17 ஆக இருக்கலாம் என்று பல்வேறுபட்ட மூலங்களிலிருந்து அறியமுடிகிறது. இது இத்தாலியின் முதல் வணிக வானூர்திப் போக்குவரத்துப் பேரழிவாக அமைந்ததுடன்; தொடக்கக்காலத்தில் ஏற்பட்ட வளியிலும் கனமான வானூர்திப் பேரழிவுகளில் ஒன்றாகும்.

காப்ரோனி கா.48 ("Caproni Ca.48") வகை வானூர்தியை காப்ரோனி என்ற நிறுவனம்,சொந்தமாக இயக்கிவந்தது. சம்பவத்தன்று 1919 ஆகத்து 2ஆம் திகதி சனிக்கிழமை,உள்ளூர் நேரப்படி காலை 07:30 மணியளவில் இத்தாலியின் தலிடோ ("Taliedo") மாவட்டத்தில் உள்ள மிலன் நகரிலிந்து, அந்நிறுவனத்துக்கு சொந்தமான விமான தளத்திலிருந்து வெனிசு நோக்கி புறப்பட்டது. இவ்வானூர்தியை இத்தாலிய 2 ராணுவ விமானிகள் இயக்கினார்கள், அன்று வெனிசு உள்ளூர் நேரப்படி காலை 09:22 க்கு முதல் பயணமாக வெனிசு விமான தளத்தில் வானூர்தி நன்றாக தரையிறக்கப்பட்டது. அன்று பகல் முழுவதும்,அங்கேயே நிறுத்திவைக்கப்பட்டிருந்த காப்ரோனி கா.48 வானூர்தி அன்று மாலை 05:00 மணியளவில் திரும்பவும் தலிடோ நோக்கி புறப்பட்டது, சிறிது நேரத்தில் வானூர்தி வெரோனா ("Verona") விமான தளத்திற்கு மேல் 3000 அடி(910 மீட்டர்) உயரத்தில் கடந்து, பறந்து சென்றுகொண்டிருந்தபோது கட்டமைப்பு தோல்வியின் காரணமாக இறக்கைகள் படபடக்க வானூர்தி செயலிழந்த, அதேநேரம் விமான குழுவினால் எச்சரிக்கை செய்தியளித்தனர், யாவரும் பதட்டமடைந்து வானூர்தி விபத்தாகும் முன்பே குதித்து பலியானார்கள் என்பது குறிப்பிடத்தக்கது. இந்த வானூர்தி விபத்தை பல மக்கள் நேரில் பார்த்ததாக மூலத்தகவல் உள்ளது.


</doc>
<doc id="256679" url="https://ta.wikipedia.org/wiki?curid=256679" title="பன்மூட்டழற்சி">
பன்மூட்டழற்சி

பன்மூட்டழற்சி (Polyarthritis) என்பது ஒரே நேரத்தில் ஐந்து அல்லது அதற்கு மேற்பட்ட மூட்டுகள் மூட்டழற்சியால் பாதிக்கப்படும் வகையைக் குறிக்கிறது. சாதரணமாக, இந்நிலை தன்னெதிர்ப்பு நோய்களுடன் தொடர்புடையதாக உள்ளது; வயது, பாலினம் சார்ந்தது இல்லை.

பன்மூட்டழற்சி முடக்கு வாதம், தசையில் மாவுப் பொருள் ஏற்றம் (amyloidosis), மண்டலிய செம்முருடு போன்ற தன்னெதிர்ப்பு நோய்களினால் உண்டாகிறது என்றாலும் சிக்குன்குனியாவை உண்டாக்கும் தீநுண்மங்களாலும் இந்நிலை உண்டாகலாம். 


</doc>
<doc id="256681" url="https://ta.wikipedia.org/wiki?curid=256681" title="தங்கம்(III) ஆக்சைடு">
தங்கம்(III) ஆக்சைடு

தங்கம்(III) ஆக்சைடு "(Gold(III) oxide)" என்ற தங்கத்தின் ஆக்சைடு சேர்மம் Au2O3 என்ற மூலக்கூற்று வாய்ப்பாடுடன் கூடிய ஒரு கனிம வேதியியல் சேர்மமாகும். செம்பழுப்பு நிறத்தில் உள்ள இத்திண்மம் நிலைப்புத் தன்மை இல்லாமல், 160 பாகை செல்சியசு வெப்பநிலையில் சிதைவடைகிறது. நீரேற்று வடிவ தங்கம்(III) ஆக்சைடு குறைவான அமிலத்தன்மையுடன் காணப்படுகிறது. மற்றும் இச்சேர்மம் அடர் காரங்களில் கரைந்து உப்புகளைத் தருகிறது. இவ்வுப்புகளில் Au(OH) ion.அயனிகள் இருப்பதாக நம்பப்படுகிறது.

படிக உருவமற்ற நீரேறிய தங்கம்(III) ஆக்சைடுடன் பெர்குளோரிக் அமிலம் மற்றும் உலோக பெர்குளோரேட்டு ஆகியவற்றை ஒரு குவார்ட்சு குழாயில் இட்டு சுமார் 250 பாகை செல்சியசு வெப்பநிலை மற்றும் 30 மெகா பாஸ்கல் அழுத்தத்தில் சூடுபடுத்தினால் நீரிலி வடிவ தங்கம்(III) ஆக்சைடு தயாரிக்கலாம்.


</doc>
<doc id="256682" url="https://ta.wikipedia.org/wiki?curid=256682" title="கருந்தலை மாங்குயில்">
கருந்தலை மாங்குயில்

கருந்தலை மாங்குயில் () அல்லது கருந்தலை மாம்பழக் குருவி ("Black-hooded Oriole") என்பது ஒருவகைப் பறவையாகும். இப்பறவை தெற்காசியாவின் இந்தியா, இலங்கை ஆகிய பகுதிகளில் இருந்து இந்தோனேசியாவரை காணப்படுகிறது.

இப்பறவை மைனாவின் பருமனுள்ளது. இது மரங்களில் வாழக்கூடிய பறவையாகும். இதன் இறக்கை, வால் ஒரங்களில் கரிய நிறத்துடன் இருக்கும். இளச்சிவப்பு அலகும், குருதிபோன்ற சிவந்த கண்களையும் உடையது. ஆல், அத்தி, அரசு போன்றவற்றின் பழங்களையும் பூச்சிகளையும் விரும்பி உண்ணக்கூடியது.


</doc>
<doc id="256684" url="https://ta.wikipedia.org/wiki?curid=256684" title="கிழக்கு கடற்கரை தொடருந்து மண்டலம் (இந்தியா)">
கிழக்கு கடற்கரை தொடருந்து மண்டலம் (இந்தியா)

கிழக்கு கடற்கரை தொடருந்து மண்டலம் East Coast Railway (ECoR) இந்திய இரயில்வேயின் 17 மண்டலங்களுள் ஒன்றாகும். இதன் தலைமையிடம் புவனேசுவரில் உள்ளது. இது 1996ல் பிரதமரால் துவக்கிவைக்கப்பட்டு, 1 ஏப்ரல் 2003ல் முதல் பயன்பாட்டுக்கு வந்தது. பெயருக்கேற்ப இதன் வழித்தடங்கள் அனைத்தும் இந்தியாவின் கடற்கரை ஒரமாக உள்ளது. இது மூன்று கோட்டங்களை உள்ளடக்கியது.



</doc>
<doc id="256686" url="https://ta.wikipedia.org/wiki?curid=256686" title="மளிகைக் கடை">
மளிகைக் கடை

மளிகைக் கடை என்பது உணவுப் பொருட்களை விற்கும் கடை ஆகும். நாள்தோறும் பயன்படுத்தும் உணவுப் பண்டங்கள், இனிப்புகள், தின்பண்டங்கள் போன்றவற்றை விற்பர். மசாலாப் பொருள், குடைமிளகாய், தேநீர், காப்பி இறைச்சி, பால் பொருள் உள்ளிட்டவற்றையும் விற்பதுண்டு. சில நாடுகளில் குறிப்பிட்ட நாட்டின் உணவுப்பழக்கத்துக்கு ஏற்ற உணவை விற்பர். இந்தக் கடை அந்த நாட்டவர் கூடும் இடமாகவும் இருக்கும்.


</doc>
<doc id="256687" url="https://ta.wikipedia.org/wiki?curid=256687" title="பித்தாஸ்">
பித்தாஸ்

பித்தாஸ் ("Pitas") என்பது கூடாட், சபா, மலேசியாவில் உள்ள ஒரு நகரமும் மாவட்டமும் ஆகும். 2010இன் மதிப்பீட்டின்படி இங்கு 37,808 பேர் வசிக்கின்றனர். இங்கு ரங்கஸ், ஓரங் சுங்காய் ஆகிய இனக்குழுமங்கள் முதன்மையாக உள்ளன.



</doc>
<doc id="256688" url="https://ta.wikipedia.org/wiki?curid=256688" title="காந்தியின் உண்ணாநிலைப் போராட்டப் பட்டியல்">
காந்தியின் உண்ணாநிலைப் போராட்டப் பட்டியல்

காந்தியின் உண்ணாநிலைப் போராட்டங்கள், இந்திய விடுதலைக்கும், தீண்டாமைக்கு எதிராகவும், சமய நல்லிணக்கதிற்கும் மேற்கொள்ளப்பட்டவையாகும். மகாத்மா காந்தி, 17 முறை, 139 நாட்கள் உண்ணாநிலைப் போராட்டங்கள் மேற்கொண்டார். அவற்றில் மூன்று முறை 21 நாட்கள் மேற்கொண்ட தொடர் உண்ணாநிலைப் போராட்டங்களைக் கண்ட, பிரித்தானிய இந்திய ஆட்சியாளர்கள் வியந்தனர். உண்ணாநிலைப் போராட்டத்தை, அகிம்சை முறையான ஆயுதமாகக் கொண்டார் காந்தி. 



</doc>
<doc id="256691" url="https://ta.wikipedia.org/wiki?curid=256691" title="தெற்கு மத்திய தொடருந்து மண்டலம் (இந்தியா)">
தெற்கு மத்திய தொடருந்து மண்டலம் (இந்தியா)

தெற்கு மத்திய தொடருந்து மண்டலம் (South Central Railway) இந்திய இரயில்வேயின் 17 மண்டலங்களுள் ஒன்றாகும். இதன் தலைமையகம் செகந்திராபாத்தில் உள்ளது. இது பெரும்பாலும் தெலுங்கானா, ஆந்திரப்பிரதேசம், மகாராட்டிரம் ஆகிய மாநிலங்களுக்கும், தமிழ்நாடு, மத்தியபிரதேசம், கருநாடகம் ஆகிய மாநிலங்களின் சில பகுதிகளுக்கும் தன் சேவையை வழங்குகிறது. 

2 அக்டோபர் 1966ல் தெற்கு மத்திய தொடருந்து மண்டலமானது, தென்னக இரயில்வேயிடமிருந்து விஜயவாடா கோட்டம் மற்றும் ஹீப்ளி கோட்டத்தையும், மத்திய இரயில்வேயிடமிருந்து சோலாப்பூர் கோட்டம் மற்றும் செகந்திராபாத் கோட்டத்தினையும் பிரித்து உருவாக்கப்பட்டது. அதனைத் தொடர்ந்து 2 அக்டோபர் 1977ல், தென்னக இரயில்வேயிடமிருந்து குண்டூக்கல் கோட்டம் பிரிக்கப்பட்டு இந்த மண்டலத்துடன் இணைக்கப்பட்டது. மீண்டும் சோலாப்பூர் கோட்டம் மத்திய இரயில்வேயோடு இணைக்கப்பட்டது. பின்பு 17 பிப்ரவரி 1978ல், செகந்திரபாத் கோட்டம் இரண்டாக பிரக்கப்பட்டு ஹைதராபாத் கோட்டம் உருவாக்கப்பட்டது. 1 ஏப்ரல் 2003ல் மண்டலங்கள் மற்றும் கோட்டங்கள் மறுசீரமைக்கப்பட்டன, அப்பொழுது இரண்டு புதிய கோட்டங்கள் உருவாக்கப்பட்டன. அவை குண்டூர் கோட்டம், நாந்தேடு கோட்டம் ஆகும். ஹுப்பள்ளி கோட்டம் பிரிக்கப்பட்டு முழுவதும் புதிய மண்டலமான தென்மேற்கு தொடருந்து மண்டலம் (இந்தியா) உருவாக்கப்பட்டது.

தற்பொழுது தெ.ம தொடருந்து மண்டலம் ஆறு கோட்டங்களை உள்ளடக்கியுள்ளது அவை, செகந்திராபாத், விசயவாடா, ஹைதராபாத், குண்டக்கல், குண்டூர், நாந்தேடு. 

இந்திய இரயில்வேயின் அதிக லாபம் சம்பாதிக்கும் வடக்கு தொடருந்து மண்டலத்திற்கு பின்பு இரண்டாவதாக தெற்கு மத்திய தொடருந்து மண்டலம் திகழ்கிறது, இதன் தற்போதைய இலாபம் 110₹ பில்லியன்.


</doc>
<doc id="256693" url="https://ta.wikipedia.org/wiki?curid=256693" title="தஞ்சாவூர் அனுமார் கோயில்கள் (நூல்)">
தஞ்சாவூர் அனுமார் கோயில்கள் (நூல்)

தஞ்சாவூர் அனுமார் கோயில்கள், ஆவணம் கோபாலன் எழுதிய, தஞ்சாவூரில் உள்ள அனுமார் கோயில்களைப் பற்றிய நூலாகும். 

தஞ்சாவூரில் அமைந்துள்ள அனுமார் கோயில்கள் பற்றிய விவரங்கள் வரலாற்று ரீதியாக நாயக்கர் காலம், மராட்டியர் காலம், மராட்டியர் காலத்திற்குப் பின் வந்தவை என்ற நிலையில் விவாதிக்கப்படுகின்றன. தஞ்சாவூரிலுள்ள மடங்களில் காணப்படுகின்ற அனுமார் கோயில்கள் மற்றும் அனுமாரின் புகைப்படங்களும் காணப்படுகின்றன.

'தஞ்சாவூர் அனுமார் கோயில்கள்', நூல், (2015; வாயுசுதா பப்ளிகேஷன்ஸ், புதுதில்லி)


</doc>
<doc id="256694" url="https://ta.wikipedia.org/wiki?curid=256694" title="தென்மேற்கு தொடருந்து மண்டலம் (இந்தியா)">
தென்மேற்கு தொடருந்து மண்டலம் (இந்தியா)

தென்மேற்கு தொடருந்து மண்டலம் (South Western Railway()) இந்திய இரயில்வேயின் 17 மண்டலங்களூள் ஒன்றாகும். இதன் தலைமையிடம் ஹூப்ளியில் உள்ளது. இதன் சேவையானது கருநாடகத்தின் பெரும் பகுதியை உள்ளடக்கியது. தற்போது இது மூன்று கோட்டங்களை கொண்டுள்ளது.

இது இந்தியாவின் மற்ற தொடருந்து மண்டலங்களை ஒப்பீடுகையில் குறைந்த தொடருந்து அடர்த்தி உள்ள ஒரு பகுதியாகும். இங்கு முழுவதும் அகல இரயில் பாதை இணைப்பு உள்ளது.


</doc>
<doc id="256698" url="https://ta.wikipedia.org/wiki?curid=256698" title="வடக்கு தொடருந்து மண்டலம் (இந்தியா)">
வடக்கு தொடருந்து மண்டலம் (இந்தியா)

வடக்கு தொடருந்து மண்டலம் (Northern Railways) இந்திய இரயில்வேயின் 17 மண்டலங்களுள் ஒன்றாகும். இதன் தலைமையகம் புது தில்லியில் உள்ளது. இந்தியாவின் ஒன்பது பழமையான தொடருந்து மண்டலங்களுள் வடக்கு தொடருந்து மண்டலம் ஒன்றாகும், இதுவே இந்திய இரயில்வேயில் பெரிய தொடருந்து இணைப்பினைக் கொண்டுள்ளது. இது 6807 கிமீ பாதையைக் கொண்டுள்ளது.. இது பின்வரும் பகுதிகளுக்கு சேவையை வழங்குகிறது. அவை சம்மு காசுமீர், பஞ்சாப், ஹரியானா, இமாச்சலப் பிரதேசம், உத்தர்காண்ட், உத்தரப்பிரதேசம், புதுதில்லி மற்றும் சண்டீகர்.

தற்போது இது ஐந்து கோட்டங்களை கொண்டுள்ளது.

இந்த மண்டலம் 14 ஏப்ரல் 1952லில், ஜோத்பூர் இரயில்வே, பிகானேர் இரயில்வே, கிழக்கத்திய பஞ்சாப் இரயில்வே மற்றும் கிழக்கிந்திய இரயில்வே நிறுவனத்தின் மூன்று பிரிவுகள் இணைக்கப்பட்டு உருவாக்கப்பட்டது. 3 மார்ச் 1859ல் வடக்கு இந்தியாவின் முதல் பயணிகள் இருப்புபாதை அலகாபாத்துக்கும் கான்பூருக்கும் இடையே திறக்கப்பட்டது.


</doc>
<doc id="256699" url="https://ta.wikipedia.org/wiki?curid=256699" title="தென்கிழக்கு மத்திய தொடருந்து மண்டலம் (இந்தியா)">
தென்கிழக்கு மத்திய தொடருந்து மண்டலம் (இந்தியா)

தென்கிழக்கு மத்திய தொடருந்து மண்டலம் (South East Central Railway) இந்திய இரயில்வேயின் 17 தொடருந்து மண்டலங்களூள் ஒன்றாகும். இதன் தலைமையகம் சத்தீஸ்கரின் பிலாஸ்பூரில் உள்ளது. இந்த மண்டலம் 2003ல் உருவாக்கப்பட்டது. இது மூன்று கோட்டங்களை கொண்டுள்ளது.



</doc>
<doc id="256700" url="https://ta.wikipedia.org/wiki?curid=256700" title="வியத்தகு இந்தியா (நூல்)">
வியத்தகு இந்தியா (நூல்)

வியத்தகு இந்தியா எனும் நூல் இலங்கையைச் சேர்ந்த செ. வேலாயுதபிள்ளை, மகேசுவரி பாலகிருட்டினன் என்பவர்களினால் மொழிபெயர்ப்புச் செய்யப்பட்டு இலங்கை அரசினால் 1963 ஆம் ஆண்டில் வெளியிடப்பட்ட நூலாகும். இது இலண்டன் பல்கலைக் கழகத்தில் இந்திய வரலாற்றுப் போதனாசிரியராகக் கடமையாற்றிய ஏ. எல். பசாம் என்பவரது "தி வொண்டர் தட் வாஸ் இந்தியா" எனும் நூலின் மொழிபெயர்ப்பாக அமைகின்றது. இலண்டனிலுள்ள சிட்சுவிக்கு, யாக்சன் கம்பெனியாரின் இசைவுபெற்று இலங்கை அரசாங்கத்தின் முயற்சியினால் மேற்கொள்ளப்பட்ட மொழிபெயர்ப்பு முயற்சியாக அமைகின்றது. அதன் வழியில் இலங்கை கல்வி வெளியீட்டுத் திணைக்களத்திற்காக சிசாரா பிரின்ட்வே நிறுவனத்தினால் அச்சிடப்பட்டதாகும். நூலில் கி.பி 662 இல் சிரியா நாட்டு வானியலறிஞரும் துறவியுமான செவரசு செபோத்து என்பவர் எழுதிய பண்டைய இந்துக்கள் பற்றிய குறிப்பு முன்னுரை பகுதியில் அமைந்துள்ளது.

மொத்தம் 722 பக்கங்களை கொண்டதாக விளங்கும் நுலில், 10 அதிகாரங்களும் 12 பின்னிணைப்புகளும் காணப்படுகின்றன. விளக்கப்பட அட்டவணை, கோட்டுவரைதல்கள், நாட்டுப் படங்கள், முகமதியருக்கு முற்பட்ட இந்தியாவின் காலவரன்முறை என்பன அறிமுக விடயங்களாகவும் அமைகின்றன.

பண்டைய இந்தியா, அதன் பண்பாடு, அரசு, சமூகம், வரலாறு, அன்றாட வாழ்க்கை, சமயம், கலைகள், மொழியும் இலக்கியமும் எனும் பிரிவுகளில் நூலின் பாதை செல்கின்றது. அண்டவியலும் புவியியலும், வானியல், பஞ்சாங்கம், கணிதவியல், பௌதீகவியலும் இரசாயனவியலும், யாப்பு, நெடுங்கணக்கும் அதன் ஒலிப்பு முறையும் முதலான இந்துக்களின் அறிவியற் புலமை பற்றியதாக பின்னிணைப்பு அமைகின்றது.

நூலின் முதல் 413 பக்கங்களும் திரு. செ. வேலாயுதபிள்ளை அவர்களின் மொழிபெயர்ப்பாகவும், எஞ்சியவை திருமதி மகேசுவரி பாலகிருட்டினன் அவர்களின் மொழிபெயர்ப்பாகவும் அமைகின்றன.



</doc>
<doc id="256703" url="https://ta.wikipedia.org/wiki?curid=256703" title="வடக்கு மத்திய தொடருந்து மண்டலம் (இந்தியா)">
வடக்கு மத்திய தொடருந்து மண்டலம் (இந்தியா)

வடக்கு மத்திய தொடருந்து மண்டலம் (North Central Railway) இந்திய இரயில்வேயின் 17 தொடருந்து மண்டலங்களூள் ஒன்றாகும். இது 1 ஏப்ரல் 2003 முதல் பயன்பாட்டுக்கு வந்தது. இதன் தலைமையகம் அலகாபாத்தில் உள்ளது. இது மூன்று கோட்டங்களை கொண்டுள்ளது.

வடக்கு மத்திய தொடருந்து மண்டலத்தின் பெரிய தொடருந்து நிலையம் கான்பூர் ஆகும்.


</doc>
<doc id="256708" url="https://ta.wikipedia.org/wiki?curid=256708" title="வடமேற்கு தொடருந்து மண்டலம் (இந்தியா)">
வடமேற்கு தொடருந்து மண்டலம் (இந்தியா)

வடமேற்கு தொடருந்து மண்டலம் (North Western Railway) இந்திய இரயில்வேயின் 17 தொடருந்து மண்டலங்களுள் ஒன்றாகும். இதன் தலைமையகம் செய்ப்பூரில் உள்ளது. இது 1 அக்டோபர் 2002ல் உருவானது. இது நான்கு கோட்டங்களை கொண்டுள்ளது. 

இந்த மண்டலம் மொத்தம் 578 தொடருந்து நிலையங்களை கொண்டுள்ளது, இது மொத்தம் 5449.29 கிமீ வழித்தடங்களையும் அதில் 2575.03 அகலப் பாதையாகவும், 2874.23 கி.மீ குறுகிய பாதையாகவும் உள்ளது.


</doc>
<doc id="256714" url="https://ta.wikipedia.org/wiki?curid=256714" title="டார்ஜீலிங் இமாலயன் இரயில்வே">
டார்ஜீலிங் இமாலயன் இரயில்வே

டார்ஜீலிங் இமாலயன் இரயில்வே(DHR) புதிய ஜல்பைகுரி(சிலிகுரி) நகரத்திலிருந்து டார்ஜீலிங்கை நோக்கி இமயமலை மீது 6850 அடி (2,090 மீ) மேலேறுகிறது; ஜல்பைகுரி-சுக்னா தொடருந்து பாதை பெரும்பாலும் கிடைமட்டமாகவே உள்ளது, பின்னர் சுக்னாவிலிருந்து தொடருந்து இமயமலையின் மீது செங்குத்தாக ஏறத்தொடங்குகிறது, பின்னர் அது எவ்வித தடையுமின்றி "கும்"(இந்தியாவின் அதிஉயரத்திலுள்ள தொடருந்து நிலையம், 7,407 அடி 2.258 மீ) வரைத் தொடர்ந்து பின் "டார்ஜீலிங்கை" நோக்கி பயணத்தொலைவில் கடைசி 5 மைல் (8.0 கிமீ) கிழ்நோக்கி இறங்குகிறது.

சுதந்திரம் அடைந்த பிறகு, முதலில் DHR அசாம் ரயில்வேயோடு இணைக்கப்பட்டு, பின்னர் அசாம் வங்காளம் இடையே தொடருந்து இணைப்பை நிர்மாணிப்பதற்கும் மற்றும் "கிஷான்கஞ்ச்" வரை மீட்டர் கேஜ் விரிவாக்கமும் ஏற்படுத்த தற்காலிகமாக மூடப்பட்டது. இதன் மற்றொரு விரிவாக்க இணைப்பான "காலிம்பாங்" வரையுள்ள தொடருந்து பாதை வெள்ளத்தால் அடித்துச் செல்லப்பட்டுவிட்டன. டார்ஜீலிங் இமாலயன் இரயில்வே மீண்டும் 1952ல் திறக்கப்பட்டு வடகிழக்கு தொடருந்து மண்டலத்தோடு இணைக்கப்பட்டது, பின்னர் 1958 ஆம் ஆண்டு வடகிழக்கு எல்லைப்புறத் தொடருந்து மண்டலத்தோடு இணைக்கப்பட்டது.

டார்ஜீலிங் இமாலயன் தொடருந்து (DHR) பின்வரும் காரணங்களுக்காக உலகம் முழுவதும் புகழ் அடைந்துள்ளது:

டார்ஜீலிங் இமாலயன் தொடருந்து (DHR) காலவரிசை:

இந்தப் பாதையில் 13 தொடருந்து நிலையங்கள் உள்ளன, அவை 
புது ஜல்பைக்குரி, சிலிகுரி டவுண், சிலிகுரி சந்திப்பு, சுக்னா, ரோங்டாங், தின்தாரியா, கயாபாரி, மகாநதி, கர்சியாங், துங், சோனாடா, கும் மற்றும் டார்ஜீலிங் ஆகும் 


</doc>
<doc id="256723" url="https://ta.wikipedia.org/wiki?curid=256723" title="ரிபு கீதை">
ரிபு கீதை

ரிபு கீதை அத்வைத கருத்துக்களை கொண்ட பாடல் தொகுப்பாகும். சிவரகசியத்தில் ஆறாவது பகுதியாக ரிபு கீதை அறியப்படுகிறது. இதன் தமிழ் வடிவம் ஒரு நூலாக ரமணாச்சிரமத்தினரால் வெளியிடப்பட்டது. இதன் இரண்டாம் பதிப்பு 1897 ஆம் ஆண்டில் வெளிவந்தது. 
ரிபு கீதை என்ற இந்த நூல் கைலாயத்தில் பரமசிவனால் ரிபு முனிவருக்கும் பின்னர் ரிபு முனிவரால் கேதார்நாத்தில் நிதாகர் முதலியோருக்கும் உபதேசிக்கப்பட்டதாக அறியப்படுகிறது. இந்த நூல் தஞ்சை மாவட்டத்தினை சார்ந்த கோவிலூர் மடத்தினைச் சார்ந்த அருணாசல சுவாமி என்னும் துறவுசுவாமியால் வெளிவந்தது. இதன் தமிழ் ஓலி வடிவத்தினை ரமணாச்சிரம இனையதளத்திலிருந்து பதிவிறக்கம் செய்து கொள்ளலாம். 

ஐம்பது அத்தியாயங்களில் 2493 ஸ்லோகங்களைக் கொண்ட வடமொழி மூலத்தை, உலகநாத ஸ்வாமிகள் என்னும் துறவுநாமம் பூண்ட திருவிடைமருதூர் பிரம்மஸ்ரீ பிக்ஷு சாஸ்திரிகள் தமிழில் 44 அத்தியாயங்களில் 1924 விருத்தப்பாக்களாக ஆக்கியுள்ளார்.

ரிபுவின் சீடர் நிதாகர். நிதாகருக்கு உயர்ந்த சில தத்துவங்களில் அவருக்கு தன்னறிவு வரவில்லை. ரிபு சீடரை அவ்வப்போது தேடி அவர் தன நிலையில் உயர்ந்திருக்கிறாரா என்று சோதனை செய்து பார்ப்பார். ஒரு முறை ஞானி நிதாகரை சோதிக்க என்னி அவர் இருக்கும் ஊருக்கு ரிபு வேற்றுருவில் சென்றார். அப்போது அவ்வூர் அரசன் ஓரு பட்டத்து யானை மீதேறி போய்க்கொண்டிருந்தான்.அப்போது நிதாகர் பசி மயக்கத்தில் கூட்டம் இல்லாத இடத்தில் ஒதுங்கி நின்று கொண்டிருந்தார். அந்த இடத்தில் வந்து நிதாகரைப் பார்த்து "ஏன் இங்கு நிற்கிறீர்கள்?" என்றார்.

அதற்கு நிதாகரோ அவரிடம் "அரசன் நகர் வலம் வருகிறார். கூட்டமாக இருக்கும் காரணத்திணால் ஒதுங்கி இருக்கிறேன்" என்றார்.அதைக் கேட்ட ரிபு "இந்தக் கூட்டத்தில் அரசன் யார், மற்ற மக்கள் யார்?" என வினவினார். நிதாகர் அவரைப் பார்த்து "உங்களுக்கு கண் தெரியவில்லையா குன்று போலிருக்கும் இந்த யானையில் அமர்ந்திருக்கிறார் அல்லவா, அவரே அரசர். அவரை சுற்றியிருக்கும் மற்றவர்கள் மக்கள்" என்றார். ரிபு மீண்டும் ஒன்றும் அறியாதது போல "இரண்டு பொருட்களை சுட்டி ஒன்றை யானை என்றும், இன்னொன்றை அரசனென்றும் கூறுகிறீர்கள். இவற்றில் எது யானை, எது அரசன் என்று எனக்கு விளக்குங்கள்" என்றார்.

அதற்கு நிதாகர் , "ஐயா! கீழேயுள்ளது யானை, மேலிருப்பவர் அரசர் இதில் என்ன குழப்பம் இது கூடவா புரியவில்லை" என்றார். அதற்கு ரிபுவோ "கீழ், மேல் என்றால் என்ன? அதை விளக்குங்கள்" என்றார். கோபத்தில் ரிபுவின் தோள்களில் தாவி ஏறிக்கொண்ட நிதாகர்!! அரசன் யானை மேல் அமர்ந்நிருப்பது போல், நானிப்போது உங்கள் மேலிருக்கிறேன். அங்கு கீழே உள்ளது யானை, இங்கு நீங்கள். மேலேயிருப்பது இருப்பது நான் கீழே இருப்பது நீ இப்போது புரிகிறதா" என்றார். 

அதற்கு ரிபுவோ முதலில் நான், நீ என்பவற்றை விளக்குங்கள். பின்பு அதை வைத்துதான் அரசனையும், யானையும் புரிந்து கொள்ள இயலும். இந்தக் கேள்வியைக் கேட்டதும் வந்திருப்பவர் தனது குருவான ரிபு எனப் புரிந்து கொண்டார் நிதாகர். புலன்களுக்கு தெரியும் இந்த வேற்றுமை உடல் சார்ந்த்து இது அனைவருக்கும் புலப்படும். ஆனால் ஆத்மஞானம் பெற்ற ஒருவருக்கு தனக்கும், மற்றவருக்குமிடையே வேற்றுமையே கிடையாது.


</doc>
<doc id="256724" url="https://ta.wikipedia.org/wiki?curid=256724" title="தைட்டானிக் அமிலம்">
தைட்டானிக் அமிலம்

தைட்டானிக் அமிலம் (Titanic acid) என்பது தைட்டானியம் ஐதரசன் மற்றும் ஆக்சிசன் தனிமங்கள் சேர்ந்து உருவாகும் சேர்மங்களின் பொதுவான பெயராகும். இவ்வகை தைட்டானிக் அமிலங்களின் பொதுவாய்ப்பாடு [TiO(OH)].. எனக் குறிப்பிடப்படுகிறது. பல எளிய தைட்டானிக் அமிலங்கள் இருப்பதாக முற்காலத்தில் ஒரு கருத்து நிலவியது. ஆனால் அக்கருத்து, எந்தவொரு படிகவியல் மற்றும் நிறமாலையியல் ஆய்வுகளின் ஆதரவையும் பெற்றிருக்கவில்லை. சில பழைய நூல்கள், பிராவர் கையேடு உட்படTiO என்ற மூலக்கூற்று வாய்ப்பாடுடன் உள்ள சேர்மத்தையே தைட்டானிக் அமிலம் எனக் குறிப்பிடுகின்றன




</doc>
<doc id="256727" url="https://ta.wikipedia.org/wiki?curid=256727" title="அலெக்சா இணையம்">
அலெக்சா இணையம்

அலெக்சா இணையம், நிறு. என்பது வணிக வலைப்போக்குவத்துத் தரவை அளிக்கும் கலிப்போர்னியாவைச் சேர்ந்த நிறுவனம்ஆகும். இது அமேசானின் துணை நிறுவனம் ஆகும்.

1996 இல் தனிப்பட்ட நிறுவனமாகத் தொடங்கப்பட்ட அலெக்சாவை, 1999 இல் அமேசான் வாங்கியது. இதன் கருவிப்பட்டை பயனர்களின் வலை உலாவல் நடத்தைகள் பற்றிய தரவைச் சேகரித்து அலெக்சா வலைத்தளத்துக்கு அனுப்புகிறது. அங்கு, இத்தரவினைச் சேமித்து, ஆய்ந்து, அலெக்சா வழங்கும் வலைப்போக்குவரத்து அறிக்கைகளுக்கான அடிப்படையாகப் பயன்படுத்துகிறார்கள். அலெக்சா வலைத்தளத் தகவல்படி, 30 மில்லியன் வலைத்தளங்களுக்கான போக்குவரத்துத் தரவையும் அனைத்துலக தர வரிசைப்பட்டியலையும் வழங்குகிறார்கள். 2015 நிலவரப்படி, ஒவ்வொரு மாதமும் 6.5 மில்லியன் மக்கள் அலெக்சா தளத்துக்கு வருகிறார்கள்.


</doc>
<doc id="256728" url="https://ta.wikipedia.org/wiki?curid=256728" title="ஐதரசன் அசுட்டட்டைடு">
ஐதரசன் அசுட்டட்டைடு

ஐதரசன் அசுட்டட்டைடு "(Hydrogen astatide)" என்பது HAt, என்ற மூலக்கூறு வாய்ப்பாட்டுடன் காணப்படும் ஒரு கனிம வேதியியல் சேர்மமாகும். இச்சேர்மம் அசுட்டட்டைன் ஐதரைடு, அசுட்டட்டேன் அல்லது அசுட்டிடோஐதரசன் என்றும் அழைக்கப்படுகிறது. இச்சேர்மத்தில் அசுட்டட்டைன் அணு ஐதரசன் அணுவுடன் சகப்பிணைப்பாகப் பிணைந்துள்ளது. 
ஐதரசன் அசுட்டட்டைடு தண்ணீரில் கரைந்து ஐதரோ அசுட்டடிக் அமிலமாக உருவாகிறது. இவ்வமிலத்தின் பண்புகள் மற்ற நான்கு இருபடி அமிலங்களின் பண்புகளுடன் ஒத்திருக்கின்றன. குறிப்பாக அவை நான்கைக் காட்டிலும் சிறிது வலிமையாகவும் இது உள்ளது. எளிதாக அசுட்டட்டைன் மற்றும் ஐதரசன் தனிமங்களாக சிதைதல், அசுட்டட்டைனின் பல்வேறு ஓரிடத்தான்கள் குறைந்த அரைவாழ்வுக் காலம் கொண்டிருத்தல் போன்ற காரணங்களால் அதிகமாக இவ்வமிலம் பயன்படுத்தப்படுவதில்லை. மேலும், இச்சேர்மத்திலுள்ள அணுக்களின் எலக்ட்ரான் கவர்திறன் கிட்டத்தட்ட சமமாக இருக்கிறது. அசுட்டட்டைன் அயனியும் எளிதாகக் கவரப்படுவதால் பிரிகையடைதல் எளிதாகி ஐதரசன் அணு எதிர்மின் சுமையை ஏற்கிறது. எனவே ஐதரசன் அசுட்டட்டைடு மாதிரியால் கீழ்கண்ட வினையில் ஈடுபடமுடிகிறது. 

இதன் விளைவாக தனிம ஐதரசன் வாயுவும் அசுட்டட்டைன் வீழ்படிவாதலும் நிகழ்கிறது. மேலும், ஐதரசன் ஆலைடுகள் அல்லது HX சேர்மங்களின் உருவாதல் வெப்ப அளவுகள் ஆலைடுகளின் தொகுதிகள் அதிகரிக்கும் போது குறைகிறது என்பதை வெளிப்படுத்துகின்றன. அதேநேரம், ஐதரயோடிக் அமிலக் கரைசல் நிலைப்புத் தன்மையுடன் காணப்படுகிறது. ஐதரோனியம் – அசுட்டட்டைன் கரைசலானது தண்ணீர்- ஐதரசன் – அசுட்டட்டைன் கரைசலைவிட தெளிவாகக் குறைவான நிலைப்புத் தன்மையே கொண்டுள்ளது. இறுதியாக அசுட்டட்டைன் அணுக்கருவின் கதிர்வீச்சுப்பகுப்பு H-At பிணைப்புகளைத் துண்டிக்கிறது.

அசுட்டட்டைனுக்கு நிலையான ஒரிடத்தன்கள் எதுவும் கிடையாது. அசுட்டட்டைன் 210 மட்டுமே ஓரளவு அதிக நிலைப்புத்தன்மை கொண்ட ஓரிடத்தனாக உள்ளது. இதனுடைய அரைவாழ்வுக் காலம் தோரயமாக 8.1 மணி நேரமாக இருக்கிறது. இதனால் இதனுடைய வேதிச் சேர்மங்களைப் பயன்படுத்துவதில் சிரமங்கள் ஏற்படுகிறது. ஏனெனில் அசுட்டட்டைன் விரைவாக சிதைவடைந்து மற்ற ஓரிடத்தன்களாக மாறிவிடுகிறது.

 


</doc>
<doc id="256734" url="https://ta.wikipedia.org/wiki?curid=256734" title="ஐப்போ அயோடசமிலம்">
ஐப்போ அயோடசமிலம்

ஐப்போ அயோடசமிலம் "(Hypoiodous acid)" என்பது HIO என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். நீர்த்த அயோடின் கரைசலுடன் பாதரசம் அல்லது வெள்ளி உப்புகள் சேர்த்து சூடுபடுத்துவதால் ஐப்போ அயோடசமிலம் உருவாகிறது. விரைவாக இச்சேர்மம் விகிதச்சமமாதலின்மையுடன் சிதைவடைகிறது:. 

வலிமை குறைந்த அமிலமாக ஐப்போ அயோடசமிலம் காணப்படுகிறது. இதனுடைய அமிலத்தன்மை எண் Ka மதிப்பு 10−11.ஆகும். மேலும் இதனுடைய இணை காரம் [[ஐப்போ அயோடைட் எனப்படுகிறது. இவ்வெதிர் அயனியின் உப்புகள் கார ஐதராக்சைடுகளுடன் அயோடின் சேர்த்து தயாரிக்கப்படுகின்றன. இவையும் உடனடியாக விகிதச்சமமாதலின்மையுடன் சிதைவடைந்து [[அயோடைடு]]களையும் [[அயோடேட்டு]]களையும் தருகின்றன.

[[பகுப்பு:ஐதரசன் சேர்மங்கள்]]
[[பகுப்பு:அயோடின் சேர்மங்கள்]]
[[பகுப்பு:ஆக்சிசனேற்றும் அமிலங்கள்]]
[[பகுப்பு:ஆக்சிசனேற்றிகள்]]
[[பகுப்பு:ஆலசன் ஆக்சோவமிலங்கள்]]

</doc>
<doc id="256737" url="https://ta.wikipedia.org/wiki?curid=256737" title="விளையாட்டரங்கம்">
விளையாட்டரங்கம்

விளையாட்டுத் திடல் (மைதானம்) என்பது உடல் திறனை வெளிப்படுத்தக்கூடிய விளையாட்டுகளை விளையாடும் இடமாகும். இந்த இடத்தைச் சுற்றிலும் பார்வையாளர்கள் அமர்ந்து பார்க்கும் வசதியும் செய்யப்பட்டிருக்கும்.



</doc>
<doc id="256751" url="https://ta.wikipedia.org/wiki?curid=256751" title="இலக்கிய மண்டபம்">
இலக்கிய மண்டபம்

இலக்கிய மண்டபம் ( "Literary Hall" ) என்பது 19 ம் நுற்றாண்டின் அரைப்பகுதியில் உருவான ஒரு நூலகம், தற்போது இது அருங்காட்சியகமாக்கப்பட்டுள்ளது. இது ஐக்கிய அமெரிக்காவின் மேற்கு வர்ஜீனியா மாநிலத்தில் ரோம்னி நகரில் அமைந்துள்ளது. இது ரோமனி இலக்கிய அமைப்பால் 1869ஆம் ஆண்டு உருவாக்கப்பட்டது. பின்னர் 1979 மே 29 இல் புதுப்பிக்கப்பட்டது.

இது 0.40 எக்டேர் நிலப்பரப்பில் விசாலமாக அமைக்கப்பட்டுள்ளது. கடல் மட்டத்தில் இருந்து 820.30 அடி (250.03 மீ) உயரத்தில் உள்ளது.

ரோமனி இலக்கிய அமைப்பு 1819 ம் ஆண்டு ஜனவரி மாதம் 10 ம் நாள் உருவாக்கப்பட்டது. இக் குழுவின் நோக்கமானது மக்களுக்கு உரிய முறையில் இலக்கியம், அறிவியல் மற்றும் கல்வி போன்ற துறைகளில் முன்னேற்றத்தை கொடுப்பது. இக் குழுவின் ஒரு திட்டமே இலக்கிய மண்டபம்.


</doc>
<doc id="256755" url="https://ta.wikipedia.org/wiki?curid=256755" title="மூட்டழற்சி">
மூட்டழற்சி

மூட்டழற்சி (Arthritis) என்பது ஒன்று அல்லது அதற்கு மேற்பட்ட மூட்டுகளில், அழற்சியினால் ஏற்படும் மூட்டுப் பிறழ்வைக் குறிக்கிறது. நூற்றுக்கும் அதிகமான மூட்டழற்சி வகைகள் உள்ளன. மிகச் சாதாரணமாகக் காணப்படுவது மூட்டுகளைச் சிதைக்கின்ற முதுமை மூட்டழற்சியாகும். இது, மூட்டுகளுக்கு ஏற்படுகின்ற பேரதிர்ச்சி, நோய்த்தொற்று அல்லது முதுமை ஆகிய காரணங்களால் உருவாகலாம். மூட்டழற்சியின் பிற வடிவங்களாக முடக்கு வாதம், தடிப்புத் தோல் அழற்சி மற்றும் சிரங்கு மூட்டழற்சி (Psoriatic arthritis), பிற தன்னெதிர்ப்பு நோய்களுடன் தொடர்புடைய நிலைகளைக் கூறலாம். அழுகலுற்ற மூட்டழற்சி (Septic arthritis) மூட்டுகளில் நோய்த்தொற்று ஏற்படுவதால் உண்டாகிறது.

மூட்டழற்சி உள்ள நோயாளிகளின் பொதுவான முறையீடு மூட்டு வலியாகும். பொதுவாக, வலியானது தொடர்ந்தும், பாதிக்கப்பட்ட குறிப்பிட்ட மூட்டுப் பகுதிகளிலும் காணப்படலாம். இத்தகைய வலி, மூட்டுகளைச் சுற்றி ஏற்படும் அழற்சி, மூட்டுகளுக்கு நோயினால் ஏற்படும் பாதிப்பு, தினமும் மூட்டுகளில் ஏற்படும் தேய்மானம், வலி நிறைந்த மூட்டுகளை உபயோகிப்பதால் ஏற்படும் தசைப் பிடிப்புகள், களைப்பு ஆகியவற்றால் ஏற்படுகிறது.


</doc>
<doc id="256778" url="https://ta.wikipedia.org/wiki?curid=256778" title="அதுல் கேஷப்">
அதுல் கேஷப்

அதுல் கேஷப் (Atul Keshap) பஞ்சாப் மாநிலத்தைப் பூர்விகமாகக் கொண்ட அமெரிக்க இந்தியர் ஆவார். அதுல் கேஷப் இலங்கை, மாலத்தீவு நாடுகளுக்கான அமெரிக்கத் தூதராக நியமிக்கப்பட்டுள்ளார். ரிச்சர்டு ராகுல் வர்மாவுக்கு அடுத்தபடியாக தெற்காசியப் பகுதிக்குத் தூதராக நியமிக்கப்படும் இரண்டாவது அமெரிக்க இந்தியர் ஆவார். 1994-ஆம் ஆண்டு முதல் அமெரிக்க வெளியுறவுத் துறையில் பணியாற்றி வரும் அதுல் கேஷப், இந்தியாவிலுள்ள அமெரிக்கத் தூதரகத்தில் அதிகாரியாக இருந்துள்ளார். தற்போது அமெரிக்க வெளியுறவுத்துறை அமைச்சகத்தின் தெற்கு, மத்திய ஆசிய விவகாரங்களுக்கான பிரிவில் துணைச் செயலராக அவர் பொறுப்பு வகித்து வருகிறார்.

பஞ்சாபில் பிறந்த இவரின் தந்தை கேஷப் சந்தர் சென், நைஜீரியாவில், ஐ.நா. வின் பொருளாதார வல்லுனராக பணியாற்றியவர். தாய், ஜே கல்வர்ட், அமெரிக்க வெளியுறவுத் துறையிலும், இந்தியாவில் உள்ள அமெரிக்க தூதரகத்திலும் பணியாற்றி உள்ளார்.



</doc>
<doc id="256781" url="https://ta.wikipedia.org/wiki?curid=256781" title="அதுல்">
அதுல்

அதுல் ("Atul") என்ற பெயரில் உள்ள கட்டுரைகள்:


</doc>
<doc id="256783" url="https://ta.wikipedia.org/wiki?curid=256783" title="வில்லியம் ஆடம்சு (மாலுமி)">
வில்லியம் ஆடம்சு (மாலுமி)

வில்லியம் ஆடம்சு ("William Adams", 24 செப்டம்பர் 1564 – 16 மே 1620) என்பவர் ஆங்கிலேயக் கப்பலோட்டி ஆவார். 1600 ஆம் ஆண்டில் சப்பானைச் சென்றடைந்த முதலாவது ஆங்கிலேயர் இவராவார். 1598 இல் சப்பானுக்கு சென்ற ஐந்து டச்சுக் கிழக்கிந்திய நிறுவனக் கப்பல்களில் தப்பிப் பிழைத்த ஒரு சிலரில் இவரும் ஒருவர். ஆடம்சு சப்பானிலேயே தங்கியிருந்து முதலாவது மேற்கத்தைய சாமுராய் என்ற பெருமையைப் பெற்றார்.

வில்லியம் ஆடம்சு இங்கிலாந்தின் கென்ட் மாவட்டத்தில் உள்ள சில்லிங்காம் என்ற சிற்றூரில் பிறந்தவர். சில்லிங்காமில் உள்ள தூய மரிய மதலேனாள் ஆலயத்தில் 24 செப்டம்பர் 1564 அன்று திருமுழுக்கு பெற்ற இவரது திருமுழுக்குப் பதிவே இவர் மெட்வேயில் பிறந்தார் என்பதற்கு உள்ள ஒரே சான்று.

வில்லியம் ஆடம்சுக்கு தோமாசு என்ற ஒரு சகோதரர் இருந்தார். அவர் மகு மற்றும் டி கார்டசு போன்ற கப்பல்களில் பணியாற்றி, வட அமெரிக்க பசிபிக் பெருங்கடலில் இறந்தார்.

வில்லியம் ஆடம்சின் தந்தை ஜான் இறந்தபின், தனது 12 வது வயதில் தேம்சு நதிக்கரையில் உள்ள லைம்கவுசு என்ற இடத்தில் நிக்கோலாசு டிக்கினசு என்பவரின் கப்பல் கட்டுமானத் தளத்தில் பயிற்சியாளராகச் சேர்ந்து, தன் 24 வயது வரை இங்கு பணியாற்றினார்.

வில்லியம் ஆடம்சு, ஆகத்து 1589 இல் மேரி கைன் என்பவரை ஃடெபினி ஆலயத்தில் வைத்து திருமணம் செய்தார். இவர்களுக்கு டெலிவரன்சு என்ற மகளும், ஒரு மகனும் என இரு குழந்தைகள் இருந்தனர்.

ஆடம்சுக்கு ஓயுக்கி என்று ஒரு சப்பானிய மனைவியும் இருந்தார்.



</doc>
<doc id="256795" url="https://ta.wikipedia.org/wiki?curid=256795" title="பெய்ஜிங் தேசிய விளையாட்டு மைதானம்">
பெய்ஜிங் தேசிய விளையாட்டு மைதானம்

பெய்ஜிங் தேசிய விளையாட்டரங்கம் (ஆங்கிலம்: Beijing National Stadium) (சீன மொழி: 国家体育场; pinyin: guójiā tǐyùchǎng) சீனாவின் பெய்ஜிங் நகரத்தில் அமைந்துள்ளது. இதன் உட்கட்டமைப்பு பறவையின் கூடு போன்று உருவாக்கப்பட்டுள்ளதால், இது 'பறவையின் கூடு' (Bird's Nest) என்றும் அழைக்கப்படும். இவ்வரங்கம் 2008 கோடைகால ஒலிம்பிக் போட்டிகளுக்காக வடிவமைக்கப்பட்டது. 2022 குளிர்கால ஒலிம்பிக் போட்டிகளும் இங்கு நடக்கவிருக்கிறது. பெய்ஜிங் தேசிய விளையாட்டரங்கம் தற்போது பந்தாட்டத்திற்குப் பயன்படுத்தப்படுகிறது.


</doc>
<doc id="256799" url="https://ta.wikipedia.org/wiki?curid=256799" title="432 பார்க் அவென்யூ">
432 பார்க் அவென்யூ

432 பார்க் அவென்யூ ("432 Park Avenue") என்பது நியூயார்க் நகரின் மன்னாவ்டன் நகரின் மையப்பகுதியில் அமைந்துள்ள அடுக்குமாடி குடியிருப்புப் பகுதியாகும். 104 கூட்டுரிமை வீடுகளை உள்ளடக்கியதாக சி.ஐ.எம். குழுமம் இந்த உயர்ந்த அடுக்குமாடி குடியிருப்பைக் கட்டியுள்ளது. 2011 ஆம் ஆண்டில் முதலில் 1300 அடிகள் (396 மீட்டர்) உயரம் கொண்ட கட்டிடமாகக் கட்டி முடிக்கத் திட்டமிடப்பட்டது . கட்டிட வேலைகள் 2012 இல் துவங்கப்பட்டன. 2015 ஆம் ஆண்டில் இவ்வுயர்ந்த கட்டிடம் கட்டிமுடிக்கப்படல் வேண்டுமென்று திட்டமும் தீட்டப்பட்டு செயல்பாடு தொடங்கியது. இதற்காக 1926 ஆம் ஆண்டில் கட்டப்பட்ட 495 அறைகள் கொண்ட டிராக் உணவுவிடுதி இடித்துத் தரைமட்டமாக்கப்பட்டது. 2006 ஆம் ஆண்டில்தான் இவ்வுணவு விடுதி ஆரி மேக்லோவ் என்பவருக்கு 440 மில்லியன் அமெரிக்க டாலர்களுக்கு விற்பனை செய்யப்பட்டிருந்தது என்பதும் குறிப்பிடத்தகுந்தது. வாங்கப்பட்ட ஒரு வருடத்திலேயே அக்கட்டிடம் இடிக்கப்பட்டது என்பது ஒருபுறமிருந்தாலும் நியூயார்க் நகரின் மையப்பகுதியில் கிழக்கு 56 மற்றும் 57 ஆவது தெருக்களின் மத்தியில் அமைந்திருந்த காரணத்தால் அவ்விடத்தின் மதிப்பு மிகவும் உயர்ந்தது.

உயரத்தின் அடிப்படையில், 1396 அடிகள் (425.5 மீட்டர்) என்பது அமெரிக்காவில் உள்ள மிகவுயர்ந்த கட்டிடங்களின் வரிசையில் பார்க் அவென்யூ மூன்றாவது உயர்ந்த கட்டிடமாகவும் குடியிருப்புப் பகுதி என்ற அடிப்படையில் உலகத்திலேயே மிகவுயர்ந்த கட்டிடம் என்றும் மதிக்கப்படுகிறது. நியூயார்க் நகரைப் பொறுத்தவரை உலக வர்த்தக மையக் கட்டிடத்திற்கு அடுத்ததாகவும் எம்பயர் ஸ்டேட்டு கட்டிடத்தை விட உயர்ந்ததாகவும் விளங்குகிறது. உயரம் கணக்கிடும்பொழுது உச்சிக் கூரையையும் கணக்கில் எடுத்துக்கொண்டால், 432 பார்க் அவென்யூ கட்டிடந்தான் நியூயார்க் நகரின் மிகவுயர்ந்த கட்டிடம் என்ற பெருமையைப் பெருகிறது. ஏனெனில் உலக வர்த்தக மையக் கட்டிடத்தை விட இதன் கூரை 28 அடிகள் அல்லது 8.5 மீட்டர் அளவு உயர்ந்து காணப்படுகிறது.

நியூயார்க் நகரின் இரண்டாவது மிகவுயர்ந்த கட்டிடம் என்ற பெருமையுடன் மேற்கு அரைக்கோளத்தில் உள்ள மிகவுயர்ந்த குடியிருப்புப் பகுதி என்ற பெருமையும் 432 பார்க் அவென்யூ கட்டிடத்திற்கு உண்டு. 2018 ஆம் ஆண்டின் மத்தியில் 217 மேற்கு 57வது தெரு மற்றும் 111 மேற்கு 57வது தெரு ஆகிய கட்டிடங்கள் இதன் உயரத்திற்குச் சமமாக இருக்கலாம் என்று கருதப்படுகிறது . 33000 சதுர அடிகள் (3,100 மீ2) பரப்பளவு என்பது இக்கட்டிடம் பதிந்துள்ள முக்கியமான கால்தடமாகும். உச்சிக்கூரையின் அடிப்படையில் நியூயார்க் நகரின் உயர்ந்த கட்டிடங்களில் முதலிடம் பிடிப்பது 432 பார்க் அவென்யூதான் என்று 2014 அக்டோபர் 10 இல் முறையாக அறிவிக்கப்பட்டது.

432 பார்க் அவென்யூ கட்டிடத்தின் வடிவமைப்பு ரஃபேல் வினோலி என்பவரால் வடிவமைக்கப்பட்டது ஆகும். இக்கட்டிடம் முழுக்க முழுக்கத் துல்லியமான ஒரு சதுரம் என்றும், ஒரு குப்பைத் தொட்டியின் வடிவந்தான் இக்கட்டிடத்தை வடிவமைக்க முன்மாதிரியாக இருந்ததாகவும் அவர் குறிப்பிட்டுள்ளார். இக்கோபுரம் 3969 சதுர அடிகள் பரப்பளவில் உள்ள 84 மாடிகள் கொண்டதாகவும் ஒவ்வொரு மாடியின் ஒவ்வொரு முகத்திற்கும் 100 சதுர அடிகள் பரப்பளவு கொண்ட ஆறு சன்னல்கள் கொண்டதாகவும் வடிவமைக்கப்பட்டுள்ளது. கட்டிடத்தின் உட்புற வடிவமைப்பு டெபோரா பர்க்கு மற்றும் பெண்டல் & பெண்டல் அமைப்பு நிறுவனமும் சேர்ந்து வடிவமைத்துள்ளன. இலெவன் மாடிசான் பார்க் மற்றும் கிராமெர்சி தாவெர்ன் ஆகிய கட்டிடங்களையும் இவ்வமைப்பு நிறுவனம் வடிவமைத்தது என்பது குறிப்பிடத்தகுந்தது
”இக்கட்டிடம் ஒரு மெல்லியத் தூண் மட்டுமே இதற்கு ஒரேயொரு சிறிய தொப்பிதான் தேவை” என்று அலங்கார வடிவமைப்பு நிபுணர் திம் கன், 432 பார்க் அவென்யூ கட்டிடத்தைக் குறித்து விவரிக்கிறார்

இக்கட்டிடத்தில் உள்ள குடியிருப்புப் பகுதிகள் ஒவ்வொன்றும் உயர் மேல்மட்டத்து வடிவமைப்பில் உள்ளன. இவை ஏற்கனவே $ 95 மில்லியன் ஒப்பந்தத்தின் கீழ் பதிவு செய்யப்பட்டுள்ளன. ஒரு நூலகம் ஆறு படுக்கையறை, ஏழு குளியல் மேல்கூரை அறைகள் அடங்கிய கலைக்கூடமாக 351 சதுர அடி பரப்பளவு கொண்ட குடியிருப்புகளாக அவை இருக்கின்றன. இவைதவிர கட்டிடத்தை ஒட்டி கோல்ப் பயிற்சி வசதிகள் மற்றும் தனியார் உணவு மற்றும் திரையிடல் அறைகள் ஆகிய கூடுதல் வசதிகளும் இவற்றுள் அடங்கும்.


</doc>
<doc id="256800" url="https://ta.wikipedia.org/wiki?curid=256800" title="மலேசிய நாட்டுப்பண்">
மலேசிய நாட்டுப்பண்

மலேசிய நாட்டுப் பண், "நெகாராக்கு" (தமிழ்: எங்கள் நாடு) என்று தொடங்கும் பாடலாகும். 1957ல் பிரித்தானியாவிடம் இருந்து மலாயக் கூட்டரசு விடுதலை பெற்ற போது நாட்டுப்பண்ணாகத் தெரிவு செய்யப்பட்டது. இப்பாடலின் மெட்டு முதலில் மலாயக் கூட்டரசின் ஒரு பகுதியான பெராக் அரசின் நாட்டுப்பண்ணுக்குரிய மெட்டாகப் பயன்படுத்தப்பட்டது. இதுவும், பாடலாசிரியரான "பியர்-யோன் பெரெஞ்சே" (Pierre-Jean de Béranger) எழுதிய "லா ரோசலி" (La Rosalie) என்னும் பிரஞ்சுப் பாடலுக்கான மெட்டைத் தழுவி உருவாக்கப்பட்டது.

நாடு விடுதலை பெற்ற காலத்தில், மலாயக் கூட்டரசுக்குள் அடங்கியிருந்த 11 அரசுகளும் தனித்தனியாக நாட்டுப்பண்களைக் கொண்டிருந்தன. கூட்டரசுக்கான நாட்டுப்பண் இருக்கவில்லை. அக்காலத்தில் முதலமைச்சராகவும், உள்நாட்டு அலுவல்கள் அமைச்சராகவும் இருந்த துங்கு அப்துல் ரகுமான், பொருத்தமான நாட்டுப்பண் ஒன்றைத் தேர்ந்தெடுப்பதற்காகத் தனது தலைமையில் குழுவொன்றை அமைத்தார். இவரது ஆலோசனையின்படி பன்னாட்டுப் போட்டி ஒன்று அறிவிக்கப்பட்டது. 514 பண்கள் கிடைத்தன. எனினும் எதுவும் பொருத்தமாக அமையவில்லை. 

இதைத் தொடர்ந்து உலக அளவில் புகழ்பெற்ற இசையமைப்பாளர்களுள் தெரிவுசெய்யப்பட்ட சிலரிடமிருந்து இசையமைப்புக்களைக் கோருவது என்று முடிவு செய்யப்பட்டது. பெஞ்சமின் பிரிட்டன், இரண்டாம் எலிசபெத் அரசியின் முடிசூட்டலுக்கான அணிவகுப்பு இசையை உருவாக்கிய சர். வில்லியம் வால்ட்டன், அமெரிக்க ஒப்பேரா இசையமைப்பாளர் கியான் கார்லோ மெனோட்டி, பின்னாளில் சிங்கப்பூரின் நாட்டுப்பண்ணுக்கு இசையமைத்த சுபிர் சயித் ஆகியோர் தெரிவு செய்யப்பட்டவர்களுள் அடங்குவர். இவர்களது இசையமைப்புக்களையும் குழுவினர் புறந்தள்ளிவிட்டனர்.

இறுதியாகக் குழுவினர் அக்காலத்தில் மலேசியக் கூட்டமைப்பின் உறுப்பு நாடான பெராக்கின் நாட்டுப்பண்ணின் மெட்டைப் பயன்படுத்திக்கொள்ளத் தீர்மானித்தனர். அதன் மரபுசார்ந்த தன்மைக்காக அந்த மெட்டையே பயன்படுத்துவது என 1957 ஆகத்து 5 ஆம் தேதி முடிவானது. துங்கு அப்துல் ரகுமானும், நடுவர்களும் இணைந்து நாட்டுப்பண்ணுக்கான பாடல் வரிகளை எழுதினர்.

பெராக்கின் நாட்டுப்பண்ணாக இருந்த "அல்லா லஞ்சுத்கான் உசியா சுல்தான்" என்னும் பாடல், சிசெல்சின் மாஹேத் தீவில் புகழ் பெற்றிருந்தது. இவ்விடத்திலேயே பெராக்கின் சுல்தான் ஒரு காலத்தில் நாடுகடந்து வாழ்ந்தார். அங்கிருந்த காலத்தில் பியர்-யோன் பெரங்கே என்னும் பாடலாசிரியர் இசையமைத்ததாகச் சொல்லப்பட்ட ஒரு பிரெஞ்சு மெல்லிசைப் பாடலை ஒரு பொது இசை நிகழ்ச்சியில் சுல்தான் கேட்டதாகச் சொல்லப்படுகிறது. ஆனாலும், பெரங்கே இதற்கு இசையமைத்ததற்கான சான்றுகள் எதுவும் காணப்படவில்லை. இவர் ஒரு பாடலாசிரியர் என்பதால் பிற இசையமைப்பாளர்களே இவரது பாடல்களுக்கு இசையமைப்பது வழக்கம். நான்கு தொகுதிகளாக வெளியிடப்பட்ட இவரது பாடல் தொகுப்பில் இப்பாடல் இடம்பெறவில்லை. இவர் தனது பாடல்களுக்குப் பயன்படுத்திய மெட்டுக்களின் தொகுதியிலும் இது இல்லை.


</doc>
<doc id="256802" url="https://ta.wikipedia.org/wiki?curid=256802" title="கறுப்பு வெள்ளை மைனா">
கறுப்பு வெள்ளை மைனா

கறுப்பு வெள்ளை மைனா (pied myna) அல்லது (Asian pied starling (Gracupica contra)) என்பது ஒருவகை மைனாவாகும். இப்பறவை இந்தியத்துணைக்கண்டத்திலும் தென்கிழக்கு ஆசியாவிலும் காணப்படுகிறது. இது ஒரு பாடும் பறவையாகும். இதன் இரு பாற்பறவைகளும் பாடும் இயல்பை உடையவை.

இப்பறவையின் நிறம் கறுப்பும் வெள்ளையும் கலந்ததாக இருக்கும். இதன் கண்ணைச் சுற்றி இறகற்ற ஆரஞ்சு நிறச் சதையுண்டு. இது மற்ற மைனாக்களைப்போல மனிதருடன் தாராளமாகப் பழகுவதில்லை.


</doc>
<doc id="256804" url="https://ta.wikipedia.org/wiki?curid=256804" title="அண்டங்காக்கை">
அண்டங்காக்கை

அண்டங்காக்கை () (jungle crow) என்பது ஒருவகைக் காக்கையாகும். இப்பறவை ஆசியக்கண்டத்தில் பரவலாகக் காணப்படுகிறது.
இக்காக்கை ஒளிரும் கரியநிறம் கொண்டது. கனத்த அலகும் பலமாக கரகரத்த 'கா' என்ற சத்தமும் உடையது. இது பொதுவாக ஊருக்கு வெளியே உள்ள காடுகள் சோலைகள் போன்ற இடங்களில் வாழக்கூடியது. ஊருக்கு வெளியே கொட்டப்படும் குப்பைகளில் உள்ள அழுகிய பொருட்கள் போன்றவற்றை உண்ணும்.


</doc>
<doc id="256807" url="https://ta.wikipedia.org/wiki?curid=256807" title="தமிழகம் ஊரும் பேரும் (நூல்)">
தமிழகம் ஊரும் பேரும் (நூல்)

தமிழகம் ஊரும் பேரும், ரா. பி. சேதுப்பிள்ளை எழுதிய, தமிழகத்தில் உள்ள ஊர்களைப் பற்றிய நூலாகும். 

இந்நூலில் தமிழகமும் நிலமும், நாடும் நகரமும், குடியும் படையும், குலமும் கோவும், தேவும் தலமும, தமிழகம் அன்றும் இன்றும் என்ற ஆறு தலைப்புகள் அமைந்துள்ளன. நூலின் இணைப்பாக தமிழ் நாட்டுத்தலங்கள் மற்றும் பெயரகராதி என்ற இரு தலைப்புகள் காணப்படுகின்றன.

'தமிழகம் ஊரும் பேரும்', நூல், (8ஆம் பதிப்பு 2008; பழனியப்பா பிரதர்ஸ்,சென்னை)



</doc>
<doc id="256811" url="https://ta.wikipedia.org/wiki?curid=256811" title="பச்சைக் குருவி">
பச்சைக் குருவி

பச்சைக் குருவி (blue-winged leafbird) என்பது ஒருவகைப் பறவையாகும். இப்பறவை பொதுவாக காடுகளில் காணப்படுகிறது. இப்பறவை வடகிழக்கு இந்தியாவில் இருந்து தென்கிழக்காசியாவின் ஜாவா வரை காணப்படுகிறது.

இப்பறவையின் உடல் பச்சை நிறத்திலும், கன்னம், கழுத்து ஆகியவை கறுப்பாகவும், அலகுகள் மெல்லியதாகவும், கூர்மையாகவும் உள்வளைந்து கறுப்பாகவும் இருக்கும். இவை பொதுவாக இணை இணையாகவோ அல்லது கூட்டம் கூட்டமாகவோ இரை தேடும். இவற்றின் நிறம் மரத்தின் இலைகளுடன் ஒன்றிவிடுவதால் இவற்றைக் காண்பது சிரமம்.


</doc>
<doc id="256816" url="https://ta.wikipedia.org/wiki?curid=256816" title="துர்கா வாகினி">
துர்கா வாகினி

துர்கா வாகினி (Durga Vahini), விஸ்வ இந்து பரிசத்தின் மகளிர் அணியாகும். 1991இல் துவக்கப்பட்ட துர்கா வாகினியின் நிறுவனத் தலைவர் சாத்வி ரிதம்பரா ஆவார். இவ்வமைப்பு பெண்களை இந்து சமயக் கூட்டங்களிலும், கலாசார நடவடிக்கைகளிலும் கலந்து கொள்ள ஊக்கமளிக்கிறது. பெண்கள் தங்களாகவே முன்வந்து தங்களின் உடல் மற்றும் அறிவு மேம்பாட்டை வளர்த்து, இந்து சமய கலாசாரத்தையும் பண்பாட்டு மரபுகளையும் பேணிக்காக்க இவ்வமைப்பின் மூத்த தலைவர் கல்பனா வியாஸ் வலியுறுத்துகிறார். இவ்வமைப்பின் நோக்கம் இந்து மக்களின் ஒற்றுமையை நிலைநாட்டவும், சமுக சேவை மூலம் பாதிக்கப்பட்ட குடும்பங்களுக்கு உதவி செய்தலே. 2002 ஆண்டு முடிய இவ்வமைப்பில் உள்ள 8000 உறுப்பினர்களில் 1000 பேர் அகமதாபாத் நகரத்தில் உள்ளனர்.



</doc>
<doc id="256819" url="https://ta.wikipedia.org/wiki?curid=256819" title="ராஷ்டிரிய சேவிகா சமிதி">
ராஷ்டிரிய சேவிகா சமிதி

ராஷ்டிரிய சேவிகா சமிதி அல்லது தேசிய மகளிர் விருப்பார்வத் தொண்டர் சங்கம் (Rashtra Sevika Samiti) ("National Women Volunteers Committee"), ஆடவர் அமைப்பான ராஷ்டிரிய சுயம்சேவாக் சங்கத்தின் மகளிர் பிரிவாகும். இவ்வமைப்பின் நிறுவனத்தலைவர் "இலக்குமிபாய் கேல்கர்" . தற்போதைய தலைவர் "வி. சாந்த குமாரி" , பொதுச்செயலர் "சீதா ஆனந்தம்" ஆவார்கள். ராஷ்டிரிய சேவிகா சமிதி அமைப்பை வார்தாவில் 25 அக்டோபர் 1936ஆம் ஆண்டில் துவக்கப்பட்ட்து.இவ்வமைப்பின் குறிக்கோள், இந்துப் பெண்களை ஒருங்கிணைத்து, இந்துத்துவா கொள்கைகள் மூலம் இந்து கலாசாரத்தையும் மரபைகளையும் மற்றும் நாட்டுப் பற்றை வளர்க்கவுமே.

இந்து மகளிரை உறுப்பினர்களாகக் கொண்ட ராஷ்டிரிய சேவிகா சமதி, இந்திய கலாசாரத்தையும் மரபுகளையும் பேணிக் காக்க செயல்படுகிறது. இதன் உறுப்பினர்கள் சமுக கலாச்சார நடவடிக்கைகளில் ஆர்வமுடன் பங்கெடுக்கின்றனர். மகளிரிடையே சமுக விழிப்புணர்வை வளர்ப்பதுடன், நாட்டுப் பற்றையும் வளர்க்கிறது. இதற்காக இந்தியாவின் பல்வேறு பகுதிகளில் முகாம்களை நடத்துகிறது.
ராஷ்டிரிய சேவிகா சமதி, தன் உறுப்பினர்களுக்கு யோகா, இசை, தேசிய மற்றும் நாட்டுப் பற்றை வளர்க்கும் பாடல்களில் பயிற்சி அளிப்பதுடன் தற்காப்புப் போர்க் கலைகளையும், நாட்டில் செயல்படும் 5215 கிளைகளிலும் (Shakhas) பயிற்றுவிக்கப்படுகிறது. மேலும் 875 கிளைகளில் அன்றாடம் தற்காப்புப் போர்க் கலையை கற்றுத் தருகிறது.தற்போது இவ்வமைப்பின் உறுப்பினர்களின் எண்ணிக்கை ஒரு இலட்சத்திலிருந்து
பத்து இலட்சமாக உயர்ந்துள்ளது. 
ராஷ்டிரிய சேவிகா சமிதியின் கிளைகள் பத்து வெளிநாடுகளில், இந்து சேவிகா சமிதி எனும் பெயரில் செயல்படுகிறது.
இந்தியா முழுவதும், சமயம், சாதி, இனம் பாராது ஏழை மகளிர்க்கு தொண்டு புரிய 475 சேவை மையங்கள் கொண்டுள்ளது. இச்சேவை மையங்கள் மூலம் பள்ளிகள், நூலகங்கள், ஆதரவற்றோர் மையங்கள் மற்றும் கணிபொறி பயிற்சி நிறுவனங்களை செயல்படுகிறது.

ராஷ்டிரிய சேவிக சமதி தன் உறுப்பினர்களுக்கு மூன்று முக்கிய கொள்கைகளை கடைப்பிடிக்க வலியுறுத்துகிறது.

சமுகத்தில் அனைத்து இந்து மகளிரும் தங்கள் சமூகத்தில் புதிய மாற்றங்கள் கொண்டு வரும் ஆற்றல் படைத்தவர்கள் என இவ்வமைப்பு நம்புகிறது.




</doc>
<doc id="256821" url="https://ta.wikipedia.org/wiki?curid=256821" title="ரிச்சர்ட் வர்மா">
ரிச்சர்ட் வர்மா

ரிச்சர்ட் ராகுல் வர்மா (ஆங்கிலம்: Richard Verma) இந்தியாவிற்கான அமெரிக்கத் தூதராவார். இவர் 2014 ஆம் ஆண்டு செப்டம்பர் மாதம் முதல் இப்பணியாற்றுகிறார். அமெரிக்க அதிபர் பராக் ஒபாமா 2009 ஆம் ஆண்டு அமெரிக்க அரசு சட்டமன்ற அலுவல்கள் துறை துணைச் செயலாளராக இவரை நியமித்தார். பஞ்சாப் மாநிலத்தைப் பூர்விகமாகக் கொண்ட இவர், இந்தியாவுக்கான அமெரிக்க தூதராகப் பணியாற்றும் முதல் அமெரிக்க வாழ் இந்தியர் ஆவார்..

இவர் இந்திய வழித்தோன்றலில் பிறந்தவர் ஆவார். இவரது முன்னோர் பஞ்சாப் மாநிலத்தைச் சேரந்தவராவர். இவரது தந்தையார் பஞ்சாபைச் சேர்ந்தவர். பிரிவினைக்கு முந்தைய பாகிஸ்தானைச் சார்ந்த இவர் தாயார் பிரிவினைக்குப் பின்னர் இந்தியாவிற்கு குடிபெயர்ந்தார். 1960 களில் இவரது குடும்பம் அமெரிக்காவில் குடியேறியது. இவரது மனைவி "பிங்கி வர்மா" ஆவார்.

லேஹை பல்கலைக்கழகத்தில் இருந்து பி. எஸ். பட்டமும், அமெரிக்கன் பல்கலைக்கழகத்தில் இருந்து ஜே. டி. பட்டமும், ஜார்ஜ்டவுன் பல்கலைக்கழகத்தில் இருந்து எல்.எல்.எம். பட்டமும் வர்மா பெற்றுள்ளார்.

இவர் அடிப்படையில் ஒரு வழக்கறிஞர் ஆவார். 1994ஆம் ஆண்டு முதல் 1998ஆம் ஆண்டு வரை, அமெரிக்க விமானப் படையில் பணியாற்றியவர். அமெரிக்க வெளியுறவுத் துறையில் சட்ட விவகாரங்களுக்கான உதவி அமைச்சராக 2009ஆம் ஆண்டு முதல் 2011ஆம் ஆண்டு வரை பதவி வகித்துள்ளார். வெளியுறவுக் கொள்கை வகுப்பாளர்கள் குழுவில் உறுப்பினராகவும் உள்ளார் .


</doc>
<doc id="256822" url="https://ta.wikipedia.org/wiki?curid=256822" title="சாந்த்ராகாச்சி">
சாந்த்ராகாச்சி

சாந்த்ராகாச்சி, இந்திய மாநிலமான மேற்கு வங்காளத்தின், ஹவுரா நகரத்தின் புறநகர்ப் பகுதியாகும். இங்குள்ள தொடர்வண்டி நிலையம் தென்கிழக்கு ரயில்வேயின் கட்டுப்பாட்டில் உள்ளது.

இங்குள்ள தொடர்வண்டி நிலையத்தை விரைவில் முனையமாக்க, இரயில்வே அமைச்சகம் திட்டமிட்டுள்ளது.


</doc>
<doc id="256823" url="https://ta.wikipedia.org/wiki?curid=256823" title="போரும் அமைதியும்">
போரும் அமைதியும்

போரும் அமைதியும் ("War and Peace", உருசிய மொழி: Война и миръ, "வொய்னா இ மீர்") உருசிய எழுத்தாளர் லியோ டால்ஸ்டாய் எழுதிய புதினம் ஆகும். இந்த நூல் முழுமையாக 1869ஆம் ஆண்டு முதன்முதலாகப் பதிப்பிக்கப்பட்டது. இதிகாச அளவிலான இந்நூல் உலக இலக்கியத்தில் மிகவும் முதன்மையானதாகக் கருதப்படுகின்றது. இதுவும் டால்ஸ்டாயின் மற்றொரு படைப்பான "அன்னா கரேனினாவும்" (1873–1877) அவரது சிறந்த இலக்கியச் சாதனையாகக் கருதப்படுகின்றன.

"போரும் அமைதியும்" ஐந்து உருசிய அரச குடும்பங்களின் பார்வையில், உருசியா மீதான பிரான்சியப் படையெடுப்பை அடுத்த நிகழ்வுகளையும் சார்மன்னர் சமூகத்தில் நெப்போலிய காலத்தின் தாக்கத்தையும் விரிவாக விவரிக்கின்றது. "1805 ஆண்டு" என அறியப்பட்ட இப்புதினத்தின் முந்தைய பதிப்பு "த உருசியன் மெசஞ்சர்" என்ற உருசிய இதழில் 1865க்கும் 1867க்கும் இடையே தொடராக வெளியாயிற்று. இப்புதினம் முழுமையாக 1869இல் பதிக்கப்பட்டது. 2009இல் "நியூஸ்வீக்" வெளியிட்ட "முதல் 100 நூல்களில்" முதலிடத்தைப் பிடித்தது. 2003 ஆம் ஆண்டு நடத்தப்பட்ட பிபிசியின் கருத்துக்கணிப்பொன்றில் 20 இடம் பெற்றிருந்தது. 

டால்ஸ்டாய், "போரும் அமைதியும்" "புதினமல்ல, கவிதையுமல்ல, வரலாற்று பதிவேடுமல்ல" எனக் கூறியுள்ளார். படைப்பின் பெரும்பகுதி, குறிப்பாக பிந்தைய அத்தியாயங்களில், கதை விவரிப்பாக இல்லாமல் மெய்யியல் விவாதமாக உள்ளன. உருசியாவின் சிறந்த இலக்கியப் படைப்பு எந்தவொரு சீர்தரத்திலும் சிக்கிக் கொள்ளக்கூடாது என்றார். எனவே "போரும் அமைதியும்" நூலை டால்ஸ்டாய் "புதினம்" என அழைக்கத் தயங்கினார். அவரது கூற்றுப்படி அவரது முதல் புதினம் "அன்னா கரேனினா" ஆகும்.
டி. எஸ். சொக்கலிங்கம் இப்புதினத்தை தமிழில் மொழிபெயர்ப்பு செய்துள்ளார்.



</doc>
<doc id="256845" url="https://ta.wikipedia.org/wiki?curid=256845" title="இந்து விவேக கேந்திரம்">
இந்து விவேக கேந்திரம்

இந்து விவேக கேந்திரம் (Hindu Vivek Kendra (HVK) , இந்துத்துவா இயக்க கோட்பாட்டின்படி, ராஷ்டிரிய சுயம்சேவாக் சங்கத்தின் துணை அமைப்பாகும். இந்து சமயத்தின் பல்வேறு பிரிவுகளின் அறிஞர்களைக் கொண்ட இயக்கமாகும். சங்கப் பரிவாரின் ஒரு பிரிவாக உள்ளது.

இந்து விவேக கேந்திரத்தின் முக்கிய நோக்கங்கள்; 




</doc>
<doc id="256848" url="https://ta.wikipedia.org/wiki?curid=256848" title="கால்சியம்(I) குளோரைடு">
கால்சியம்(I) குளோரைடு

கால்சியம்(I) குளோரைடு "(Calcium(I) chloride)" என்பது CaCl என்ற மூலக்கூற்று வாய்ப்பாடு கொண்டுள்ள வேதிச் சேர்மம் ஆகும். நிலைப்புத் தன்மை இல்லாத ஈரணு மூலக்கூறாக இருக்கும் இச்சேர்மம் இயற்கையாகவே வலிமையான அயனிப் பிணைப்பைப் பெற்றுள்ளது. கால்சியம்(I) குளோரைடு பகுதிப்பொருளாக உள்ள ஒரு திண்மநிலைப் பொருள் 1953 ஆம் ஆண்டில் கண்டுபிடிக்கப்பட்டதாக அறிக்கை இருக்கிறது. இருந்தபோதிலும் அதற்குப் பின்னர் மேற்கொள்ளப்பட்ட முயற்சிகள் யாவும் தோல்வியிலேயே முடிந்துள்ளன


</doc>
<doc id="256851" url="https://ta.wikipedia.org/wiki?curid=256851" title="இரட்டைத் தேங்காய் மரம்">
இரட்டைத் தேங்காய் மரம்

இரட்டைத் தேங்காய் மரம் ("Lodoicea"; கடல் தேங்காய்) என்பது பனைக்குடும்பத்திலுள்ள ஒரு தோற்றமுள்ள இனத் தாவரமாகும். இதில் "லோடிசியா மல்டிவிகா" ("Lodoicea maldivica") ஒரே ஒரு இனம் உள்ளது. இது சீசெல்சுவில் உள்ள தீவுகளுக்குரிய தாவரமாகும்.



</doc>
<doc id="256852" url="https://ta.wikipedia.org/wiki?curid=256852" title="மலேசிய மரபுச்சின்னம்">
மலேசிய மரபுச்சின்னம்

மலேசிய மரபுச்சின்னம் என்பது, மத்தியில் ஒரு சின்னம் பொறித்த கேடயம், இரண்டு புலிகள், பிறை, பதினான்கு முனை கொண்ட நட்சத்திரம், குறிக்கோளுரை ஆகியவற்றை உள்ளடக்கிய ஒரு மரபுச் சின்னம். மலேசியாவின் தற்போதைய சின்னம் பிரித்தானியக் குடியேற்றவாத ஆட்சியின் கீழிருந்த மலாய் நாடுகளின் கூட்டமைப்பின் மரபுச் சின்னத்தின் வழி வந்தது ஆகையால், தற்போதைய சின்னம் ஐரோப்பிய கட்டிய நடைமுறைகளை ஒத்துள்ளது.


</doc>
<doc id="256855" url="https://ta.wikipedia.org/wiki?curid=256855" title="ஜோ யுங்-சுக்">
ஜோ யுங்-சுக்

ஜோ யுங்-சுக் () (பிறப்பு: திசம்பர் 26, 1980) ஒரு தென் கொரியா நாட்டு நடிகர் ஆவார். இவர் கிங் 2 ஹார்ட்ஸ், ஓ மை ஹோச்டேச்ஸ் போன்ற சில தொலைக்காட்சி தொடர்களில் நடித்ததன் மூலம் புகழ் பெற்ற நடிகர் ஆனார். இவர் பல திரைப்படங்களிலும் மற்றும் பல மேடை நாடகங்களிலும் நடித்துள்ளார் என்பது குறிப்பிடத்தக்கது. 



</doc>
<doc id="256856" url="https://ta.wikipedia.org/wiki?curid=256856" title="லீ டோங்-கன்">
லீ டோங்-கன்

"'லீ டோங்-கன்" () (பிறப்பு: 26 ஜூலை 1980) ஒரு தென் கொரியா நாட்டு நடிகர் மற்றும் பாடகர் ஆவார். இவர் ஸ்வீட் 18, லவ்வர்ஸ் இன் பாரிஸ், சூப்பர் டாடி 10 போன்ற பல தொலைக்காட்சி தொடர்களில் நடித்ததன் மூலம் புகழ் பெற்ற நடிகர் ஆனார். மற்றும் இவர் சில திரைப்படங்களிலும் நடித்துள்ளார் என்பது குறிப்பிடத்தக்கது.



</doc>
