<doc id="185494" url="https://ta.wikipedia.org/wiki?curid=185494" title="சக்தி பீடங்கள்">
சக்தி பீடங்கள்

சக்தி பீடங்கள் (, , ) என்பவை ஆதி சக்தியின் ரூபமான சதி தேவியின் (தாட்சாயிணியின்) உடல் பாகங்கள் விழுந்த இடங்களில் எழுப்பப்பட்ட கோயில்களாகும். சக்தி பீடம் என்பதற்கு "சக்தியின் அமர்விடம்" என்று பொருளாகும். 
இவற்றில் ஐம்பத்தியொரு சக்தி பீடங்கள் அட்சர சக்தி பீடங்கள் என்றும், பதினெட்டு சக்தி பீடங்கள் மகா சக்தி பீடங்கள் என்றும் நான்கு சக்தி பீடங்கள் ஆதி சக்தி பீடங்கள் என்றும் அறியப்படுகின்றன. சக்தி பீடங்கள் அனைத்தையும் தரிசிக்க முடியாவிட்டாலும் ஆதி சக்தி பீடங்கள் நான்கையாவது தரிசிக்க வேண்டும் என்பது நியதி. அஸ்ஸாமின் கவுஹாத்தியிலுள்ள காமாக்யா கோவில், கல்கத்தாவின் காளிகாட் காளி கோவில், ஒடிசாவின் பெர்ஹாம்பூரிலுள்ள தாராதாரிணி சக்தி பீடக் கோவில் மற்றும் ஒடிசாவின் பூரி ஜகந்நாதர் கோவில் வளாகத்திலுள்ள விமலா தேவி சன்னதி ஆகியன நான்கும் ஆதி சக்தி பீடங்களாகும். எந்த சக்தி பீடத்திற்கு சென்றாலும் அங்குள்ள பைரவரையும் வணங்க வேண்டுமென்பதும் ஒரு நியதியாகும்.

தேவி பாகவதம் என்ற நூல் அன்னைக்கு 108 சக்தி பீடங்கள் உள்ளதாகவும் அதில் 64 சக்தி பீடங்கள் முக்கியமானது என்றும் கூறுகிறது. ஆனால் தந்திர சூடாமணியில்தான் 51 சக்தி பீடங்கள் தெளிவாக உள்ளது. அதனால் இந்நூலைப் பின்பற்றியே பெரும்பாலான சக்தி பீடங்கள் கண்டறியப்பட்டுள்ளன.

தந்தையாகிய தட்சனால் அவமதிக்கப்பட்ட தாட்சாயிணி அந்த யாகம் அழியுமாறு சபித்து விட்டு, தட்சன் தந்த உடல் தனக்கு வேண்டாமென தட்சன் நடத்திய யாகத்தின் தீயிலேயே எரிந்து போகிறாள். சிவனால் படைக்கப்பட்ட வீரபத்திரர் அந்த யாகத்தை அழித்தார். மனைவி இறந்த வருத்தத்தில், சிவன் தன் மனைவி தாட்சாயிணியின் இறந்த உடலை எடுத்துக் கொண்டு ஊழித்தாண்டவம் ஆடினார். சிவனின் ஆட்டத்தை நிறுத்த விஷ்ணு தன் சக்ராயுதத்தால் தாட்சாயிணியின் உடலை 51 துண்டுகளாக வெட்டி வீழ்த்தினார். பிறகு சிவன் சாந்தமானார். சிதறிய தாட்சாயிணியின் உடல் பகுதிகள் விழுந்த 51 இடங்கள் சக்தி பீடங்களாயின. பிறகு தாட்சாயிணி பர்வதராஜன் மகள் பார்வதியாகப் பிறந்து ஈசனை மணந்தாள்.

சனத்குமாரர்கள் (பிரம்மபுத்திரர்கள்) சதச்ருங்க மலையில் சதாசிவனை நோக்கித் தவம் செய்தனர். அவர்களுடைய தவத்தால் மகிழ்ந்த சிவன் ரிஷபாரூடராக தோன்றினார். ஆனாலும் ஆழ்ந்த தியானத்திலிருந்து சனத்குமாரர்கள் கண் விழித்துப் பார்க்கவில்லை. அவர்களை எழுப்ப சிவன் தன் கையிலுள்ள டமருகத்தை (உடுக்கை) வேகமாய் ஆட்டினார். சனத்குமாரர்கள் கண்விழித்து சிவனடி பணிந்தனர். இதனை சிவமகா புராணம் சொல்கிறது. அந்த உடுக்கையிலிருந்து "டம்டம்' என்று எழுந்த நாதமே சமஸ்கிருதத்தின் 51 எழுத்துகளாயின என்றும், இவை பாரத தேசத்தின் 51 இடங்களில் எரிநட்சத்திரம்போல் தெறித்து விழுந்தன என்றும் பக்தர்களால் நம்பப்படுகிறது. அவையே "அ' முதல் "க்ஷ' வரையிலான 51 எழுத்துகளாகும். சமஸ்கிருதத்தின் 51 அட்சரங்கள் (எழுத்துகள்) தோன்றிய இடங்களிலேயே பிறகு தேவியின் முக்கியமான உடல் பகுதிகள் விழுந்தன. ஆகவே அவற்றை 51 அட்சர சக்தி பீடங்கள் என்பர். இந்த அட்சர சக்தி பீடங்கள் பற்றிய விரிவான தகவல்களை மேரு தந்திரம் எனும் நூல் கூறுகிறது.


உள்ளூர் மக்கள் தங்கள் பகுதியிலுள்ள சக்தித் தலங்கள் மீது கொண்ட பக்தியும் ஈடுபாடும், நாளடைவில் பெருகிய சக்தித் தலங்களும் கலாச்சார மாற்றங்களும், புராணங்கள் மற்றும் தந்திர சூடாமணியில் உள்ள பழைய புராதனப் பெயர்களுக்கும் தற்போதுள்ள பெயர்களுக்கும் உள்ள மாறுதலும் வேறுபாடுகளும் (உதாரணமாக ப்ரக்ஜோதிஷபுரம் அல்லது காமகிரி என்று பழங்காலத்தில் அழைக்கப்பட்ட இடமே தற்போதுள்ள அஸ்ஸாமின் கவுஹாத்தி).

தேவியின் பெயர் - உடல் பகுதி - பைரவர் - இருப்பிடம் என்ற வரிசையில் தரப்பட்டுள்ளது. மேலும் அந்தந்த பீடங்களுக்கு செல்வதற்கான வழித்தடங்களும் தரப்பட்டுள்ளன.

1. ஹிங்குளா / சர்ச்சிகா / கோத்தரி / மஹாலக்‌ஷ்மி - ப்ரம்மராந்தரம் (தலையின் ஒரு பகுதி அல்லது உச்சந்தலைப் பகுதி) அல்லது சகஸ்ராரம் (செந்தூரம் வைக்கும் நெற்றிப் பகுதி) - பீமலோசன பைரவர் அல்லது சிவபாரி பைரவர் - பாகிஸ்தான்

பாகிஸ்தான் – பலூசிஸ்தான் – லாஸ் பெலா (las bela) அருகில் – ஹிங்கோல் ஆற்றங்கரை – ஹிங்குளாஜ் மலைக்குகை - ஹிங்குலாஜ் மாதா சக்தி பீடக் கோவில்


இந்த பீடத்திற்கான கோவில்களாகக் கருதப்படும் இடங்கள்:


2. சர்க்கரரா / சர்க்கரா / மஹா லக்‌ஷ்மி / அம்பாபாய் / கரவீர் நிவாசினி – முக்கண்கள் - க்ரோதீஷ பைரவர் - மஹாராஷ்ட்ரா அல்லது பாகிஸ்தான் அல்லது ஹிமாச்சலப் பிரதேசம்

மஹாராஷ்ட்ரா – கோலாப்பூர் மஹாலக்ஷ்மி சக்தி பீடக் கோவில்


இந்த பீடத்திற்கான கோவில்களாகக் கருதப்படும் இடங்கள்:


3. சுகந்தா / சுனந்தா - மூக்கு அல்லது நாசி - த்ரையம்பக பைரவர் - வங்க தேசம்

வங்க தேசம் – பரிசல் மாவட்டம் (barisal) – கௌர்நடிதனா (gournadi thana) – உத்தர் சிகர்பூர் கிராமம் (uttar shikarpur)


இந்த பீடத்திற்கான கோவில்களாகக் கருதப்படும் இடங்கள்:


4. காஷ்மீரா / மஹாமாயா - தொண்டை அல்லது மேல் கழுத்து அல்லது கழுத்து - த்ரைசந்த்யேஸ்வர பைரவர் - ஜம்மு காஷ்மீர்

ஜம்மு காஷ்மீர் மாநிலம் – அனந்த் நாக் (anantnag) மாவட்டம் – பகல்கம் (pahalgam) அருகில் – அமர்நாத் சக்தி பீடக் கோவில்


இந்த பீடத்திற்கான கோவில்களாகக் கருதப்படும் இடங்கள்:


5. ஜ்வாலாமுகீ / ஜ்வாலாஜீ / சித்திதா / அம்பிகா – நாக்கு - உன்மத்த பைரவர் / வடுகேஸ்வர பைரவர் - ஹிமாச்சலப் பிரதேசம்

ஹிமாச்சலப் பிரதேசம் – கங்ரா மாவட்டம் – ஜ்வாலாமுகீ தேவி சக்தி பீடக் கோவில்


இந்த பீடத்திற்கான கோவில்களாகக் கருதப்படும் இடங்கள்:


6. திரிபுர மாலினி / திரிபுர நிவாஸினி - இடது மார்பு - பிஷானா பைரவர் / பூதேஸ் பைரவர் - பஞ்சாப் அல்லது குஜராத்

பஞ்சாப் – ஜலந்தர்


இந்த பீடத்திற்கான கோவில்களாகக் கருதப்படும் இடங்கள்:


7. ஜெய துர்கா – இதயம் - வைத்ய நாதா பைரவர் - ஜார்கண்ட் மாநிலத்தில் உள்ள வைத்யநாத் ஜோதிர் லிங்கக் கோவில்

ஜார்கண்ட் – டியோகர் (deogarh) மாவட்டம் – டியோகர் – வைத்யநாதர் கோவில் (பாபா மந்திர்) அல்லது பைத்யநாத் தாம்


இந்த பீடத்திற்கான கோவில்களாகக் கருதப்படும் இடங்கள்:


8. மஹாமாயா / மஹாஷீரா / குஹ்யேஸ்வரி – முழங்கால்கள் - கபாலி பைரவர் - நேபாளம் காத்மண்டில் உள்ள பசுபதிநாத் கோவில்
i
நேபாளம் – காத்மண்டு – பசுபதிநாத் கோவில் அருகில்


இந்த பீடத்திற்கான கோவில்களாகக் கருதப்படும் இடங்கள்:


9. மானஸா / தாக்‌ஷாயினி - வலது உள்ளங்கை - அமர பைரவர் / ஹர பைரவர் - திபெத்தில் உள்ள புனித மானசரோவர் ஏரி

திபெத் – மானசரோவர் (மானசரோவர் ஏரியில் மானஸா தேவி சக்தி பீடம்)


இந்த பீடத்திற்கான கோவில்களாகக் கருதப்படும் இடங்கள்:


10. உத்கலா / விமலா / விஜயா / விரஜா / பிரஜா / பிமலா - தொப்புள் கொடி (நாபி) - ஜகந்நாத பைரவர் - பூரி ஜகந்நாதர் கோவில்
ஒடிசா – பூரி ஜகந்நாதர் கோவில்


இந்த பீடத்திற்கான கோவில்களாகக் கருதப்படும் இடங்கள்:


11. கண்டகி சண்டி - வலது கன்னம் - சக்ரபாணி பைரவர் - நேபாளத்தின் முக்திநாத் அல்லது சாளக்கிராமம் (கண்டகி நதிக்கரையில் உள்ளது)

நேபாளம் – தவளகிரி – முக்திநாத்


இந்த பீடத்திற்கான கோவில்களாகக் கருதப்படும் இடங்கள்:


12. பகுளா - இடது புஜம் - பிருக பைரவர் / திவ்ரக பைரவர் - மேற்கு வங்கம்

மேற்கு வங்கம் – பர்தமான் அல்லது பர்ட்வான் (bardhaman or burdwan) மாவட்டம் – கத்வா அருகில் (katwa) – கேத்துக்ராம் (ketugram) – அஜய் (ajay) நதிக்கரை


இந்த பீடத்திற்கான கோவில்களாகக் கருதப்படும் இடங்கள்:


13. மங்கள் சண்டி / ஹர்ஸித்தி – மணிக்கட்டு - கபிலாம்பர பைரவர் - மத்தியப் பிரதேசம் அல்லது மேற்கு வங்கம்

மத்தியப் பிரதேசம் – உஜ்ஜைனி – ருத்ரசாகர் அருகில்


இந்த பீடத்திற்கான கோவில்களாகக் கருதப்படும் இடங்கள்:


14. சீதா / பவானி (சட்டலா பீடம்) - வலது புஜம் அல்லது வலது கரம் - சந்த்ரசேகர பைரவர் - வங்க தேசம்

வங்க தேசம் – சிட்டகாங் மாவட்டம் – சிட்டகுண்டா ஸ்டேசன் அருகில் – சோட்டோக்ராம் (chottogram) – சந்த்ரநாத் மலை மேல் உள்ள கோவில்


இந்த பீடத்திற்கான கோவில்களாகக் கருதப்படும் இடங்கள்:


15. த்ரிபுரா / த்ரிபுர சுந்தரி - வலது கால் - த்ரிபுரேஸ பைரவர் - திரிபுரா

திரிபுரா – உதய்பூர் அருகில் – ராதா கிஷோர்பூர் கிராமம்


இந்த பீடத்திற்கான கோவில்களாகக் கருதப்படும் இடங்கள்:


16. ப்ரம்மாரி (த்ரிஸ்ரோதா பீடம்) - இடது கால் - அம்பரா பைரவர் / ஈஸ்வர பைரவர் - மேற்கு வங்கம் (ஜல்பாய்குரியின் பரோபாட்டியாவில் போடாகஞ்ச் Bodaganj பகுதியிலுள்ளது)

மேற்கு வங்கம் – ஜல்பாய்குரி (jalpaiguri) மாவட்டம் – திஸ்தா (tista) நதிக்கரை


இந்த பீடத்திற்கான கோவில்களாகக் கருதப்படும் இடங்கள்:


17. காமாக்யா / காமரூபா / மஹாகாளி / தசமஹா வித்யாக்கள் (இக்கோவில் அனைத்து வகைப்பாட்டிலும் வருகிறது. இது மற்ற அனைத்து சக்தி பீடங்களைக் காட்டிலும் மிக முக்கியமானது) – யோனி - உமாநந்த பைரவர் - அஸ்ஸாம் 

அஸ்ஸாம் – கவுஹாத்தி அருகில் – நீலாச்சல் மலைகள் – காமாக்யா மந்திர்


இந்த பீடத்திற்கான கோவில்களாகக் கருதப்படும் இடங்கள்:


18. பூத தாத்ரி / ஜுகத்யா (யுகத்யா பீடம் அல்லது க்ஷீரக்ராமா பீடம்) - வலது கால் கட்டை விரல் - க்‌ஷீர கண்டக பைரவர் - மேற்கு வங்கம்

மேற்கு வங்கம் – பர்தமான் அல்லது பர்ட்வான் (bardhaman or burdwan) மாவட்டம் – மங்கள்கோட் (mangalkot block) – நிகம் (nigam) அருகில் – கிர்க்ராம் (khirgram)


இந்த பீடத்திற்கான கோவில்களாகக் கருதப்படும் இடங்கள்:


19. காளி / மஹாகாளி / தக்‌ஷிண காளி - வலது கால் விரல்கள் (பெருவிரல் தவிர்த்து) அல்லது பாதம் - நகுலீச பைரவர் - மேற்கு வங்கம்

மேற்கு வங்கம் – கொல்கத்தா – காளிகாட் காளி கோவில்


இந்த பீடத்திற்கான கோவில்களாகக் கருதப்படும் இடங்கள்:


20. லலிதா / அலோப்பி (ப்ரயாகை பீடம்) - வலது கை விரல்கள் - பவ பைரவர் - உத்திரப் பிரதேசம் (அலகாபாத்)

உத்திரப் பிரதேசம் – அலகாபாத் – அக்ஷய்வாட் (akshay vat) அருகில்


இந்த பீடத்திற்கான கோவில்களாகக் கருதப்படும் இடங்கள்:


21. ஜெயந்தி - இடது தொடை - க்ரமதீஸ்வர பைரவர் - வங்க தேசம் அல்லது மேகாலயா வங்க தேச எல்லையில் உள்ள ஜெயந்தியா மாவட்டம் அல்லது மேற்கு வங்கம்

வங்க தேசம் – சைல்ஹெட் (sylhet) மாவட்டம் – ஜெயந்தியாபூர் (jaintiapur) அருகில் – கலஜோர் பௌர்பாக் கிராமம் (kalajore bourbagh)


அ.) சைல்ஹெட்டிலிருந்து சில்லாங் (shillong) போகும் சாலையில் சைல்ஹெட்டிற்கு வடக்கே 43 கி.மீ தொலைவில் ஜெயந்தியாபூர் உள்ளது. இது பழைய அரசாங்கத்தின் தலைநகரம். சக்தி பீடமானது பௌர்பாக் காளி கோவில் (bour bhag kali) என்றும் ஃபாலிசுர் காளி பரி (falizur kali bari) கோவில் என்றும் அழைக்கப்படுகிறது. இது ஜெயந்தியாபூர் அருகேயுள்ள கலஜோர் பௌர்பாக் (Kalajore Bourbhag village) என்ற கிராமத்தில் உள்ளது. இக்கோவில் போரோ கங் ஆற்றின் வடக்கே உள்ளது. ஜெய்ந்த்யாப்பூர் என்ற ஊரின் தெற்கே உள்ளது. மேலும் N4 ரோட்டின் கிழக்கே உள்ளது.

ஆ.) சில்லாங் மலைகளின் கிழக்கே NH 44 ரோட்டில் 65 கி.மீ தொலைவில் ஜோவாய் (jowai) என்ற நகரம் உள்ளது. இது ஜெயந்தியா மாவட்டத் தலைநகராகும். இங்கிருந்து 24 கி.மீ வடக்கே நார்ட்டியாங் (nartiang) துர்கா அல்லது ஜெயந்தேஸ்வரி கோவில் உள்ளது. சமீபத்தில் நானூறு ஆண்டுகள் பழைமையான கோவிலை இடித்து சிறு மாற்றங்களுடன் கட்டியுள்ளனர். இங்கு துர்கா மற்றும் ஜெயந்தேஸ்வரி (அல்லது மச்யோதரி) இருவரும் அருள்கின்றனர். இந்த அஷ்டதத்து அல்லது அஷ்டதட்டு (astadhatu) சிலைகள் 6 முதல் 8 இன்ச் உயரமானது. அஷ்டதட்டு சிலை என்றால் எட்டு உலோகங்களின் கலவையால் ஆன சிலையாகும். நார்ட்டியாங் மார்க்கெட்டிலிருந்து கிட்டத்தட்ட 2 கி.மீ தொலைவில் இந்த துர்கா கோவில் உள்ளது.

இ.) மேற்கு வங்கத்தின் ஜல்பாய்குரி மாவட்டம் பக்ஸா புலிகள் காப்பகம் (buxa tiger reserve) காட்டுப்பகுதியின் குக்கிராமம் ஜெயந்தி (jayanti) என்பதாகும். இந்த கிராமம் ஜெயந்தி நதிக்கரையிலுள்ளது. இங்கு 13 கி.மீ தூரம் கொண்ட பக்ஸா டுவர் – ஜெயந்தி (buxa duar - jayanti) ட்ரக் பயணம் (trek) மிகவும் பிரபலம். இங்குள்ள மஹாகாள் குகையில் (mahakal cave) சக்தி பீடம் இருப்பதாகக் கூறப்படுகிறது. அருகிலுள்ள ரயில் நிலையம் ராஜபட்கவா (raja bhat khawa). இது நியூ ஜல்பாய்குரி – நியூ அலிப்பூர் டுவர் (new jalpaiguri – new alipur duar) வழியிலுள்ளது. புலிகள் காப்பகத்தில் நுழைய அனைத்து அனுமதிகளும் இங்கு பெற வேண்டும்.

இந்த பீடத்திற்கான கோவில்களாகக் கருதப்படும் இடங்கள்:


22. விமலா / கிரீடேஸ்வரி புவனேஸ்வரி (கிரீடா / கிரீட கொனா பீடம்) – கிரீடம் - சம்வர்த்த பைரவர் / சித்தரூப பைரவர் / சன்வர்த்த பைரவர் - மேற்கு வங்கம்

மேற்கு வங்கம் – முஸிராபாத் அல்லது முர்ஸிதாபாத் மாவட்டம் (mushirabad or murshidabad) – லால்பாக் கோர்ட் ரோடு அருகில் (lalbagh court road)


இந்த பீடத்திற்கான கோவில்களாகக் கருதப்படும் இடங்கள்:


23. விஷாலாக்‌ஷி / மணிகர்ணிகா - கர்ண குண்டலங்கள் (காதணிகள்) - கால பைரவர் - உத்திரப் பிரதேசம்

உத்திரப் பிரதேசம் – வாரணாசி (காசி) – அன்னபூரணி கோவில் அருகில்


இந்த பீடத்திற்கான கோவில்களாகக் கருதப்படும் இடங்கள்:


24. சர்வாணி / பத்ரகாளி (கன்யாஸ்ரம பீடம்) – முதுகு - நிமிஷ பைரவர் - வங்க தேசத்தின் குமரிகுண்ட் அல்லது தமிழ்நாட்டின் கன்னியாகுமரி பகவதி அம்மன் கோவில் அல்லது மத்தியப் பிரதேசத்தின் ஓம்காரேஸ்வர்

வங்க தேசம் – சிட்டகாங் (chittagong) மாவட்டம் – குமரி குண்ட் (kumari kund)


இந்த பீடத்திற்கான கோவில்களாகக் கருதப்படும் இடங்கள்:


25. சாவித்ரி / பத்ரகாளி / ஸ்தணுப் பிரியா (குருக்ஷேத்ரா பீடம்) - வலது கணுக்கால் - ஸ்தணு பைரவர் - ஹரியானா

ஹரியானா – குருக்ஷேத்திரம் அருகில் – தானேசர் (thanesar) – த்விபயான் சரோவர் (dvipayan sarovar) அருகில்


இந்த பீடத்திற்கான கோவில்களாகக் கருதப்படும் இடங்கள்:


26. காயத்ரி (மணிவேடிகா பீடம்) - வளையல்கள் அல்லது மணிக்கட்டு - சர்வானந்த பைரவர் - ராஜஸ்தானின் புஷ்கர்

ராஜஸ்தான் – அஜ்மீர் அருகில் – புஷ்கர் – காயத்ரி மலைக்கோவில்


இந்த பீடத்திற்கான கோவில்களாகக் கருதப்படும் இடங்கள்:


27. மஹாலக்ஷ்மி (ஸ்ரீசைலா / ஸ்ரீஹட்டா) - கழுத்து - சம்வரானந்த பைரவர் / சம்பரானந்த பைரவர் - வங்க தேசம்


இந்த பீடத்திற்கான கோவில்களாகக் கருதப்படும் இடங்கள்:


28. காமாக்‌ஷி / தேவகர்பா / வேதகர்பா – கங்கலம் எனும் இடுப்பு எலும்பு - ருரு பைரவர் - தமிழ்நாட்டின் காஞ்சிபுரம் அல்லது மேற்கு வங்கம்

தமிழ்நாடு – காஞ்சிபுரம்


இந்த பீடத்திற்கான கோவில்களாகக் கருதப்படும் இடங்கள்:


29. காளி (காளமாதவ பீடம்) - இடது நிதம்பம் அல்லது இடது பிருஷ்டம் - அஸிதாங்க பைரவர் - மத்தியப் பிரதேசத்தின் அமர்கண்டாக் அல்லது அஸ்ஸாமின் காமாக்யா அருகில் அல்லது ஒடிசாவின் ஜாஜ்பூர் அல்லது வாரணாசியில்

அஸ்ஸாம் – கவுஹாத்தி – பசிஷ்ட ஆஸ்ரமம்


அ) ஞான நவதந்த்ராவின்படி அஷ்ட மாத்ரிகா பீடங்களில் காமரூபாதான் (கவுஹாத்தி) ப்ராம்மி மற்றும் அஸிதாங்க பைரவரின் இருப்பிடமாகும். எனவே அஸிதாங்க பைரவரின் இருப்பிடமே சக்தி பீடமாகும். இதன்படி காலமாதவ பீடமென்பது காமாக்யா அருகிலுள்ள வசிஷ்ட (basistha or vasishta) ஆஸ்ரமத்தில் உள்ள தாரா பீடமாகும். காளிகா புராணமும் இதை சக்தி பீடமென்கிறது. இக்கோவிலின் பின்புறம் லலிதா, சந்த்யா மற்றும் கண்ட்டா என்ற புனித ஓடைகள் ஓடுகின்றன. இங்கிருந்து 1 கி.மீ தொலைவில் அருந்ததி கோவில் உள்ளது.

ஆ) ஸ்கந்த புராணத்தின்படி காசிக்கண்டம் வாரணாசியின் நவ மாதவங்களைக் கூறுகிறது. அவை, சேஷ மாதவம், சங்க மாதவம், இந்து மாதவம், கண மாதவம், ஸ்வேத மாதவம், ப்ரயாக மாதவம், வைகுண்ட மாதவம், வீர மாதவம் மற்றும் கால மாதவம். தற்போதும் கூட காசியிலுள்ள வ்ருத் காலேஸ்வர் கோவிலில் காளிக்கும் அஸிதாங்க பைரவருக்கும் சன்னதி உள்ளது. அதனால் இதுவே சக்தி பீடமென்று கூறுகிறார்கள்.

இ) சிலர் மத்தியப் பிரதேசத்தின் அமர்கண்டாக்கின் (amarkantak) நர்மதா குண்ட் அருகிலுள்ள நர்மதா உட்கம் (narmada udgam) கோவிலை இதற்கான சக்தி பீடமாகக் கருதுகின்றனர். அமர்கண்ட்டாக்கில் ஷோன் ஆற்றங்கரையில் உள்ள மலைக்குகையில் (சண்டிகா குஃபா அல்லது சண்டிகா குகை) இதற்கான கோவில் உள்ளதாகவும் கருதுகிறார்கள். ஆனால் இதே கோவில் அடுத்த பீடத்திற்கும் தரப்பட்டுள்ளது. நர்மதா குண்ட் கோவிலில் துர்கா, சூர்யநாராயணா, ராதா கிருஷ்ணா, கார்த்திகே, சித்தேஸ்வர் மஹாதேவ், அன்னபூர்ணா, பதினோரு ருத்ரர்கள், ராம் ஜானகி, சிவ் பரிவார், குரு கோரக்நாத், நர்மதா குண்ட் சிவா மற்றும் வாங்கேஸ்வர் மஹாதேவ் ஆகியோர்க்கு தனிச்சன்னதிகள் உள்ளன. இன்னும் சிலர் அமர்கண்ட்டாக்கின் அருகிலுள்ள கால்மாதவா தேவி கோவிலை சக்தி பீடமாகக் கருதுகின்றனர். இக்கோவிலும் நர்மதா உட்கம் கோவிலும் ஒரே கோவிலாகவும் இருக்கலாம். அல்லது வேறு கோவிலாகவும் இருக்கலாம். இந்த கால்மாதவா தேவி கோவில் அன்னுப்பூர் (annupur) என்ற இடத்தருகே சித்ரகூட்டிற்கு அருகில் உள்ளதாகக் கூறப்படுகிறது.

இந்த பீடத்திற்கான கோவில்களாகக் கருதப்படும் இடங்கள்:


30. நர்மதா / ஷோனா / ஷைலா - வலது நிதம்பம் அல்லது வலது பிருஷ்டம் - பத்ரசேனா பைரவர் - மத்தியப் பிரதேசம்

மத்தியப் பிரதேசம் – சாஹ்டோல் (shahdol) மாவட்டம் – அமர்கண்டாக்


இந்த பீடத்திற்கான கோவில்களாகக் கருதப்படும் இடங்கள்:


மொத்தமாக அமர்கண்ட்டாக்கில் உள்ள சக்தி பீடமாகக் கருதப்படும் இடங்கள்


31. ஷிவானி (ராமகிரி / ராஜகிரி பீடம்) - வலது மார்பு - சண்ட பைரவர் - உத்திரப் பிரதேசம் அல்லது மத்தியப் பிரதேசத்தின் மைகர்

உத்திரப் பிரதேசம் – சித்ரகூட் (chitrakut) மாவட்டம் – சீதாப்பூர் (sitapur)


இந்த பீடத்திற்கான கோவில்களாகக் கருதப்படும் இடங்கள்:


32. உமா / காத்யாயினி (ப்ருந்தாவனா பீடம்) - கேஸ ஜலா (தலை முடியில் அணியும் அணிகலன்) அல்லது கேசம் (முடி) - பூதேச பைரவர் / க்ருஷ்ண நாத பைரவர் - உத்திரப் பிரதேசம்

உத்திரப் பிரதேசம் – ஆக்ரா அருகில் – வ்ரிந்தாவன்


இந்த பீடத்திற்கான கோவில்களாகக் கருதப்படும் இடங்கள்:


33. சுசி / அனலா / நாராயணி (அறம் வளர்த்த நாயகி / முன் உதித்த நங்கை / பகவதி அம்மன்) - மேல் பற்கள் - சம்ஹார பைரவர் / சம்க்ருஹ பைரவர் / சன்ஹார் பைரவர் - தமிழ்நாட்டின் கன்னியாகுமரி அருகிலுள்ள சுசீந்திரம் தாணுமாலயன் கோவில்

தமிழ்நாடு – கன்னியாகுமரி அருகில் – சுசீந்திரம்


இந்த பீடத்திற்கான கோவில்களாகக் கருதப்படும் இடங்கள்:


34. வராஹி (பஞ்சசாகரா பீடம்) - கீழ் பற்கள் - மஹாருத்ர பைரவர் - மஹாராஷ்ட்ரா அல்லது சட்டீஸ்கர் அல்லது உத்திர ப்ரதேசத்தின் வாரணாசி அல்லது உத்தரகாண்ட் மாநிலத்தின் ஹரித்துவார்

மஹாராஷ்ட்ரா – சங்ளி (sangli) அருகில் – நரசிம்மவாடி – சக்தி தீர்த்தா


இந்த பீடத்திற்கான கோவில்களாகக் கருதப்படும் இடங்கள்:


35. அபர்ணா (கரதோயததா பீடம்) - இடது கொலுசு - வாமன பைரவர் - வங்க தேசம்

வங்க தேசம் – போக்ரா (bogra) மாவட்டம் – ஷேர்பூர்தனா (sherpurthana) – பவானிபூர் அல்லது பபானிப்பூர் கிராமம் (bhavanipur or bhabanipur)


இந்த பீடத்திற்கான கோவில்களாகக் கருதப்படும் இடங்கள்:


36. ப்ரம்மராம்பிகா தேவி / சுந்தரி / பாலா த்ரிபுர சுந்தரி / மஹாலக்ஷ்மி (ஸ்ரீபர்வதா பீடம்) - வலது கொலுசு - சுந்தரானந்த பைரவர் / சம்பரானந்த பைரவர் - ஆந்திரப் பிரதேசம்

ஆந்திரா – ஸ்ரீசைலம்


இந்த பீடத்திற்கான கோவில்களாகக் கருதப்படும் இடங்கள்:


37. கபாலி / பீம்ரூபா (விபாஸா பீடம்) - இடது கணுக்கால் - சர்வானந்த பைரவர் - மேற்கு வங்கம்

மேற்கு வங்கம் – மேதினிப்பூர் மாவட்டம் – தம்லுக் அல்லது தமோலுக் (tamluk or tamoluk)


இந்த பீடத்திற்கான கோவில்களாகக் கருதப்படும் இடங்கள்:


38. சந்த்ரபாகா (ப்ரபாஸா பீடம்) - வயிறு - வக்ரதுண்ட பைரவர் - குஜராத்தின் சோமநாதம்

குஜராத் – சோமநாதம்


இந்த பீடத்திற்கான கோவில்களாகக் கருதப்படும் இடங்கள்:


39. அவந்தி / மஹாகாளி (பைரவ பர்வதா பீடம்) - மேல் உதடு - லம்பகர்ண பைரவர் - மத்தியப் பிரதேசம் அல்லது குஜராத்

மத்தியப் பிரதேசம் – உஜ்ஜைனி – உஜ்ஜைனி கர்ஹ் காளி (கத் காளி) மந்திர் சக்தி பீடக் கோவில்


இந்த பீடத்திற்கான கோவில்களாகக் கருதப்படும் இடங்கள்:


40. ப்ரம்மாரி / சப்தஷ்ருங்கி (ஜனஸ்தனா பீடம்) - முகவாய் அல்லது தாடை - விக்ரிதாக்‌ஷ பைரவர் - மஹாராஷ்ட்ராவின் நாசிக்

மஹாராஷ்ட்ரா – நாசிக் – கோதாவரி ஆற்றுப்பள்ளத்தாக்கு (valley)


இந்த பீடத்திற்கான கோவில்களாகக் கருதப்படும் இடங்கள்:


41. மாணிக்யம்பா / ராகிணி / விஸ்வமாத்ருகா / விஸ்வேஸ்வரி (கோதாவரி தீரா பீடம்) - இடது கன்னம் - தண்டபாணி பைரவர் / வத்ஸநாத பைரவர் - ஆந்திரப் பிரதேசம்

ஆந்திரா – ராஜமுந்த்ரி அருகில் (rajah mundry) – த்ரக்ஷராமம்


இந்த பீடத்திற்கான கோவில்களாகக் கருதப்படும் இடங்கள்:


42. குமாரி (ரத்னாவளி பீடம்) - வலது தோள் - சிவ பைரவர் அல்லது கால பைரவர் - மேற்கு வங்கம் அல்லது சட்டீஸ்கர் அல்லது சென்னை அல்லது ஹரித்துவாரின் கோடாகுண்ட் குளத்தருகே உள்ள காளி தேவி கோவில்

மேற்கு வங்கம் – ஹூக்ளி மாவட்டம் – கனக்குல் க்ருஷ்ணா நகர் (khanakul Krishna nagar) – ரத்னாகர் நதிக்கரை


அ) கல்கத்தாவிலிருந்து 90 கி.மீ தொலைவில் கனக்குல் (khanakul) அருகே க்ருஷ்ணா நகர் கிராமத்தில் சக்தி பீடம் உள்ளது. கனக்குல் என்பது ஹூக்ளி மாவட்டத்திலுள்ள ஒரு நகரம். உள்ளூரில் அம்பிகை ஆனந்தமயீ என்று அழைக்கப்படுகிறாள்.

ஆ) சட்டீஸ்கரின் பிலாஸ்பூர் – அம்பிகாபூர் ஸ்டேட் ஹைவேயில் ரத்னாப்பூர் உள்ளது. இதன் பழைய பெயர் ரத்னாவளி நகர் அல்லது மத்யதேசத்தின் ரத்னாவளி நகர் (ratnawali nagar of madhyadesh) என்பதாகும். 25 கி.மீ தொலைவிலுள்ள பிலாஸ்பூர் அருகிலுள்ள ரயில் நிலையம் ஆகும். அருகிலுள்ள விமான நிலையம் ராய்ப்பூர் (140 கி.மீ). இங்குள்ள மஹாமாயா தேவி கோவில் சக்தி பீடம் என்று சிலர் கருதுகிறார்கள்.

இ) ரத்னாவளி என்பது சென்னைக்கு அருகிலுள்ள சக்தி பீடமென்றும் சொல்கிறார்கள். திருஈங்கோய்மலை லலிதாம்பிகை கோவிலையும், ஐயர்மலையின் அராளகேசியம்மன்/சுரும்பார்க்குழலம்மை சன்னதியையும் இதற்கான பீடங்களாகக் கூறுகின்றனர்.

ஈ) இன்னும் சிலர் ஹரித்துவாரின் கோடாகுண்ட் குளத்தருகே உள்ள காளி தேவி கோவிலை சக்தி பீடம் என்று சிலர் கருதுகிறார்கள்.

இந்த பீடத்திற்கான கோவில்களாகக் கருதப்படும் இடங்கள்:


43. உமாதேவி / மஹாதேவி (மிதிலா பீடம்) - இடது தோள் - மஹோதர பைரவர் - நேபாளத்தின் ஜானக்பூர்

நேபாளம் – இந்திய நேபாள எல்லைப் பகுதி – ஜானக்பூர்


இந்த பீடத்திற்கான கோவில்களாகக் கருதப்படும் இடங்கள்:


44. காளி / நலஹட்டீஸ்வரி - மூச்சுக்குழல் - யோகீஸ்வர பைரவர் - மேற்கு வங்கம்

மேற்கு வங்கம் – பிர்பம் (birbhum) மாவட்டம் – நலஹட்டி (nalhati) - நலஹட்டீஸ்வரி சக்தி பீடக் கோவில்


இந்த பீடத்திற்கான கோவில்களாகக் கருதப்படும் இடங்கள்:


45. சாமுண்டீஸ்வரி தேவி / மூகாம்பிகா தேவி / தாம்ர கௌரி / பத்ரகாளி / பத்ரகர்ணிகா / ஜெயதுர்கா (கர்ணடா பீடம்) - காதுகள் (கர்ணம் என்றால் காதுகள் என்று பொருள்) - அபிரு பைரவர் - கர்நாடகா மாநிலம் மைசூரின் சாமுண்டி மலைகள் அல்லது கோகர்ணம் அல்லது கொல்லூர் மூகாம்பிகை அல்லது ஹிமாச்சலப் பிரதேசத்தின் கங்ரா

கர்நாடகம் – மைசூர் – சாமுண்டீஸ்வரி மலைகள்


இந்த பீடத்திற்கான கோவில்களாகக் கருதப்படும் இடங்கள்:


46. மஹிஷ மர்த்தினி (வக்ரேஸ்வரா / பக்ரேஸ்வரா பீடம்) - புருவங்களின் இடையே உள்ள பகுதி (நெற்றிப் பொட்டு) - வக்ரநாத பைரவர் - மேற்கு வங்கம்

மேற்கு வங்கம் – பிர்பம் (birbhum) மாவட்டம் – துப்ராஜ்பூர் (dubrajpur) அருகில் – பம்பரா அல்லது பாபரா (pamphara or paaphara) ஆற்றங்கரை – பக்ரேஸ்வர் கோவில்


இந்த பீடத்திற்கான கோவில்களாகக் கருதப்படும் இடங்கள்:


47. யசோரேஸ்வரி / ஜசோரேஸ்வரி (யசோரா பீடம்) - இடது உள்ளங்கை - சண்ட பைரவர் - வங்க தேசம்

வங்க தேசம் – தௌலத்பூர் (daulatpur) அருகில் – மஹேஸ்வரிபூர்


இந்த பீடத்திற்கான கோவில்களாகக் கருதப்படும் இடங்கள்:


48. புல்லாரா / ஃபுல்லாரா (அட்டஹாசா பீடம்) - கீழ் உதடு - விஸ்வேஸ்வர பைரவர் - மேற்கு வங்கம்

மேற்கு வங்கம் – பிர்பம் (birbhum) மாவட்டம் – அஹமத்பூர் அருகில் – லாப்பூர் (labpur or labhpur)


இந்த பீடத்திற்கான கோவில்களாகக் கருதப்படும் இடங்கள்:


49. நந்தினி / நந்திகேஸ்வரி - ஆரம் அல்லது அட்டிகை - நந்திகேஸ்வர பைரவர் - மேற்கு வங்கம்

மேற்கு வங்கம் – பிர்பம் மாவட்டம் – சைந்தியா (sainthia) – நந்திகேஸ்வரி கோவில்


இந்த பீடத்திற்கான கோவில்களாகக் கருதப்படும் இடங்கள்:


50. சங்கரி / இந்த்ராக்‌ஷி / நாகபூஷணி அம்மன் / புவனேஸ்வரி (ஸ்ரீலங்கா பீடம்) - சிலம்புகள் - ராக்ஷஷேஸ்வர பைரவர் / நயனைர் பைரவர் - இலங்கை

இலங்கை – ட்ரிங்கோமலீ (திருக்கோணமலை அல்லது திருக்கோணேச்சரம்)


இந்த பீடத்திற்கான கோவில்களாகக் கருதப்படும் இடங்கள்:


51. அம்பிகா (விராடா பீடம்) - இடது கால் விரல்கள் - அம்ரித பைரவர் / அம்ரிதேஸ்வர் - ராஜஸ்தானின் வீரட் (பரத்பூர் அருகில்) அல்லது மேற்கு வங்கம் அல்லது வங்க தேசம்

ராஜஸ்தான் – ஜெய்ப்பூர் அருகில் – பைரட் (bairat) - அம்பிகா தேவி சக்தி பீடக் கோவில்


அ) மத்ஸ்ய தேஸா அல்லது விராட தேஸா [அல்வர் (alwar), பரத்பூர் (bharatpur), ஜெய்ப்பூர் ஆகிய பிரதேசங்களை உள்ளடக்கிய பகுதி]
இந்த தேசத்தில் ஒரே சக்தி பீடம் மட்டும் உள்ளதாகக் கூறப்படுகிறது.


ஆ) நிவ்ரிதி தேஸா அல்லது விராட தேஸா [பர்தன்கோட் (bardhankot), கூச் பீகார், ராங்பூர் அல்லது ரான்ஜ்பூர் (rangpur) ஆகிய பகுதிகளை உள்ளடக்கிய பகுதி]
இந்த தேசத்தில் இரு சக்தி பீடங்கள் உள்ளதாகக் கருதப்படுகிறது.


இவ்வாறு இரண்டு தேசங்களிலும் சேர்த்து மொத்தம் மூன்று சக்தி பீடங்கள் கணக்கிடப்படுகின்றன.

இந்த பீடத்திற்கான கோவில்களாகக் கருதப்படும் இடங்கள்:


52. சர்வானந்தகரீ (மகதா பீடம்) - வலது தொடை - வ்யோமஹேஸ பைரவர் - பீகார் மாநிலம் பாட்னாவின் பாட்னேஸ்வரி கோவில்

பீகார் – பாட்னா – மஹாராஜ் கன்ஜ் (maharaj ganj locality) – பரி பாட்டன் தேவி கோவில் (bari patan devi)


இந்த பீடத்திற்கான கோவில்களாகக் கருதப்படும் இடங்கள்:



ஆதி சக்தி பீடங்கள் என்று அழைக்கப்படும் நான்கு கோவில்கள் பற்றி காளிகா புராணத்தில் கூறப்பட்டுள்ளது. அவை:


மகா சக்தி பீடங்கள் என்று அழைக்கப்படும் பதினெட்டு கோவில்கள் பற்றி அஷ்ட தச சக்தி பீட ஸ்தோத்திரத்தில் கூறப்பட்டுள்ளது. இது ஆதி சங்கரரால் இயற்றப்பட்ட தோத்திரம் என்று கூறப்படுகிறது.


காளிகா புராணத்தில் சப்த சக்தி பீடங்கள் என்ற ஏழு பீடங்கள் கூறப்படுகின்றன.

1. தேவி கோட்டம் (இப்பீடத்தின் இடிபாடுகள் மட்டும் உள்ளதாகக் கூறப்படுகிறது)

பீடத்தின் இடிபாடுகள் உள்ள இடம் – மேற்கு வங்கம் (India > West Bengal > Dakshin Dinajpur district > Near Balur ghat > Bangarh)

தமிழ்நாட்டில் தேவிபட்டினத்திலுள்ள உலகநாயகி கோவிலே சக்தி பீடமென்பர். அதற்கான சாத்தியக்கூறுகளும் உண்டு. பிருஹன் நீல தந்திரத்தில் தேவிகோட்ட பீடத்தின் தேவி அகிலேஸ்வரி என்ற குறிப்பு உண்டு. அகிலம் என்பதே உலகம் என்று அர்த்தம் ஆவதால் உலகநாயகி கோவிலே சக்தி பீடமென்று கருதப்படுகிறது.

இந்த பீடத்திற்கான கோவில்களாகக் கருதப்படும் இடங்கள்:


2. ஒட்யாண பீடம் (தற்போது இல்லை)

பீடம் இருந்த இடம் – பாகிஸ்தான் (Pakistan > North west frontier > Near Mingaora > Swat)
வடமேற்கு இந்தியாவில் ஸ்வேத் நதி பாயுமிடத்தில் இந்த பீடம் உள்ளதெனக் கூறப்படுகிறது. ஒருவேளை இந்த ஸ்வேத் நதி (Swat) கூட சக்தி பீடமாக இருக்கலாம்.

ஒரு சிலர் ஒரிஸாவின் ஒட்யாண பீடமே இது என்கிறார்கள். இது கட்டாக்கின் கிரிஜா தேவி கோவில் அல்லது பூரி பிமலா தேவி கோவிலைக் குறிக்கும். மேலும் ஆதி சங்கரரின் அஷ்ட தச சக்தி பீட ஸ்தோத்திரத்தில் ஒட்யாணே கிரிஜா தேவி என்ற வரி வருகிறது.

இந்த பீடத்திற்கான கோவில்களாகக் கருதப்படும் இடங்கள்:


3. காமகிரி பீடம் (அஸ்ஸாமின் கவுஹாத்தியிலுள்ள காமாக்யா கோவில்)

இந்த பீடத்திற்கான கோவில்களாகக் கருதப்படும் இடங்கள்:


4. திக்கர பீடம் (திக்கர வாஸினி கோவில் அஸ்ஸாமில் உள்ளது)

அஸ்ஸாமில் கவுஹாத்தி நகரின் மையத்தில் புக்குரி டேங்க்கின் மேற்குப் பகுதியில் உள்ள உக்ரதாரா கோவில் ஒரு முக்கியமான சக்தி ஆலயம் ஆகும். இது தேவியின் தொப்புள் கொடி விழுந்த சக்தி பீடமாக வணங்கப்படுகிறது.

இந்த பீடத்திற்கான கோவில்களாகக் கருதப்படும் இடங்கள்:


5. ஜலந்தர பீடம் (பஞ்சாப் ஜலந்தரிலுள்ள சண்டி என்ற தேவி தலாப் மந்திர்)

இந்த பீடத்திற்கான கோவில்களாகக் கருதப்படும் இடங்கள்:


6. பூர்ணகிரி பீடம் (ராஜஸ்தானின் மவுண்ட் அபுவிலுள்ள அற்புதா தேவி அல்லது உத்தரகாண்டின் பூர்ணகிரி)

ராஜஸ்தானின் மவுண்ட் அபுவிலுள்ள அற்புதா தேவி - குஜராத்திலிருந்தோ ராஜஸ்தானிலிருந்தோ இங்கு செல்லலாம். மவுண்ட் அபுவிலுள்ள புகழ்பெற்ற கோவில் இதுவாகும். இது ஆதார் தேவி கோவில் என்றும் அழைக்கப்படுகிறது.

உத்தரகாண்டில் உள்ள பூர்ணகிரி - பூர்ணகிரி கோவில் கடல் மட்டத்திற்கு மேல் 3000 மீட்டர் உயரத்தில் உள்ளது. இந்து திருவிழாவான "சைத்ர நவராத்திரி" இந்த கோவிலில் மார்ச் அல்லது ஏப்ரல் மாதத்தில் கொண்டாடப்படும். இந்த திருவிழாவின் போது, பல பக்தர்கள் இங்கு தரிசனம் செய்ய வருவர். காளி ஆறு இந்த கோவிலுக்கு மிக அருகாமையில் ஓடுகிறது. மட்ட நிலத்தில் இதனை சாரதா ஆறு என்று அழைப்பர். இந்த கோவிலுக்கு வருபவர்கள் இங்கிருந்தே பூர்ணகிரி மலை, காளி ஆறு மற்றும் தனக்பூரை கண்டுகளிக்கலாம். 108 சக்தி பீடங்களுள் ஒன்று. சதி தேவியின் நாபி விழுந்த இடமாகக் கருதப்படுகிறது. இந்த தேவி கோயில் உத்தரகாண்ட்டின் பித்தோர்கர் மாவட்டத்தில் தானக்பூரிருந்து 21 கி.மீ தூரத்தில் காளி நதியின் வலது கரையில் அமைந்துள்ளது. தானக்பூரிருந்து துன்யாஸ் (Tunyas) அல்லது தன்யாஸ் 17 கி.மீ தூரத்தில் உள்ளது மற்றும் அங்கு இருந்து 3 கி.மீ மலையேறி பூர்ணகிரி கோவிலுக்கு செல்ல வேண்டும். தானக்பூர் லக்னோ, தில்லி, ஆக்ரா, டேராடூன், கான்பூர் மற்றும் பிற மாவட்டங்களில் நேரடி பஸ் சேவை மூலம் இணைக்கப்பட்டுள்ளது.

இந்த பீடத்திற்கான கோவில்களாகக் கருதப்படும் இடங்கள்:


7. காமரூபாந்த பீடம் (அஸ்ஸாமின் சந்தியாஞ்சல் மலைகளில் உள்ள வசிஷ்ட ஆஸ்ரம பீடம்) - கவுஹாத்தி அருகில் உள்ள பசிஷ்ட ஆஸ்ரமம்

இந்த பீடத்திற்கான கோவில்களாகக் கருதப்படும் இடங்கள்:


உப பீடங்கள் என்பவை மேற்கண்ட எந்த வகைப்பாட்டிலும் வராத சக்தி பீடங்களாகும். அவற்றுள் முக்கியமானவற்றைக் கீழே காண்போம்.


இப்பீடங்கள் பற்றி தேவி பாகவதம் கூறுகிறது. ஆனால் இந்தப் பீடங்களில் பெரும்பாலானவை எங்கு இருக்கின்றன என்பதை அறியாததால் இங்கு தரப்படவில்லை. 108 மற்றும் 64 சக்தி பீடங்களில் இருப்பிடம் தெரிந்த பீடங்கள் மேலே உள்ள உப பீடங்களிலேயே தரப்பட்டுள்ளது.





</doc>
<doc id="185495" url="https://ta.wikipedia.org/wiki?curid=185495" title="மரியா எலிசபெத்தை சந்தித்தல்">
மரியா எலிசபெத்தை சந்தித்தல்

மரியா எலிசபெத்தை சந்தித்தல் அல்லது மாதா எலிசபெத்தம்மாளை மினவுதல் என்பது லூக்கா நற்செய்தி 1:39–56இல் விவரிக்கப்படும் ஒரு நிகழ்வாகும். இயேசு பிறப்பின் முன்னறிவிப்பின் போது தனது உறவினராகிய எலிசபத்து கருவுற்றிருப்பதை கபிரியேல் தூதர் மூலம் மரியா அறிந்தார். கருவுற இயலாதவர் என்று சொல்லப்பட்ட எலிசபெத்து தம் முதிர்ந்த வயதில் ஒரு மகனைக் கருத்தரித்திருக்கிறார் எனவும் இது அவருக்கு ஆறாம் மாதம் எனவும் கபிரியேல் மரியாவுக்கு அறிவித்திருந்தார்.

இதனால் மரியா புறப்பட்டு யூதேய மலைநாட்டில், 100 மைல் தொலைவில் உள்ள எலிசபத்தின் ஊருக்கு விரைந்து சென்றார். மரியா செக்கரியாவின் வீட்டை அடைந்து எலிசபெத்தை வாழ்த்தினார். மரியாவின் வாழ்த்தை எலிசபெத்து கேட்டபொழுது அவர் வயிற்றிலிருந்த குழந்தை மகிழ்ச்சியால் துள்ளிற்று. எலிசபெத்து தூய ஆவியால் முற்றிலும் ஆட்கொள்ளப்பட்டு உரத்த குரலில், ' பெண்களுக்குள் நீர் ஆசி பெற்றவர்; உம் வயிற்றில் வளரும் குழந்தையும் ஆசி பெற்றதே! என் ஆண்டவரின் தாய் என்னிடம் வர நான் யார்? உம் வாழ்த்துரை என் காதில் விழுந்ததும் என் வயிற்றினுள்ளே குழந்தை பேருவகையால் துள்ளிற்று. ஆண்டவர் உமக்குச் சொன்னவை நிறைவேறும் என்று நம்பிய நீர் பேறுபெற்றவர் ' என மரியாவை வாழ்த்தினார் என விவிலியம் விவரிக்கின்றது.

எலிசபத்தின் வாழ்த்துதலைக்கேட்ட மரியா கடவுளை போற்றி ஒரு பாடல் பாடினார். அப்பாடல் மரியாவின் பாடல் என அழைக்கப்படுகின்றது.

இன்நிகழ்வு மேற்கு கிறித்தவத்தில், குறிப்பாக கத்தோலிக்க திருச்சபையில் மே 31 அன்றும், கிழக்கு கிறித்தவத்தில் 30 மார்ச் அன்றும் கொண்டாடப்படுகின்றது. இன்நிகழ்வு நடந்த இடத்தில் இப்போது சந்தித்தல் ஆலயம் உள்ளது.

கத்தோலிக்க திருச்சபையில், மரியா எலிசபெத்தை சந்தித்த நிகழ்வு, செபமாலையின் மகிழ்ச்சி மறைபொருள்களின் இரண்டாம் மறைபொருள் ஆகும்.


</doc>
<doc id="185504" url="https://ta.wikipedia.org/wiki?curid=185504" title="சதுஷ்டி உபசாரங்கள்">
சதுஷ்டி உபசாரங்கள்

சதுஷ்டி உபசாரங்கள் என்பது இந்துக் கடவுள்களுக்கு செய்யப்படும் அறுபத்து நான்கு உபசாரங்களை குறிப்பதாகும். இது சதுஷ்-சஷ்டி உபசார பூஜை எனவும் அழைக்கப்படுகிறது. இப்பூசை முறையானது சக்தி வழிபாட்டிற்கு மட்டும் உரியதாகும். 



</doc>
<doc id="185506" url="https://ta.wikipedia.org/wiki?curid=185506" title="எவ்வொரா பொது நூலகம்">
எவ்வொரா பொது நூலகம்

எவ்வொரா பொது நூலகம் போர்த்துகலில், எவ்வொரா மாவட்டத்தில் உள்ள எவ்வொரா நகரில் அமைந்துள்ளது. இது 1805 ஆம் ஆண்டில், ஒரு மதகுருவும் அறிஞருமான அதிமேற்றிராணியார் மனுவேல் என்பவரால் நிறுவப்பட்டது. இவர் போர்த்துக்கேய அறிவொளிக் காலத்தில் ஒரு பிரதிநிதியும் ஆவார். இந்த நூலகத்தில் இரண்டு நூற்றாண்டு வரலாற்றுச் சேகரிப்புகள் உள்ளன. இந்நூலகம், 2007 மார்ச் 29ன் 92 ஆம் இலக்கச் சட்டத்தின் படி பொது நூல்கள் நூலகங்கள் ஆணையத்தின் கீழ் கொண்டுவரப்பட்டது. 

இந்த நிறுவனத்துக்கான எண்ணக்கரு எவ்வொராவின் அதிமேற்றிராணியாராக இருந்த ஜோக்கிம் சேவியர் பொத்தெலோ டி லிமாவின் இறப்பைத் தொடர்ந்து தோன்றியது. இவர் இறக்கும்போது ஏராளமான் பெறுமதி வாய்ந்த நூல்களை விட்டுச் சென்றார். இவை ஏற்கெனவே கட்டப்பட்டு, வகை பிரிக்கப்பட்டு இருந்தன. 1802 ஆம் ஆண்டில் திருத்தந்தை மனுவேல், எவ்வொராவின் புதிய அதிமேற்றிராணியாராகத் தெரியப்பட்டர். 1803 ஆம் ஆண்டில் மேற்றிராணியார் அரண்மனையின் மேற்குப் பகுதியில் அமைந்திருந்த 17 ஆம் நூற்றாண்டைச் சேர்ந்த மண்டபம் நூலகத்துக்காகத் திருத்தப்பட்டது. அதே வேளை அதிமேற்றிராணியார் புதிய நூலகத்துக்கான பிற வேலைகளையும் செய்துவந்தார். 1805 ஆம் ஆண்டு மார்ச் 25 ஆம் தேதி, நூலகத்தின் தட்டுக்களில் முதல் நூலான "the Polyglota Ximens" வைக்கப்பட்டது என்று அதிமேற்றிராணியார் மனுவேல் தனது நாட்குறிப்பில் எழுதியுள்ளார். 1806 ஆம் ஆண்டு இளவரசு ஆட்சிப்பொறுப்பாளரான டொம் ஜான் இந்நூலகத்துக்கு வந்திருந்தார். அப்போது நூலகத்தில் ஏறத்தாள ஐம்பதாயிரத்துக்கு மேற்பட்ட நூல்கள் இருந்தன. 

தீவக்குறைப் போரின்போது ஜெனரல் லூயிசு என்றி லொயிசன் தலைமையிலான நெப்போலியனின் பிரெஞ்சுப் படைகள் எவ்வொராவில் முகாமிட்டு நகரைச் சூறையாடின (யூலை 1808). அப்போது படையின் மூத்த அதிகாரிகள் அதிமேற்றிராணியாரின் அரண்மனையில் தங்கியிருந்தனர். அவர்களிற் சிலர் அங்கிருந்த பல நூல்கள் கையெழுத்துப்படிகள் போன்றவற்றைச் சேதமாக்கியதுடன், உரோமர், விசிகோத்துகள், முசுலிம்கள், போர்த்துக்கேயர் ஆகியோரின் காலங்களைச் சேர்ந்தனவாக அங்கிருந்த நாணயங்கள், தங்கம், வெள்ளி ஆகியவற்றாலான பதக்கங்கள் போன்றவற்றையும் கொள்ளையடித்தனர். 

இக்காலத்தின் பின்னர் திருத்தந்தை செனாக்கிளின் மனுவேலின் முயற்சியால் நூலகம் மீளமைக்கப்பட்டு 1811 செப்டெம்பர் 21 ஆம் தேதி அதற்கான சட்டவிதிகளும் வெளியிடப்பட்டன. இவர் 1814 ஆம் ஆண்டு சனவரி 24 ஆம் தேதி காலமானார். அப்போது நூலகத்தில் மூன்று இலட்சம் நூல்களுக்கு மேல் இருந்ததன.

ஆங்கிலேய உள்நாட்டுப் போர்க் காலத்தில் (1828 - 1834), 1832 ஆம் ஆண்டில், சிசுட்டேர்சிப் பிரிவுக் குருமடத்தில் வரலாற்றெழுத்தர், திருத்தந்தை புனித பொனாவென்ச்சரின் போர்ட்டுனாட்டோ நூலகத்தை மூடுமாறு உத்தரவிட்டதுடன் பணியாளர்களையும் நீக்கிவிட்டார். 1834ல் அதனை எசுட்ரெமோசு நகருக்கு அகற்றுமாறும் ஆணையிட்டார். சில நூல்கள் வண்டிகளில் போர்த்துகலின் முதலாம் மிகேலின் படைகளுடன் எடுத்துச்செல்லப்பட்டன. இவர் உரோமில் நாடுகடந்து வாழ்ந்த காலத்தில் இறந்தபின்னர் இந்நூல்கள் காணாமல் போய்விட்டன. 

காலப்போக்கில், நன்கொடைகள் மூலமும், விலை கொடுத்து வாங்குவதன் மூலமும் நூல்கள் சேகரிக்கப்பட்டன. 1834ல் இல்லாது போய்விட்ட குருமடங்களின் நிதிகளும் இந்நிறுவனத்துக்கு வழங்கப்பட்டன.

போர்த்துகலில் தாராண்மைவாதம் நடைமுறைக்கு வந்த பின்னர், இந்த நூலகம் பொது நிறுவனம் ஆகியது. இதன் முதலாவது நூலகராக, மருத்துவரும் நில உடைமையாளருமான சோக்கிம் ட கூஞ்ஞ ரிவேரா எலியோடோரசு (1838 - 1855) போர்த்துகலின் இரண்டாவது மரியாவால் பதவியில் அமர்த்தப்பட்டார். இவர் காலத்தில் இந்நிறுவனம் முறையான ஒழுங்கமைப்பும், உறுதிநிலையும் கொண்டு அமைந்தது. புதிய கட்டிடங்களும் அமைக்கப்பட்டு நூலகம் விரிவாக்கப்பட்டது. எவ்வொரா பொது நூலகக் கையெழுத்துப்படிகளுக்கான விபரப் பட்டியல் உருவாக்கம் இவர் காலத்திலேயே தொடங்கியது எனினும் 1871 ஆம் ஆண்டிலேயே இது நிறைவு பெற்றது. அகசுத்து பிலிப்பே சிமோய்சு (Augusto Filipe Simões) (1864 - 1872) என்னும் நூல்கத்தின் பணிப்பாளர் ஒருவரும் அதன் வளர்ச்சிக்குக் குறிப்பிடத்தக்க பங்காற்றினார். நெருக்கடியாகவும், போதிய பராமரிப்பு இன்றிச் சிதையும் நிலையில் இருந்த இதை ஒழுங்கமைத்ததுடன், புதிய அறைகளையும் அமைத்து விரிவாக்கினார். 

1916 ஆம் ஆண்டில், இந்நூலகமும், எவ்வொரா மாவட்ட ஆவணக் காப்பகமும் இணைக்கப்பட்டு, "எவ்வொரா பொது நூலகமும் மாவட்ட ஆவணக் காப்பகமும்" என்னும் பெயர் கொண்ட நிறுவனம் உருவானது. எனினும், 1997 ஆம் ஆண்டில் பொது நூலகமும், ஆவணக் காப்பகமும் பிரிக்கப்பட்டுத் தனித்தனி நிறுவனங்கள் ஆயின. 

போர்த்துகலில், மிகப் பழையவற்றுள் ஒன்றும், நல்ல நிதிவளம் கொண்டதுமாகக் கருதப்படும் எவ்வொரே பொது நூலகம், தொடக்ககால அச்சுமுறையில் அமைந்த 664 நூல்களையும், 16ம் நூற்றாண்டில் அச்சிடப்பட்ட 6445 நூல்களையும், ஏராளமான கையெழுத்துப்படிகள், நிலப்படங்கள் போன்றவற்றையும், 20,000 தலைப்புக்களிலான சஞ்சிகைகளையும், கொண்டுள்ளது. இந்த நூலகத்திலுள்ள மொத்த நூல்களின் எண்ணிக்கை 612,000க்கும் அதிகம் ஆகும். 



</doc>
<doc id="185508" url="https://ta.wikipedia.org/wiki?curid=185508" title="துவாதச உபசாரங்கள்">
துவாதச உபசாரங்கள்

துவாதச உபசாரங்கள் என்பவை இந்துக் கடவுள்களுக்கு செய்யப்படும் பன்னிரெண்டு வகையான உபசாரங்களைக் குறிப்பதாகும். இவை பதினாறு வகையான உபசாரமுறையான சோடச உபசாரத்திலிருந்து ஆஸனம் (இ௫க்கை) ஸ்வாகதம் (வரவேற்றல்) வஸ்த்ரம் (ஆடை) பூஷா (அணிகள்) ஆகியவை நீங்களாக உள்ள பன்னிரு உபசாரங்களாகும். இவ்வுபசார முறையானது த்வாதச உபசாரா எனவும் அழைக்கப்படுகிறது.


</doc>
<doc id="185509" url="https://ta.wikipedia.org/wiki?curid=185509" title="அஷ்ட த்ரிம்சத் உபசாரங்கள்">
அஷ்ட த்ரிம்சத் உபசாரங்கள்

அஷ்ட த்ரிம்சத் உபசாரங்கள் என்பவை இந்து சமயக் கடவுளுக்கு செய்யப்படும் முப்பத்து எட்டு உபசார முறைகளைக் குறிப்பதாகும். இவ்வுபசார முறையானது அஷ்ட த்ரிம்சத் உபசாரா என்றும் அழைக்கப்படுகிறது.



</doc>
<doc id="185510" url="https://ta.wikipedia.org/wiki?curid=185510" title="குவியாடி">
குவியாடி

குவியாடி.எந்த வளவளப்பான பரப்பு தம்மில் விழும் ஒளிக்கதிர்களை திருப்பவல்லதோ அப்பரப்பு ஆடிஎனப்படும்.ஆடிகள், சமதள ஆடி,குவியாடி,குழியாடி என மூன்று வகைப்படும்.ஒளித்திருப்பம் அல்லது ஒளி எதிரொளிப்பு குவிந்த பரப்பில் ஏற்படுமானால் அது குவியாடி எனப்படும்.மாறாக ஒளித்திருப்பம் குழிந்த பரப்பில் தோன்றுமானால் அது குழியாடி எனப்படும்.குழியாடிகளும்,குவியாடிகளும் ஒரு கோளத்தின் ஒரு பகுதியாக இருப்பதால் இவ்வகை ஆடிகள் கோளவாடிகள் எனவும்படும்.சமதளத்தில் ஒளிதிருப்பம் ஏற்படும் போது அது சமதள ஆடியாகும்.

சமதளாடி சாதாரண முகம் பார்க்கும் கண்ணாடியாகும்.பேருந்து போன்ற வாகனங்களில் பின்னால் வரும் வண்டிகளைக் காட்ட குவியாடி பயன்படுகிறது.குழியாடி உரு பெருக்கம் தேவைப்படும் இடங்களில் பயன்படுகிறது.


</doc>
<doc id="185514" url="https://ta.wikipedia.org/wiki?curid=185514" title="இராஜா மெலேவார் ஆசிரியர் பயிற்சிக் கழகம்">
இராஜா மெலேவார் ஆசிரியர் பயிற்சிக் கழகம்

இராஜா மெலேவார் ஆசிரியர் பயிற்சிக் கழகம் ஆரம்பப் பள்ளி ஆசிரியர்களுக்கு சிறப்பு பயிற்சி வழங்க 1957-ஆம் ஆண்டு துவங்கப்பட்டது. இராஜா மெலேவார் ஆசிரியர் பயிற்சிக் கழகத்தை அன்றாட பயிற்சி நிலையம் (DTC SEREMBAN- Daily Teacher Center) என்றும் அழைப்பார்கள். ஆரம்பக் காலத்தில், இப்பயிற்சி நிலையத்தில் இரு ஆங்கில துறையைச் சார்ந்த பயிற்சி ஆசிரியர்களுக்கும் சீன துறையைச் சார்ந்த பயிற்சி ஆசிரியர்களுக்கும் மட்டுமே ஆசிரியர் பயிற்சி வழங்கப்பட்டது. பிறகு, 1974-இல் DTC SEREMBAN இராஜா மெலேவார் ஆசிரியர் பயிற்சிக் கல்லூரி என்று பெயர் மாற்றம் பெற்றது. இப்பெயர் "Yam Tuan Seri Menanti" அவரின் பெயரை முன்னிட்டு நிறுவப்பட்டது. 1974-இல் இக்கல்லூரியில் பயிற்சி ஆசிரியர்களின் எண்ணிக்கை 192-வும் விரிவுரையாளர்களின் எண்ணிக்கை 5-ஆகவும் உயர்ந்தது. திரு அ. பாலசந்திரன் அவர்கள் இராஜா மெலேவார் ஆசிரியர் பயிற்சிக் கல்லூரியின் முதல் முதல்வராக நியமிக்கப்பட்டார். 20 கோடி செலவில் 24 hektar- நிலப் பரப்பளவில் புதிதாகக் கட்டப்பட்ட இக்கல்லூரி 31 ஜனவரி 1990-இல் இயங்க ஆரம்பித்தது. அப்பொழுது Puan Hajah Putri Kamariah binti Megat Ramli அவர்கள் கல்லூரியின் இயக்குநராக நியமிக்கப்பட்டார். அதைத் தொடர்ந்து Encik Haji Elias bin Mohammad Hanafiah அவர்கள் துணை இயக்குநராக நியமிக்கப்பட்டார். 2006-ஆம் ஆண்டில் இக்கல்லூரி இராஜா மெலேவார் ஆசிரியர் பயிற்சிக் கழகம் என பெயர் மாற்றம் பெற்றது. இப்பொழுது Tuan Musa bin Abdullah அவர்கள் கல்லூரியின் இயக்குநராக பணிப்புரிகிறார். அதைத் தொடர்ந்து Dr Mahender Sigh bin Nahar Sigh அவர்கள் துணை இயக்குநராக பணிப்புரிகிறார்.


</doc>
<doc id="185522" url="https://ta.wikipedia.org/wiki?curid=185522" title="இயேசுவைக் கோவிலில் அர்ப்பணித்தல்">
இயேசுவைக் கோவிலில் அர்ப்பணித்தல்

இயேசுவைக் கோவிலில் அர்ப்பணித்தல் அல்லது அதிகாரப்பூர்வமாக ஆண்டவரைக் காணிக்கையாக அர்ப்பணித்தல் - விழா என்பது விவிலியத்தில் குழந்தை இயேசுவை அதன் பெற்றோர் யோசேப்பும் மரியாவும் எருசலேமில் இருந்த கோவிலில் மோசேயின் சட்டப்படி ஆண்டவருக்கு அர்ப்பணித்த நிகழ்வினைக்குறிக்கும். இது 2 பெப்ரவரி அன்று ஆண்டு தோறும் விழாவாக கொண்டாடப்படுகின்றது. கிழக்கு மரபுவழி திருச்சபையில் உள்ள 12 பெருவிழாக்களில் இதுவும் ஒன்று.

பல பாரம்பரியங்களில் இவ்விழா "கேன்டில்மஸ்" (Candlemas) என அழைக்கப்படுகின்றது. இவ்விழா திருப்பலிக்கு முன்பு எறியும் திரிகளோடு பவணியாக ஆலயத்துக்கு மக்கள் வருவர். ஆகவே இப்பெயர் வழங்கலாயிற்று. பல கிறித்தவ திருச்சபைகளில் இவ்விழா 40 நாட்கள் கொண்டாடப்படும் கிறித்துமசுக் காலத்தினை நிறைவு பெறச்செய்கின்றது. இங்கிலாந்து திருச்சபையில் இவ்விழா 2 பெப்ரவரி அல்லது 28 ஜனவரி முதல் 3 பெப்ரவரி வரை இடையில் வரும் ஞாயிறன்று கொண்டாடப்படும். .

கத்தோலிக்க திருச்சபையில், இயேசுவைக் கோவிலில் அர்ப்பணித்த நிகழ்வு செபமாலையின் மகிழ்ச்சி மறைபொருள்களின் நான்காம் மறைபொருள் ஆகும்.


</doc>
<doc id="185524" url="https://ta.wikipedia.org/wiki?curid=185524" title="எம். மகேந்திரன் (எவரெஸ்ட் மலையேறியவர்)">
எம். மகேந்திரன் (எவரெஸ்ட் மலையேறியவர்)

டத்தோ எம். மகேந்திரன் மலேசியா நாட்டைச் சார்ந்தவர். எவரெசுட்டு மலையேறிய முதல் மலேசியர் மற்றும் முதல் தமிழர்.. இவர் 23 மே 1997 அன்று காலை 11:55 மணிக்கு எவரெசுட்டு மலையுச்சியை அடைந்தார். இவருடைய குழுவிலிருந்த என். மோகண்தாஸ், இவரைத்தொடர்ந்து மதியம் 12:05 மணிக்கு எவரெசுட்டு மலையுச்சியை அடைந்தார்.

2010 ஆம் ஆண்டு எம். மகேந்திரனுக்கு பினாங்கு மாநில அரசு விருது வழங்கி கவுரவித்தது. 


</doc>
<doc id="185525" url="https://ta.wikipedia.org/wiki?curid=185525" title="நாக பஞ்சமி">
நாக பஞ்சமி

நாக பஞ்சமி (தேவநாகரி:नाग पंचमी) என்பது இந்து வழிபாட்டு முறையில் ஒரு பிரிவான நாக வழிபாட்டில் போற்றுதற்குரிய நாளாகும். இந்நாளில் நாக தோசம் நீங்கவும், தங்களின் சந்ததிகளுக்கு அந்த தோசம் பாதிக்காமல் இருக்கவும் நாக வழிபாடு செய்கின்றார்கள். ஆவணி மாதத்தில் வருகின்ற பஞ்சமி திதியை நாகப் பஞ்சமி என்று அழைக்கின்றனர். 

ஒரு பெண் பாம்பினால் இறந்த தன் அண்ணன்களை இறை அருளாலால் உயிர் பெற வைத்த நாள் என்பதால் இந்நாளில் பூசை செய்தால், கணவனுக்கும், சகோதரர்களுக்கும் ஆயுள் அதிகரிக்கும் என்ற நம்பிக்கை நிலவுகிறது. 

ஒரு கிராமத்தில் ஒரு பெண் தன்னுடைய ஏழு அண்ணன்மார்களுடன் வசித்துவந்தாள். வயல் வேலை செய்யும் அவர்களுக்கு உணவு எடுத்து செல்லுதல் இவள் வழக்கம். அவ்வாறு செல்லும் போது ,ஒரு நாள் கருடனொன்று பாம்பினை கால்களால் பிடித்து தூக்கிக் கொண்டு போனது. அந்த கழுகு பாம்பினை இறுகப்பிடித்திருந்ததால், அதிக வலியில் பாம்பு விசத்தினைக் கக்கியது. அவ்விசம் தங்கை எடுத்துச் செல்லும் உணவுப் பொருளில் விழுந்தது. அதை உண்ட ஏழு அண்ணன்மார்களும் இறந்தார்கள். அவள் அப்பா அம்மா என்று அழைத்ததும், அங்கு வந்த சிவபெருமான் பார்வதி தம்பதியினர், நடந்ததை விளக்கி நாகப் பஞ்சமி விருதத்தினை இருக்கும்படி கோரினார்கள். அந்தப் பெண்ணும் விரதமிருந்து ஏழு அண்ணன்களையும் உயிர்பிக்க காரணமாக இருந்தாள். 

ஐஞ்சிறுகாப்பியங்களில் ஒன்றான நாககுமார காவியம் என்பதை நாகபஞ்சமி கதை என்று அழைக்கின்றனர். இந்த நூலின் ஆசிரியர் பெயர் தெரியவில்லை. இந்நூல் ஐந்து சருக்கங்களையும், 170 பாடல்களையும் கொண்டதாகும்.



</doc>
<doc id="185527" url="https://ta.wikipedia.org/wiki?curid=185527" title="சங்கபாலன்">
சங்கபாலன்

சங்கபாலன் என்பவர் நவ நாகங்களில் ஒருவராவார். இவர் காசிபர் முனிவரின் தர்மபத்தினிகளில் ஒருவளான கத்துருவிற்கு பிறந்த முதல் ஒன்பது நாகங்களில் ஒருவர். காஞ்சிக்கு வேதாந்த தேசிகர் சென்ற பொழுது பாம்பாட்டி ஒருவர் தேசிகர்மீது கொடிய பாம்புகளை ஏவினார். அவற்றில் சங்கபாலனைத் தவிற மற்ற அனைத்து பாம்புகளும் அவருக்கு அடங்கின. சங்கபாலனை கருட தண்டகம் பாடி
, கருடன் சங்கபாலனை தூக்கி சென்றார். 


</doc>
<doc id="185528" url="https://ta.wikipedia.org/wiki?curid=185528" title="அனந்தன்">
அனந்தன்

அனந்தன் என்பவர் நவநாகங்களில் ஒருவராவார். இவர் காசிப முனிவருக்கும்-கத்ருவிற்கும் பிறந்த முதல் ஒன்பது நாகங்களுள் ஒருவர். இவரின் மகளான சந்திரரேகையை தேவாங்கன் எனும் தேவ முனிவருக்கு மணம் செய்துவைத்தார். 


</doc>
<doc id="185530" url="https://ta.wikipedia.org/wiki?curid=185530" title="குளிகன்">
குளிகன்

குளிகன் என்பவர் இந்து சமய தொன்மவியலின் அடிப்படையில் குளிகை என்ற காலத்தின் அதிபதியாவார். இவர் சனீசுவரன் - தவ்வை தம்பதிளின் மகனாவார். இவரை மாந்தி என்றும், மாந்தன் என்றும் அழைக்கின்றனர். எருமைத் தலையும் மனித உடலும் கொண்டவராக இருக்கிறார். பல்லவர்கள் காலத்தில் தவ்வையை வழிபடும் வழக்கம் இருந்துள்ளது. அவர்களின் காலத்தில் புதுப்பிக்கப்பட்ட, புதிதாக கட்டப்பட்ட கோயில்களில் தவ்வை சிலையுடன் மாந்தனையும் வைத்து வழிபாடு செய்துள்ளனர். பெரும்பாலும் தன்னுடைய தாயான தவ்வை மற்றும் சகோதரி மாதி அவர்களுடன் ஒரே கல்லினால் ஆன சிலையில் உள்ளார். தற்போது இவரை வழிபடும் வழமை குறைந்து காணப்படுகிறது.

குளிகை காலத்தில் செய்யப்படுகிற காரியங்கள் தொடர்ந்து நடைபெறும் என்பது இந்து சமய மக்களின் நம்பிக்கையாகும். அதனால் நற்காரியங்களையும், சுபகாரியங்களையும் மட்டுமே இந்தக் காலத்தில் செய்கின்றார்கள்.
குளிகனுக்கு உகந்த காலமான குளிகை காலத்தினை இந்து சமய சோதிடம் வரையறை செய்துள்ளது. இதன்படி பகல் மற்றும் இரவு என இருவேளைகளிலும் குளிகை காலம் வருகிறது.

குளிகனை சனிக்கிழமைகளில் வணங்கலாம். சனீசுவரனை வணங்கும் போது குளிகனை சேர்த்து வணங்கலாம். 

மந்தாத்மஜாய வித்மஹே ரக்த நேத்ராய தீமஹி. 
தந்நோ குளிக: பிரசோதயாத்

கும் குளிகாயநம

குளிகன் என்பவர் நவநாகங்களில் ஒருவராவார். இவர் மாந்தி என்றும் அறியப்படுகிறார். இவர் காசிபர்-கத்ரு தம்பதியரின் ஒன்பது மகன்களில் ஒருவர் என்றும், சனிபகவானுடைய மகன் என்றும் இருவேறு கருத்துகள் நிலவுகின்றன. 


</doc>
<doc id="185543" url="https://ta.wikipedia.org/wiki?curid=185543" title="அட்டாங்க நமசுகாரம்">
அட்டாங்க நமசுகாரம்

அஷ்டாங்க நமஸ்காரம் என்பது இந்து சமய வழிபாட்டில் ஆண்களுக்கு உரித்தான இறை வணக்கமாகும். இம்முறைப்படி ஆணின் எட்டு உடற்பாகங்களும் தரையில் படும்படியாக இறைவனை வணங்குகிறார்கள். தலை, முகம், இரண்டு தோள்பட்டைகள், உடல், இரண்டு முழங்கால்கள் மற்றும் பாத நுனி ஆகியவை அந்த உடல்பாகங்களாகும். 

அட்டாங்க நமசுகாரத்தினை சைவ நூலான பெரியபுராணத்தில் சேக்கிழார் குறிப்பிட்டுள்ளார். 



</doc>
<doc id="185544" url="https://ta.wikipedia.org/wiki?curid=185544" title="பஞ்சாங்க நமசுகாரம்">
பஞ்சாங்க நமசுகாரம்

பஞ்சாங்க நமஸ்காரம் என்பது இந்து சமயத்தில் பெண்களுக்கு உரித்தான இறை வணக்கமாகும். இம்முறையில் பெண்கள் தங்களது ஐந்து உடல்பாகங்களை பூமியில் படும்படி வணங்குதலாகும். தலை, இரண்டு முழங்கால்கள் மற்றும் இரண்டு பாதநுனிகள் என்பன அந்த உடல்பாகங்களாகும். 


</doc>
<doc id="185545" url="https://ta.wikipedia.org/wiki?curid=185545" title="திசை ஒவ்வா செயல்முறை">
திசை ஒவ்வா செயல்முறை

திசை ஒவ்வா செயல்முறை என்பது ஓர் மீளக்கூடிய வெப்பவியக்கவியல் செயல்முறை அது பின்வரும் தொடர்பை வெளிப்படுத்தும்:

இங்கு "p" என்பது அமுக்கம், "V" கனவளவு, திசை ஒவ்வா சுட்டெண் "n" என்பது யாதேனும் ஓர் மெய்யெண், "C" என்பது ஓர் மாறிலி. இந்தச் சமன்பாடானது சில வெப்பவியக்கவியல் தொகுதிகளின் செயல்முறைகளை துல்லியமாக விளக்கப்பயன்படுகிறது, குறிப்பாக வளிமத்தின் (சில சந்தர்ப்பங்களில் திரவம், திண்மங்களின்) நெருக்குகையை அல்லது விரிவை விளக்கப்பயன்படுகிறது.

செயல்முறையினை பகுதிநிலைச் செயல்முறை எனவும் formula_2 ஆனது சுழியமாகவோ முடிவிலியாகவோ இல்லாதநிலையில் தன்வெப்பக்கொள்ளளவுகளான formula_3, formula_4 ஆகியன மாறிலியாக இருக்குமெனவும் கொண்டால் இச்சமன்பாடு ஏற்புடையதாக இருக்கும்,(ஆனால் உண்மையில் formula_3, formula_4 ஆகியன வெப்பநிலையினதும் அமுக்கத்தினதும் சார்புகள், எனினும் சிறிய வெப்பநிலை மாற்றத்திற்கு மாறிலியாக இருக்கும்).

சில குறித்த திசை ஒவ்வா சுட்டெண்களுக்கு செயல்முறையானது மற்றய பொதுவான செயல்முறைகளை ஒத்ததாக இருக்கும். சில திசை ஒவ்வா சுட்டெண் மதிப்புக்களின் மாற்றத்தின் விளைவுகள்.


</doc>
<doc id="185547" url="https://ta.wikipedia.org/wiki?curid=185547" title="சுவாபியா">
சுவாபியா

சுவாபியா (; ) என்பது இடாய்ச்சுலாந்தின் தென்மேற்கில் உள்ள ஒரு பகுதி. இது வரலாறு, பண்பாடு, மொழி அடிப்படையில் தனித்துவம் வாய்ந்தது. இன்றைய இடாய்ச்சுலாந்தின் பாடன்-வுயர்ட்டம்பெர்கு, பவேரியா மாநிலத்தின் சில பகுதிகள் பண்டைய சுவாபியாவின் பகுதிகளாகும்.

மேலும் சுவாபியா கி.பி 1550இல் இருந்து பண்டைய ரோமப் பேரரசு கி.பி. 1806 இல் கலைக்கப்படும் வரை அதன் பத்து உயர்அதிகாரம் கொண்ட வட்டங்களுள் ஒன்றாக இருந்தது.



</doc>
<doc id="185549" url="https://ta.wikipedia.org/wiki?curid=185549" title="மாபூதனார் பாட்டியல்">
மாபூதனார் பாட்டியல்

மாபூதனார் பாட்டியல் என்னும் பாட்டியல் நூல் 9 ஆம் நூற்றாண்டில் தோன்றியது என்பது மு. அருணாசலம் கணிப்பு. நவநீதப் பாட்டியல் நூலுக்கு எழுதப்பட்டுள்ள உரையில் இந்த நூலைப்பற்றிய குறிப்பு உள்ளது. இந்த நூலில் இனவியல் பகுதி 5 பிரிவுகளாக உள்ளது என்பதையும், மங்கல வெள்ளை, தாண்டகம் ஆகிய சிற்றிலக்கியங்களுக்கு இந்நூல் கூறும் விதிகளையும் நவநீதப் பாட்டியல் உரை குறிப்பிடுகிறது. 


</doc>
<doc id="185550" url="https://ta.wikipedia.org/wiki?curid=185550" title="மாமூலர் பாட்டியல்">
மாமூலர் பாட்டியல்

மாமூலர் பாட்டியல் என்னும் பாட்டியல் நூல் 9 ஆம் நூற்றாண்டில் தோன்றியது. நவநீதப் பாட்டியல் உரையில் இந்த 'மாமூலனார் பாட்டியல்' இலக்கண விதிமுறைகளைக் கூறும் 10 நூற்பாக்கள் மேற்கோள்களாகத் மரப்பட்டுள்ளன. மாமூலனார் சங்ககாலப் புலவர்களில் ஒருவர். இவரது பெயரைக் கொண்ட 9 ஆம் நூற்றாண்டுப் புலவர் இந்தப் பாட்டியல் புலவர். 


</doc>
<doc id="185557" url="https://ta.wikipedia.org/wiki?curid=185557" title="உடுப்பி கிருஷ்ணர் கோயில்">
உடுப்பி கிருஷ்ணர் கோயில்

உடுப்பி கிருஷ்ணர் கோயில் கர்நாடக மாநிலம் உடுப்பி எனும் நகரில் அமைந்துள்ளது. இத்தலத்தின் மூலவர் கிருஷ்ணர். இக்கோயிலில் மத்வ புஷ்கரிணி எனும் தீர்த்தமுள்ளது. சந்திரக் கடவுள் தனது மனைவிகளான இருபத்து ஏழு நட்சத்திரங்களுடன் கிருஷ்ணரை வழிபட்ட தலம். இங்கு நாள்தோறும் அன்னதானம் அளிக்கின்றனர்.

விஸ்வகர்மாவால் செய்யப்பட்டு துவாரகையில் ருக்மிணி தேவியால் வழிபடப்பட்டு துவாரகை கடலில் மூழ்கிய போது மூழ்கி பல ஆயிரம் ஆண்டுகள் கழித்து மத்வருக்குக் கிடைத்து, மத்வராலேயே பிரதிஷ்டை செய்யப்பட்ட பாலகிருஷ்ணரின் திருவுருவமே உடுப்பி கிருஷ்ணரின் கோயிலில் உள்ளது.

தட்சனின் சாபத்தால் தனது ஒளியையும் அழகையும் இழந்து வருந்திய சந்திரன், சிவபெருமானை நோக்கி உடுப்பியில் கடும் தவம் செய்து இழந்த ஒளியையும் அழகையும் திரும்பப் பெற்றார். அப்போது சந்திரன் நிர்மாணித்த திருக்குளம் ’சந்திர புஷ்கரணி’.
நட்சத்திரங்களின் அதிபதியான சந்திரன் தவம் புரிந்ததால் (உடு=சந்திரன்;பா=அதிபதி) உடுபா என்றும் பின்னர் அது மருவி உடுப்பி என்றும் ஆனது.

உடுப்பி கிருஷ்ணனுக்கு வழிபாடு செய்வதற்காக எட்டு சீடர்களைத் தேர்ந்தெடுத்து கணியூர் மடம், சோதே மடம், புதிகே மடம், அத்மார் மடம், பேஜாவர் மடம், பாலிமார் மடம், கிருஷ்ணாபுரம் மடம், சிரூர் மடம் என எட்டு மடங்களையும் நிர்மாணித்து ஒவ்வொரு மடமும் இரண்டு மாதங்கள் நிர்வகிக்க வேண்டும் என்ற நடைமுறையை மத்வர் ஏற்படுத்தினார்.

புதிய சுவாமி மடத்தின் பொறுப்பை ஏற்கும் விழா பர்யாய வைபவம் என்று கொண்டாடப்படுகின்றது. உடுப்பியில் மிகச் சிறப்பாகக்கொண்டாடப்படும் விழாவாக இது அமைகிறது. இவ்விழாவின் போது விறகுத்தேர் அமைக்கப்படுகின்றது. இத்தேர் விறகுதான் கோயில் சமையலுக்குப் பயன்படுகின்றது.

முன்பு கனகதாசர் என்ற மகான் தாழ்த்தப்பட்டிருந்த குலத்தில் பிறந்திருந்ததால் உடுப்பி கோவிலில் நுழைய அனுமதிக்கப்படவில்லை. அவர் தினமும் உடுப்பி கிருஷ்ணனின் கருவறைக்குப் பின்னால் நின்று ஏகதாரி வீணை எனும் ஒரு கம்பி மட்டும் கொண்ட வாத்தியக் கருவியை மீட்டி வழிபட்டுவந்தார். ஒருநாள் கருவறையின் பின்பக்கச் சுவரின் கற்கள் தாமாகவே விழுந்து உடுப்பி கிருஷ்ணரும் பின்புறச்சுவர் நோக்கித் திரும்பி கனகதாசருக்கு காட்சியளித்தார்.

கனகதாசர் கண்ணனை வழிபட வழிவகுத்த ஒன்பது துவாரங்கள் கொண்ட பலகணி கனகதண்டி என அழைக்கப்படுகிறது. பக்தர்கள் அனைவரும் கனகதாசர் கிருஷ்ணரை தரிசித்த பலகணி வழியாகவே மூலவரை தரிசனம் செய்யும் வழக்கமும் இந்நிகழ்வுக்குப் பின்னர் ஏற்பட்டது.




</doc>
<doc id="185560" url="https://ta.wikipedia.org/wiki?curid=185560" title="சிறீரங்கப்பட்டணம் அரங்கநாதசுவாமி கோயில்">
சிறீரங்கப்பட்டணம் அரங்கநாதசுவாமி கோயில்

ரங்கநாதர் கோயில் (Ranganthaswamy temple) கர்நாடக மாநிலத்தின் மாண்டியா மாவட்டம், காவேரி ஆற்றங்கரையில் உள்ள ஸ்ரீரங்கப்பட்டணம் எனும் தீவில் அமைந்த இக்கோயில் பெருமாளுக்கு அர்பணிக்கப்பட்டது. இக்கோயிலின் மூலவர் ரங்கநாதர், தாயார் ரங்கநாயகி. இக்கோயிலின் தீர்த்தமாக காவிரியும், கடைபிடிக்கப்படும் ஆகமமாக பாஞ்சராத்ரமும் அமைந்துள்ளது.

மேலைக் கங்கர் குல அரச படைத்தலைவர் திருமலைய்யா என்பவரால், 984இல் இக்கோயில் கட்டப்பட்டது. 12ஆம் நூற்றாண்டில் ஹோய்சாள மன்னர் விஷ்ணுவர்தன் ஸ்ரீரங்கப்பட்டணம் தீவை இராமானுஜருக்கு தானமாக வழங்கினார்.

கோயில் கர்ப்பகிரகத்தில், மகாலட்சுமி, பூமாதேவியுடன், ஆதிசேசன் மீது பகவான் விஷ்ணு பள்ளி கொண்ட பெருமாளாக காட்சியளிக்கிறார். மேலும் நரசிம்மர், கிருஷ்ணர், வெங்கடேஸ்வரர், அனுமான்,கருடன், பிரம்மா மற்றும் ஆழ்வார்களுக்கு தனித்தனி சன்னதிகள் உள்ளது.



</doc>
<doc id="185562" url="https://ta.wikipedia.org/wiki?curid=185562" title="தேவராயன துர்கா நரசிம்மர் கோயில்">
தேவராயன துர்கா நரசிம்மர் கோயில்

நரசிம்மர் கோயில் கர்நாடக மாநிலம் தும்கூர் மாவட்டத்திலுள்ள தேவராயன துர்கா எனும் ஊரில் அமைந்துள்ளது. இக்கோயிலின் மூலவர் நரசிம்மர். தேவராயன துர்கா ஊரில் பழமைப் பெயர் கரிகிரி ஆகும்.



</doc>
<doc id="185569" url="https://ta.wikipedia.org/wiki?curid=185569" title="எகிப்துக்குத் தப்பி ஓடிச் செல்லுதல்">
எகிப்துக்குத் தப்பி ஓடிச் செல்லுதல்

எகிப்துக்குத் தப்பி ஓடிச் செல்லுதல் என்பது விவிலியத்தின் மத்தேயு நற்செய்தி 2:13-23 முடிய விவரிக்கப்படும் ஒரு நிகழ்வாகும். இதில் ஞானிகள் குழந்தை இயேசுவை வணங்கிவிட்டு திரும்பிச் சென்றபின், யோசேப்புவும் அவர் மனைவி மரியாவும் குழந்தையாயிருந்த இயேசு கிறித்துவேடு எகிப்து நாட்டிக்கு தப்பி ஓடிச் சென்றனர். ஏனெனில் ஆண்டவருடைய தூதர் யோசேப்புக்குக் கனவில் தோன்றி குழந்தையை ஏரோது கொல்வதற்காகத் தேடப்போகிறான் என எச்சரித்தார். ஏரோது இறக்கும்வரை அவர்கள் அங்கேயே இருந்தார். இவ்வாறு, "எகிப்திலிருந்து என் மகனை அழைத்து வந்தேன்" என்று இறைவாக்கினர் வாயிலாக ஆண்டவர் உரைத்தது நிறைவேறியது என மத்தேயு நற்செய்தியாளர் குறிக்கின்றார்.

இன்நிகழ்வுவைப்பற்றி பல செவிவழியாக பாரம்பரியக்கதைகளும் பல உள்ளன. குழந்தை இயேசு எகிப்துக்குள் நுழைந்த போது அங்கிருந்த வேற்று இன தெய்வ சிலைகள் உடைந்ததாகவும், குழந்தையாக நோயுற்றிருந்த இருந்த நல்ல கள்வனையும் அவரின் தாயையும் மரியா சந்தித்தது அடைக்களம் பெற்றதாகவும், குழந்தை இயேசு குளித்த நீநில் நல்ல கள்வனையும் குளிக்கச்செய்து அவரின் நோய் நீங்கியதாகவும் கதைகள் உள்ளன. மேலும் எகிப்துக்குப்போகும் வழியில் பலரை சந்தித்ததாகவும் கூறப்படுகின்றது. அவர்களுல் புனித அப்ரோடிசியுசு குறிப்பிடத்தக்கவர் ஆவார். ஆயினும் இவற்றிக்கு எவ்வித விவிலிய ஆதாரமும் இல்லை.

இன்நிகழ்வே பொதுவாக இயேசுவின் பிறப்பை சித்தரிக்கும் கலை முறையின் இறுதிக்காட்சி ஆகும். மேலும், மரியா மற்றும் குழந்தை இயேசுவின் வாழ்வின் சித்தரிப்பில் மிக முக்கியமான கருப்பொருளாகவும் உள்ளது.


</doc>
<doc id="185574" url="https://ta.wikipedia.org/wiki?curid=185574" title="இசுட்டீஃபான்- போல்ட்சுமான் விதி">
இசுட்டீஃபான்- போல்ட்சுமான் விதி

இசுட்டீஃபான்-போல்ட்சுமான் விதி ("Stefan-Boltzmann law", ஸ்டீஃபான்-போல்ட்ஸ்மான் விதி) என்பது, ஒரு கரும் பொருள், அலகு பரப்பிலிருந்து ஒரு வினாடியில் உமிழும் கதிர்வீச்சாற்றல் அப்பொருளின் தனி வெப்பநிலையின் நான்காம் மடிக்கு நேர் வீததில் இருக்கும் என்பதனை விளக்கும் விதியாகும். அதாவது

இங்கு σ என்பது ஸ்டீஃபான்- போல்ட்ஸ்மான் மாறிலியாகும். இதன் மதிப்பு 5.6697*10எர்க்கு/செ.மீ / வினாடி ஆகும்.


</doc>
<doc id="185575" url="https://ta.wikipedia.org/wiki?curid=185575" title="நாக தேவதை">
நாக தேவதை

நாக தேவதை என்பவர்கள் இந்து தொன்மவியலின் அடிப்படையில் வழிபடப்படும் நாக கன்னிகள் ஆவார்கள். தமிழகத்தில் நாகாத்தம்மன், முப்பாத்தம்மன், திருவேற்காடு கருமாரியம்மன் ஆகியோர் நாக தேவதைகளாக அறியப்படுகிறார்கள். நாக தேவதை வழிபாடு தமிழகத்தினைப் போல கேரளாவிலும் உள்ளது.


</doc>
<doc id="185576" url="https://ta.wikipedia.org/wiki?curid=185576" title="நாக தோசம்">
நாக தோசம்

நாக தோசம் என்பது இந்து சமய மக்களின் நம்பிக்கையின் அடிப்படையில் நாகங்களுக்கு கேடு விளைவித்து அதனால் பெற்ற சாபமாகும். ஒருவரின் ஜாதகத்தில், இராகு மற்றும் கேதுவின் அமைவிடத்தைப் பொறுத்து கால சர்ப்ப தோசம் உள்ளாதா என்பதை அறியலாம். நாக தோசத்திற்கு ஆளானோர், திருக்காளாத்தி, திருநாகேசுவரம் போன்ற இடங்களில் உள்ள சிவன் கோயில்களுக்குச் சென்று நாக வழிபாடு செய்வர். 

நாக தோசம் வலுவாய் இருக்கும் குழந்தைகளுக்கு நாகத்தின் வடிவில் மச்சம் இருக்குமெனவும், அந்த மச்சமிருக்கும் இடத்திற்கு தக்கவாறு பலன் கிடைக்கும் எனவும் நம்பிக்கையுள்ளது. 



</doc>
<doc id="185577" url="https://ta.wikipedia.org/wiki?curid=185577" title="தொன்மச் சோழர்">
தொன்மச் சோழர்

மூவருலாவில் அடங்கியுள்ள விக்கிரம சோழன் உலா நூலில் அந்த நூலின் ஆசிரியர் ஒட்டக்கூத்தர் விக்கிரம சோழனுக்கு முன்னர் ஆண்டதாகச் சோழர் பரம்பரை ஒன்றைக் குறிப்பிடுகிறார். அவர்களில் பழங்கதைகளாகத் தெரியவரும் சோழர்களைத் தொன்மச் சோழர் எனக் குறிப்பிடுகிறோம். இவர்களில் வரலாற்றுச் சோழர்களாகத் தெரியவரும் சோழர்களும் உள்ளனர். 

தலைப்பினைக் கருத்தில் கொண்டு தொன்மச் சோழர் பெயர்கள் ஒற்றை உடுக்குறி (*) இட்டும், வரலாற்றுச் சோழர்கள் இரட்டை உடுக்குறி (**) இட்டும் இங்குக் காட்டப்படுகின்றனர். வரிசை பாடலில் காட்டப்பட்டுள்ள முறையைப் பின்பற்றி அமைக்கப்பட்டுள்ளது.

இவர்களுக்குப் பின்னர் அரியணை ஏறியவன் விக்கிரம சோழன். 


</doc>
<doc id="185578" url="https://ta.wikipedia.org/wiki?curid=185578" title="நாகப் பிரதிஷ்டம்">
நாகப் பிரதிஷ்டம்

நாகப் பிரதிஷ்டை என்பது சாரைப் பாம்பும், நாகப் பாம்பும் பாலுறவுக்கு இணைவது போல செதுக்கப்படும் கற்சிற்பத்தினை பிரதிஷ்டை செய்வதாகும். இந்த சிலையை அரச மரமும், வேம்பு மரமும் இணைந்திருக்கும் இடத்தில் பிரதிஷ்டை செய்ய வேண்டும். இவ்வாறு நாகசிற்பத்தினை பிரதிஷ்டை செய்வதால் நாக தோசம் என்ற நம்பிக்கை இந்து மக்களிடம் நிலவுகிறது.

நாக தோசத்தினை தீர்க்க இந்த பரிகாரம்தான் விஷேசம் என்று மனுநீதி நூலில் கூறப்பட்டிருக்கிறது. இவ்வாறு நாகப் பாம்பினை பிரதிஷ்டை செய்ய சில சிறப்பான தலங்களும் கூறப்படுகின்றன.


</doc>
<doc id="185579" url="https://ta.wikipedia.org/wiki?curid=185579" title="நாக மாணிக்கம்">
நாக மாணிக்கம்

நாக மாணிக்கம் என்பது இந்து மக்களின் நம்பிக்கைப்படி நாகங்களால் காக்கப்படும் ஒரு வகையான ரத்தினக் கல்லாகும். இதனை நாகரத்தினம் என்றும் அழைப்பர். நெடுநாள் வாழக்கூடிய நாகங்களில் தன்னுடைய விஷத்தினை பயன்படுத்தாமல் வைத்திருக்கும் நாகங்களின் விஷமே நாக மாணிக்கமாக மாறுகிறது என்ற நம்பிக்கையும் உள்ளது. இவ்வாறு நாக மாணிக்கம் பெற்ற நாகங்கள் அவைகளை கொண்டு இறைதேடவும், சிவலிங்கத்தினை பூசை செய்யும் செய்கின்றன.


</doc>
<doc id="185580" url="https://ta.wikipedia.org/wiki?curid=185580" title="வீனின் இடப்பெயர்ச்சி விதி">
வீனின் இடப்பெயர்ச்சி விதி

வீனின் இடப்பெயர்ச்சி விதி ("Wien's displacement law") கரும்பொருள் ஒன்றில் இருந்து எந்த வெப்பநிலையிலும் வெளியேறும் வெப்பக் கதிர்வீசலின் அதிக ஆற்றல் கொண்ட அலைநீளம் அதனுடைய தனிவெப்பநிலை T க்கு எதிர் மாறு விகிதத்தில் இருக்கும் எனப் பகருகிறது. வெப்பவியக்கவியல் அடிப்படையில் இவ்விதியை 1893 ஆம் ஆண்டில் நிறுவிய வில்லெம் வீன் என்பவரின் பெயரில் இவ்விதி அழைக்கப்படுகிறது.

இங்கு,

கட்புலனாகும் நிறமாலைக்குக் கிட்டவாக உள்ள அலைநீளங்களுக்கு, மீட்டர் அளவுக்குப் பதிலாக நானோமீட்டர் அளவு பயன்படுத்தப்படுகிறது. இங்கு, ஆகும்.

பிளாசுமா வெப்பநிலைகளில் இலத்திரன்வோல்ட் அலகு பயன்படுத்தப்படுகிறது. இங்கு விகித மாறிலி ஆகும்.


</doc>
<doc id="185606" url="https://ta.wikipedia.org/wiki?curid=185606" title="வணங்கும் முறை">
வணங்கும் முறை

இந்து சமயத்தில் இறைவனை வணங்கும் முறைகள் (நமஸ்காரம்) ஐந்து உள்ளன. இவை பொதுவாக வணங்கும் பொழுது பயன்படுத்தப்படும் உடல் அங்கங்களின் எண்ணிக்கையும், செயல்பாடுகளையும் பொறுத்து வகைப்படுத்தப்பட்டுள்ளன. இந்துக் கோயில்களின் கருவறை, கொடிக்கம்பம் போன்ற இடங்களில் எவ்வகையான வணங்கும் முறை கடைபிடிக்கப்பட வேண்டும் எனவும், ஆண் மற்றும் பெண் எவ்வகையான வணங்கும் முறையை கடைபிடிக்க வேண்டும் எனவும் வரையறை செய்துள்ளார்கள். பெரும்பாலும் இவ்வரையறைப் படியே இந்துக்கள் வணங்குகிறார்கள்.

இவை ஓரங்க நமஸ்காரம், மூன்று அங்க நமஸ்காரம், பஞ்சாங்க நமஸ்காரம், சாஷ்டாங்க நமஸ்காரம் மற்றும் அஷ்டாங்க நமஸ்காரம் என வணக்கும் பொழுது பயன்செய்யும் உடல் அங்கங்களைப் பொறுத்து பெயரிடப்பட்டுள்ளன.



</doc>
<doc id="185608" url="https://ta.wikipedia.org/wiki?curid=185608" title="எம். கே. ஆத்மநாதன்">
எம். கே. ஆத்மநாதன்

எம். கே. ஆத்மநாதன் (இறப்பு: சூலை 15, 2013, அகவை 88) தமிழ்த் திரைப்பட இசையமைப்பாளரும், பாடலாசிரியரும் ஆவார். 120 இற்கும் மேற்பட்ட பாடல்களை இயற்றியுள்ளார். 20 படங்களுக்கு இசையமைத்துள்ளார். கலைமாமணி உள்ளிட்ட பல விருதுகளைப் பெற்றிருக்கிறார்.




</doc>
<doc id="185613" url="https://ta.wikipedia.org/wiki?curid=185613" title="நீலப் பலகை">
நீலப் பலகை

பிரபலங்கள் தங்கியிருந்த இல்லங்கள் மற்றும் வரலாற்றுச் சிறப்பு மிக்க பகுதிகளில் அந்நபர்களை அல்லது நிகழ்வுகளை நினைவுகூரும் வகையில் ஐக்கிய இராச்சியத்தில் நிறுவப்படும் நினைவுச் சின்னம் நீலப் பலகை

பிரித்தானியாவின் கலாச்சாரர் துறையைச் சார்ந்த இங்கிலீஷ் ஹெரிடேஜ் அமைப்பு இந்த பலகைகளை நிறுவி பராமரித்து வருகிறது. லண்டன் நகரில் காந்தி, சர்தார் வல்லபாய் பட்டேல் போன்ற தலைவர்கள் தங்கியிருந்த இல்லங்களுக்கு முன் நீலப் பலகை நிறுவப்பட்டுள்ளது. இந்திய பாதுகாப்புத் துறை மந்திரியாக இருந்து வந்த வீ.கே. கிருஷ்ண மேனன் தங்கியிருந்த இல்லத்தில் நீலப் பலகை நிறுவப்படவிருக்கிறது.



</doc>
<doc id="185616" url="https://ta.wikipedia.org/wiki?curid=185616" title="முற்காலச் சோழர்கள் (தொடர்புடைய பக்கம்)">
முற்காலச் சோழர்கள் (தொடர்புடைய பக்கம்)



</doc>
<doc id="185627" url="https://ta.wikipedia.org/wiki?curid=185627" title="ரங்கா (திரைப்படம்)">
ரங்கா (திரைப்படம்)

ரங்கா ரஜினிகாந்த், இராதிகா, கராத்தே மணி, கே. ஆர். விஜயா, சில்க் ஸ்மிதா, இரவீந்திரன் நடிப்பில் 1982 இல் வெளிவந்த தமிழ் திரைப்படம். இதில் நல்ல கட்டை நாட்டுகட்டை, பட்டுக்கோட்டை அம்மாளே போன்ற பாடல்கள் இடம் பெற்றிருந்தன.

ரங்கா (ரஜினி) தன் அக்காளை (கே ஆர் விஜயா) சிறுவயதில் பிரிந்துவிடுகிறார். அவர் பட்டணத்துக்கு வேலை தேடி வரும் போது ராஜை (கராத்தே மணி) சந்திக்கிறார். அப்போது ராஜ் திருடனாக இருக்கிறார். ரங்காவின் பேச்சால் திருட்டு தொழிலுக்கு முழுக்கு போட்டுவிட்டு திருந்தி வாழ்கிறார். அவருக்கு கே ஆர் விஜயாவின் வீட்டில் அவரின் பையனை பாதுகாக்கும் வேலை கிடைக்கிறது. நல்லவனாக இருந்த ரங்கா திருட்டு தொழிலுக்கும், அடிதடி தொழிலுக்கும் செல்கிறார். ரங்காவும் அந்த வீட்டில் பணியில் சேர்ந்து பையனை தூக்கி செல்லமுயலுகிறார். அதை ராஜு முறியடிக்கிறார். இறுதியில் கே. ஆர். விஜயா தனது அக்கா என்று தெரிந்து கொள்கிறார். பையனை எதிரிகளிடம் இருந்து காக்கிறார்.


</doc>
<doc id="185630" url="https://ta.wikipedia.org/wiki?curid=185630" title="தமிழ்க் கிறித்தவக் காப்பியங்கள்">
தமிழ்க் கிறித்தவக் காப்பியங்கள்

தமிழ்க் கிறித்தவக் காப்பியங்கள் என்பது கிறித்தவ மறையின் கொள்கைகளைக் கவிதை வடிவில் எடுத்துரைக்கும் நெடுஞ்செய்யுள் வகை நூல்களைக் குறிக்கும். இவ்வகைக் கவிதை நூல்களில் காப்பியத் தலைவராக வருவோர்: மூவொரு இறைவன்; தந்தை, மகன், தூய ஆவி என்னும் இறையாட்கள்; மனிதரை மீட்க உலகில் மனிதராகத் தோன்றி சிலுவையில் உயிர்துறந்து மீண்டும் உயிர்பெற்றெழுந்த இயேசு கிறித்து;
இயேசுவின் தாய் அன்னை மரியா, இயேசுவின் வளர்ப்புத் தந்தை யோசேப்பு, பிற புனிதர்கள் மற்றும் பெருமக்கள் ஆவர்.

தமிழ்க் கிறித்தவக் காப்பியங்கள் பெரும்பாலும் விவிலியத்தை அடிப்படையாகக் கொண்டவை ஆகும். விவிலியம் அறிவிக்கின்ற கடவுளின் பண்புகள், அவர்தம் செயல்கள், அவர் மனிதரையும் உலகையும் படைத்தல், மனிதர் கடவுளின் அன்பிலிருந்து அகன்று போய் பாவத்தில் வீழ்தல், மனிதரை கடவுள் இயேசு கிறித்துவின் சிலுவைச் சாவின் வழியாக மீட்டு பேரின்ப வாழ்வுக்குக் கொணர்தல் போன்ற பொருள்கள் இக்காப்பியங்களில் கவிதை வடிவில் எடுத்துக் கூறப்படுகின்றன.

தமிழ்க் கிறித்தவக் காப்பியங்களில் கதைத் தலைவர்களாக வருவோரில் இயேசு கிறித்து, அவர்தம் அன்னை மரியா, வளர்ப்புத் தந்தை யோசேப்பு ஆகியோர் முக்கிய இடம் பெறுகின்றனர். மேலும் எஸ்தர், புனித பவுல் போன்ற விவிலிய மாந்தர்மீதும் காப்பியங்கள் உள்ளன.

கிறித்தவ மறையின் கொள்கைகளைச் சிறப்பான விதத்தில் வாழ்ந்து காட்டிய பெருமனிதர்களாகிய புனிதர் பலர் இக்காப்பியங்களில் பாட்டுடைத் தலைவர்களாக வருகின்றனர். குறிப்பாக புனித சவேரியார், தேவசகாயம் பிள்ளை, அன்னை தெரேசா போன்றோரைச் சுட்டிக்காட்டலாம்.

தமிழ் இலக்கியப் பிரிவில் உள்ள பெருங்காப்பியம், சிறுகாப்பியம் என்னும் வகைப்பாடு கிறித்தவக் காப்பிய வகையிலும் உண்டு.

தண்டியலங்காரம் என்னும் நூல், "வாழ்த்துதல், தெய்வம் வணங்குதல், உரைக்கும் பொருள் உணர்த்தல் என்னும் மூன்றனுள் ஒன்று முன்னே கூறப்பட்டு, அறம், பொருள், இன்பம், வீடு என்னும் நான்கினையும் பயக்கும் ஒழுகலாறு உடையதாய், ஒப்பாரும் மிக்காரும் இல்லாத தலைவனைப் பெற்று, மலை, கடல், நாடு, நகரம், இருசுடர் தோற்றம் போன்றவற்றின் வருணனையுடையதாய், புதல்வரைப் பெறுதல், புலவி, கலவி போன்றவற்றைப் புனைந்து கூறல், அரசச் சுற்றத்தோடு ஆலோசித்தல், தூது விடுத்தல், போர்புரிதல், வெற்றி பெறுதல் போன்ற பல நிகழ்வுகளும் பாடப்படுதல் பெருங்காப்பியத்தின் இலக்கணமாகும்" எனப் பகர்கிறது. 

அறம், பொருள், இன்பம், வீடு என்னும் நான்கினுள் ஒன்றும் பலவும் குறைந்து வருவது சிறுகாப்பியம் என்றும் தண்டியலங்காரம் கூறுகிறது. 

சைவம், வைணவம், சமணம், பவுத்தம், இசுலாம் போன்ற சமயங்களைச் சார்ந்து தமிழில் பல காப்பியங்கள் பாடப்பட்டுள்ளது போன்று, கிறித்தவர்களும் பிறரும் கிறித்தவ சமயக் கொள்கைகளை மையமாகக் கொண்டு பல காப்பியங்களைப் பதினேழாம் நூற்றாண்டிலிருந்தே படைத்துள்ளனர்.

தமிழ்க் கிறித்தவக் காப்பியங்களுள் வீரமாமுனிவர் இயற்றிய தேம்பாவணி, என்றி ஆல்பிரட் கிருஷ்ணபிள்ளை பாடிய இரட்சணிய யாத்திரிகம் போன்றவை பெரும்புகழ் பெற்றவை ஆகும். இவை தவிர எண்ணிறந்த தமிழ்க் கிறித்தவக் காப்பியங்கள் அச்சில் பதிப்பிக்கப்பெற்றுள்ளன. ஆயினும் அவற்றுள் பல நூல்கள் பொதுமக்கள் அறிவுக்கு எட்டாத நிலையிலேயே உள்ளன. 

அறியப்பட்ட தமிழ்க் கிறித்தவக் காப்பியங்களின் முழுப் பட்டியல் கீழ்வருமாறு:

1. தேவ அருள் வேதபுராணம்<br>
2. தேம்பாவணி<br>
3. திருச்செல்வர் காவியம்<br>
4. யோசேப்புப் புராணம்<br>
5. கிறிஸ்தாயனம்<br>
6. திருவாக்குப் புராணம்<br>
7. ஆதி நந்தவனப் புராணம்<br>
8. ஆதி நந்தவன மீட்சி<br>
9. ஞான ஆனந்த புராணம்<br>
10. ஞானாதிக்கராயர் காப்பியம்<br>
11. அர்ச்சயசிஷ்ட சவேரியார் காவியம்<br>
12. பூங்காவனப் பிரளயம்<br>
13. கிறிஸ்து மான்மியம்<br>
14.இரட்சணிய யாத்திரிகம்<br>
15. சுவர்க்க நீக்கம்<br>
16. சுவிசேட புராணம்<br>
17. திரு அவதாரம்<br>
18. சுடர்மணி<br>
19. கிறிஸ்து வெண்பா<br>
20. இயேசு காவியம்<br>
21. அருள் அவதாரம்<br>
22. அறநெறி பாடிய வீரகாவியம்<br>
23. எஸ்தர் காவியம்<br>
24. மோட்சப் பயணக் காவியம்<br>
25. அன்னை தெரசா காவியம்<br>
26. அருள்நிறை மரியம்மை காவியம்<br>
27. புவியில் ஒரு புனித மலர்<br>
28. அருட்காவியம்<br>
29. நற்செய்திக் காவியம்<br>
30. இயேசு மாகாவியம்<br>
31. இதோ மானுடம்<br>
32. புதிய சாசனம்<br>
33. பவுலடியார் பாவியம்<br>
34. உலக சோதி<br>
35. திருத்தொண்டர் காப்பியம்<br>
36. மீட்பதிகாரம் என்னும் பேரின்பக் காப்பியம்<br>
37. ஆதியாகம காவியம்<br>
38. அருள் மைந்தன் மாகாதை<br>
39. இயேசுநாதர் சரித்திரம்<br>
40. பிள்ளை வெண்பா என்னும் தெய்சகாயன் திருச்சரிதை<br>
41. புனித பவுல் புதுக்காவியம்<br>
42. கன்னிமரி காவியம்<br>
43. புதுவாழ்வு

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="185632" url="https://ta.wikipedia.org/wiki?curid=185632" title="பரிவாரத் தலங்கள்">
பரிவாரத் தலங்கள்

பரிவாரத் தலங்கள் என்பவை திருவிடைமருதூரில் உள்ள மகாலிங்க சுவாமி கோயிலை சுற்றியு்ள்ள கோயில்களாகும். பரிவாரம் என்பது சுற்றத்தார் என்று பொருள்படும். மகாதேவரான சிவபெருமானின் உறவுகள் உள்ள தலங்கள் பரிவாரத் தலங்கள் என்று போற்றப்படுகின்றன. 



</doc>
<doc id="185633" url="https://ta.wikipedia.org/wiki?curid=185633" title="போர்த்துகல் தேசிய நூலகம்">
போர்த்துகல் தேசிய நூலகம்

போர்த்துகல் தேசிய நூலகம் (போர்த்துக்கேயம்: Biblioteca Nacional de Portugal) போர்த்துகலின் தலைநகரமான லிசுபன் நகரில், லிசுபன் நகரப் பல்கலைக்கழகத்தில் அமைந்துள்ளது. இது போர்த்துகலின், நூல் மற்றும் ஆவண மரபுகளின் வைப்பிடமாக உள்ளது. 

இது 1796 ஆம் ஆண்டின் பெப்ரவரி 29ம் தேதியிட்ட அரசாணையின்படி நிறுவப்பட்டது. ஐரோப்பியக் கல்வியாளருக்கும், குருமாருக்கும் மட்டுமே நூலக வசதிகள் வழங்கப்பட்ட அக்காலப் போக்குக்கு மாறாக, இந்நூலகம் பொதுமக்களின் பயன்பாட்டை நோக்கமாகக் கொண்டு உருவாக்கப்பட்டது. 

இதன் முன்னைய இருப்பிடமான லிசுபனில் உள்ள சான் பிரான்சிசுக்கோ குருமடம் சிறியதாக இருந்ததால், இதை "காம்போ கிரான்டே"க்கு மாற்றுவதற்கு 1956 ஆம் ஆண்டில் அப்போதைய அரசாங்கம் அனுமதி வழங்கியது. கட்டிட வேலைகள் முடிந்து 1965ல் முதல் இடமாற்றம் நிகழ்ந்தது. 1969ல், தற்போதைய நகரப் பல்கலைக்கழகத்தில் புதிய வசதிகள் தொடக்கப்பட்டன.

30 இலட்சத்துக்கு மேற்பட்ட உருப்படிகளைக் கொண்ட இந்நூலகத்தின் தற்போதைய செயற்பாடுகள், அதன் படிவளர்ச்சியின் பெறுபேறாகவும், சமகாலச் சமுதாயத்தின் தகவல் மற்றும் தொடர்பியத் தன்மைகளுக்கு ஏற்பத் தகவமைவு பெற்றதன் விளைவாகவும் உருவானது. போர்த்துக்கேயரின் ஆவண மரபுகளைச் சேகரித்தலும், பேணலும், அவற்றைப் பரவச் செய்தலும் இந்நூலகத்தின் முக்கிய செயற்பாடுகள். கடந்த 200 ஆண்டுகளில், சட்டமுறைச் சேகரிப்பின் மூலமாகவும், பெறுமதி வாய்ந்த நூல்களை விலகொடுத்துப் பெற்றுக்கொண்டதன் மூலமாகவும், இந்த நூலகத்தின் சேகரிப்புகள் பெறுமதி மிக்கனவாகி உள்ளன. 



</doc>
<doc id="185637" url="https://ta.wikipedia.org/wiki?curid=185637" title="இரேனியம்">
இரேனியம்

இரேனியம் ("Rhenium") என்பது ஒரு தனிமமாகும். இதன் குறியீடு Re. அணு நிறை 186.22. அணு எண் 75. உருகுநிலை 3167-/+60 °C. கொதிநிலை 5869 K, 5596 °C, 10105 °F. ஒப்படர்த்தி 20.53. வலுவெண் 4,5,6,7,8. இவ் உலோகம் நைட்ரிக் அமிலத்தில் எளிதாக கரைகிறது. 1928-ல் ஒரு கிராம் 10,000 டாலர் என்றிருந்தது. இப்போது 3 டாலருக்குக் கிடைக்கிறது. வினைமுடுக்கியாகப் பயன்படுகிறது.


</doc>
<doc id="185642" url="https://ta.wikipedia.org/wiki?curid=185642" title="அர்ச்சயசிஷ்ட சவேரியார் காவியம்">
அர்ச்சயசிஷ்ட சவேரியார் காவியம்

அர்ச்சயசிஷ்ட சவேரியார் காவியம் (அர்ச். சவேரியார் காவியம்) என்பது கேரள மாநிலத்தில் பாலக்காடு மாவட்டத்தில் வாழ்ந்த அந்தோனிமுத்து நாயகர் என்னும் கவிஞரால் 1877ஆம் ஆண்டு பாடப்பட்ட ஒரு தமிழ்க் கிறித்தவக் காப்பியம் ஆகும். 

இக்காவியத்தில் 12 படலங்களும் 821 விருத்தங்களும் உள்ளன. மனித வாழ்க்கையில் நிலவும் வறுமை, நோய் போன்ற துன்பங்களைச் சுட்டிக்காட்டி, அவற்றைப் போக்க புனித பிரான்சிசு சவேரியார் மனிதநேயப் பண்போடு எவ்வாறு செயல்பட்டார் என்பதை இந்நூல் பாடுகிறது. 

அற்றார்க்கு அழிபசி தீர்த்தல், உற்றார்க்கு உறுபிணி அகற்றல் என்னும் குறிக்கோள்களுடன் தன்னைப்போல் பிறரையும் அன்புசெய்யக்கூடிய இறைமகன் இயேசுவைப் பின்பற்றிப் பணிபுரிந்த புனித சவேரியாரைக் காப்பியத் தலைவராகக் கொண்டு உருவாக்கப்பட்டது இந்நூல்.

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="185644" url="https://ta.wikipedia.org/wiki?curid=185644" title="இயேசுநாதர் சரிதை (நூல்)">
இயேசுநாதர் சரிதை (நூல்)

இயேசுநாதர் சரிதை என்பது சுவாமி சுத்தானந்த பாரதியார் என்னும் அறிஞரால் 1926ஆம் ஆண்டு பாடப்பட்ட கிறித்தவத் தமிழ்க் காப்பியம் ஆகும். இந்நூலை "சென்னை கிறிஸ்தவ இலக்கியச் சங்கம்" வெளியிட்டுள்ளது. இந்நூலை ஒரு "சிறுகாவியம்" என்று கவிஞர் முன்னுரையில் கூறுகிறார்.

"பெரியோர் கதைகளைப் படித்து சனங்களுக்கு சமரசமும் ஆத்மசுத்தியும் பிறக்க வேண்டும் என்பதே என் இலக்கிய முயற்சிகளின் நோக்கம்" என்று நூலாசிரியர் தம் குறிக்கோளைக் குறிப்பிடுகிறார். 

இயேசு நாதர் இவ்வுலகில் பிறந்து வளர்ந்து மக்களுக்கு மீட்புப் பற்றிய போதனையை வழங்கி, சிலுவையில் உயிர்துறந்து, சாவினின்று உயிர்பெற்றெழுந்தது வரையிலான நிகழ்ச்சிகளை இக்குறுங்காவியம் பாடுகிறது. 

இயேசுவின் அன்னை மரியாவின் மாண்பினைக் கவிஞர் இவ்வாறு பாடுகிறார்:

"அணிக்கு அணிசெய்யும் செவ்வி அகத்திலும் புறத்தும் தூயள்"<br>
"கணிக்கரும் கற்பின் மிக்காள் கருணையின் அன்னை தெய்வப்"<br>
"பணிக்கு அணியாக வந்திப் பாரினைக் காத்தோன் அன்னாள்"<br>
"மணிவயிற்று உதித்தான் என்னில் மாண்புஇதில் பிறிதுமுண்டோ".

"மன்னரும் பாக்கியத்தாள் பரிவுடைத் திருவின் மிக்காள்"<br>
"அன்னையாம் மரியாள் அன்பின் ஆழியாம் உளத்தாள் செய்ய"<br>
"கன்னியர் திலகமானாள் கடவுளம் குணத்தாள் அந்த"<br>
"அன்னத்தின் அகட்டில் அன்றோ ஆண்டவன் கருவளர்ந்தான்".

கிறித்தவ மறையைச் சாராதவராயினும், சுத்தானந்த பாரதியார் அன்னை மரியாவின் புகழை இத்துணை உயர்வாகப் போற்றியுரைப்பது கருதத்தக்கது. மரியா எழில்முகம் கொண்டவர், அகமும் புறமும் தூயவர், கற்பில் உயர்ந்தவர், கருணை வடிவினர், தெய்வப் பணிக்கு அணியாக வந்தவர், பாக்கியம் பெற்றவர், திருவுடையார், அன்பின் ஆழி, கன்னியர் திலகம், கடவுள் குணம் கொண்டவர் என்றெல்லாம் கவிஞர் புகழ்கின்றார்.

இயேசுவுக்கு யூத வீரர்கள் இழைத்த கொடுமையைக் கண்டு நெஞ்சுருகிப் பாடுகிறார் சுத்தானந்த பாரதியார்:

"முண்முடி சூட்டினர் மூங்கில் ஈந்தனர்"<br>
"புண்படு மேனியில் புனைந்து செவ்வுடை"<br>
"எண்கடந்து ஏசினர் இன்னல் கைத்திட"<br>
"மண்படு மருளினர் மமதைக்கு ஆளரே."

"துப்பினர் திருமுகம் தூய மேனியில்"<br>
"தப்பினர் பிரம்பினால் தளரக் கைகளை"<br>
"அப்பமாய் வீங்கியது ஐயன் மேனியே"<br>
"அப்படு பாவிகள் அகந்தை வீங்கிற்றே."

குறுங்காப்பியமாக "இயேசுநாதர் சரிதை" பாடப்பட்டாலும் கூறவேண்டிய கருத்துகளைத் திட்பநுட்பத்துடன் விளக்கும் திறம் கொண்டதால் இந்நூல் விளங்குகிறது.

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="185645" url="https://ta.wikipedia.org/wiki?curid=185645" title="சாரா அர்ஜுன்">
சாரா அர்ஜுன்

சாரா அர்ஜுன் () இவர் திரைப்படங்கள் மற்றும் விளம்பரங்களில் நடித்துள்ள ஒரு இந்திய குழந்தை நட்சத்திரம் ஆவார்.

சாராவின் தந்தை ராஜ் அர்ஜுன் இவர் ஒரு இந்தி நடிகர் ஆவார். காலு, சப்ரி மற்றும் இயக்குநர் சஞ்சய் லீலா பன்சாலி அவர்களின் ரவுடி ரத்தோர் உள்ளிட்ட பல இந்தி மொழி திரைப்படங்களில் நடித்து உள்ளார். மேலும் இவர் இயக்குநர் ஏ. எல். விஜய் அவர்களின் தாண்டவம் திரைப்படத்தில் ஒரு முக்கியக் கதாபாத்திரத்தில் நடித்துள்ளார். இவரது தாயார் சான்யா ஒரு நடன ஆசிரியர் ஆவார். மற்றும் அவளுடைய பெற்றோர்கள் முதலில் போபால் வசித்து வந்தனர், பின்னர் இவரது பெற்றோர் 2000 ஆம் ஆண்டு முதல் மும்பையில் குடிப்பெயர்ந்தனர்.



</doc>
<doc id="185646" url="https://ta.wikipedia.org/wiki?curid=185646" title="போடன்சீ ஏரி">
போடன்சீ ஏரி

போடன்சீ ஏரி அல்லது கான்ஸ்டன்சு ஏரி என்பது ஆல்ப்சு மலையில் வட அடிவாரத்தில் ரைன் ஆற்றில் அமைந்துள்ள ஓர் ஏரி. இந்த ஏரி மேல் ஏரி, கீழ் ஏரி, மற்றும் சீர் ஐம் எனும் இவ்விரண்டையும் இணைக்கும் ரைன் ஆறு ஆகிய மூன்று பகுதிகளால் ஆனது. இவ் ஏரி இடாய்ச்சுலாந்து, சுவிட்சர்லாந்து, மற்றும் ஆஸ்திரியா நாடுகளைத் தொட்டுக்கொண்டுள்ளது.

செருமனியில் இந்த ஏரியினை ஒட்டி பாடன் வுயர்ட்டம்பெர்கு, பவேரியா மாநிலங்கள் உள்ளன. இதுவே நடு ஐரோப்பாவின் மூன்றாவது பெரிய நன்னீர் ஏரியாகும்.

இவ் ஏரியில் மைனாவு, லிண்டாவு, ரைகினாவு என்னும் மூன்று தீவுகள் உள்ளன.


</doc>
<doc id="185650" url="https://ta.wikipedia.org/wiki?curid=185650" title="சுடர்மணி (நூல்)">
சுடர்மணி (நூல்)

சுடர்மணி என்னும் கிறித்தவக் காப்பியம் ஆசுகவி எஸ். ஆரோக்கியசாமி என்பவரால் பாடப்பெற்று 1976ஆம் ஆண்டு முதற்பதிப்பாக வெளிவந்தது. 

"சுடர்மணி" என்னும் தலைப்பு "என்றும் சுடரும் மணி" எனப் பொருள்தரும். இறப்பு, நிகழ்வு, எதிர்வு என்னும் முக்காலங்களிலும் ஒளிவீசும் சுடராக இயேசு கிறித்து இருப்பதை "சுடர்மணி" எனும் சொல் உணர்த்துகிறது. 

இந்நூலில் காப்பியக் கூறுகள் சிலவே உள்ளன என்பதால் வரலாறு கூறும் காப்பியம் என்னும் வகையதாகக் கருதப்படலாம். 

ஆசிரியர் நூலின் முன்னுரையில் பின்வருமாறு கூறுகிறார்: "தேம்பாவணியும் இரட்சணிய யாத்திரிகமும் இயேசு பெருமானின் வரலாற்றைக் கூறுவனவாயினும் அவை அதனை முற்றக் கூறுவனவாயில்லை. இக்குறையை நீக்கி, இயேசுவின் வரலாற்றை முழுவதுமாகக் கூறும் செய்யுள் நூல் ஒன்றை இயற்றவேண்டும் என்ற எண்ணத்தால் இக்காப்பியம் பாடப்பட்டது." 

இயேசு சபையைச் சார்ந்த அருள்திரு ஜே.எஃப். பெர்னாண்டோ என்பவர் எழுதியிருந்த "சேசு கிறிஸ்து நாதரின் ஜீவிய சரித்திரம்" என்னும் நூலை அடியொற்றி சுடர்மணி என்ற தலைப்பில் இயேசுவின் வாழ்க்கையைச் செய்யுளாக வடித்ததாக நூலாசிரியர் கூறுகிறார். 

சுடர்மணி என்னும் காப்பியம் நான்கு காண்டங்களைக் கொண்டுள்ளது. அவை: பால காண்டம், உபதேச காண்டம், மீட்புக் காண்டம், உத்தான காண்டம் என்பவை. பால காண்டம் நான்கு படலங்களையும், உபதேச காண்டம் முப்பது படலங்களையும், மீட்புக் காண்டம் பத்து படலங்களையும், உத்தான காண்டம் மூன்று படலங்களையும் கொண்டுள்ளன.

நூல் முழுவதும் 1200 பாடல்களை உள்ளடக்குகிறது.


"வளர்மதி ஒளியில் மின்னும் மின்மினி போலும் வானில்"<br>
"விளங்கிடும் பரிதி முன்னே விளக்கொளி தருதல் போலும்"<br>
"குளமலர்க் கமலம் முன்னே கொட்டியும் மலர்தல் போலும்"<br>
"அளவிலான் வாழ்க்கை நூலை அடியனும் எழுத லுற்றேன்."


"நின்ற மரங்கள் தம்கிளையால் நிகரே இல்லான் தாள்வணங்கி"<br>"
"என்றும் அழியான் மிதியடியாய் இன்றே அழியும் தம்மலரை"<br>
"முன்னே தூவித் தரைதன்னை மென்மைப் படுத்த முன்வந்ததையே"<br>
"இன்றும் எண்ணி மரங்கள் எல்லாம் இலைப்பூ உதிர்க்கக் காண்கின்றோம்."

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="185653" url="https://ta.wikipedia.org/wiki?curid=185653" title="அறம் விருது">
அறம் விருது

அறம் விருது என்பது ஸ்ரீராம் இலக்கியக் கழகத்தின் சார்பில் அளிக்கப்படும் ஒரு விருதாகும். திருக்குறள் காட்டும் உயர் நெறிகளை வாழ்க்கையில் கடைப்பிடித்து சமுதாய மேம்பாட்டுக்காக உழைப்பவர்களை உலகிற்கு அடையாளம் காட்டவும், அவர்களை ஊக்குவிக்கவும் இந்த விருது அளிக்கப்படுகிறது. 2003 அம் ஆண்டு முதல் வழங்கப்பட்டு வரும் இந்த விருதுக்குத் தேர்வு செய்யப்படுபவர்களுக்குப் பாராட்டுச் சான்றிதழ் மற்றும் ரூபாய் ஒரு இலட்சம் பணமும் அளிக்கப்படுகிறது. 

குறிப்பு: 2009, 2010, 2011 ஆகிய ஆண்டுகளில் இவ்விருது யாருக்கும் வழங்கப்படவில்லை.



</doc>
<doc id="185654" url="https://ta.wikipedia.org/wiki?curid=185654" title="கே. வி. திருவேங்கடம்">
கே. வி. திருவேங்கடம்

கே. வி. திருவேங்கடம் என்பவர் தமிழ்நாட்டின் மிகச்சிறந்த மருத்துவர்களில் ஒருவர். மருத்துவத் துறையில் கே.வி. டி. என அழைக்கப்படும் கே.வி.திருவேங்கடம் பொது மருத்துவம், நுரையீரல், ஒவ்வாமை, ஆத்துமா என்னும் நோய்களுக்குச் சிகிச்சை அளிப்பதில் வல்லுநர் ஆவார். 

1950 ஆம் ஆண்டில் சென்னை, ஸ்டான்லி மருத்துவக் கல்லூரியில் மருத்துவப் பட்டம் பெற்ற இவர் ஸ்டான்லி மருத்துவக் கல்லூரி மற்றும் சென்னை மருத்துவக் கல்லூரிகளில் 31 ஆண்டுகளும், தனியார் மருத்துவக் கல்லூரிகளில் 25 ஆண்டுகளும் மருத்துவப் பேராசிரியராகப் பணியாற்றி இருக்கிறார். மரு. பி. சி. ராய் விருது, தன்வந்திரி விருது, பரமாச்சாரிய விருது, சென்னை மருத்துவக் கல்லூரியின் வாழ்நாள் சாதனையாளர் விருது, பத்மசிறீ விருது போன்றவைகளை இவர் பெற்றிருக்கிறார். தற்போது ஸ்ரீராம் இலக்கியக் கழகத்தின் 2012 ஆம் ஆண்டுக்கான அறம் விருதுக்குத் தேர்வு செய்யப் பெற்றுள்ளார். 


</doc>
<doc id="185656" url="https://ta.wikipedia.org/wiki?curid=185656" title="அஞ்செட்டி">
அஞ்செட்டி

அஞ்செட்டி, தமிழ்நாட்டில் கிருஷ்ணகிரி மாவட்டம், அஞ்செட்டி வட்டம், தளி ஊராட்சி ஒன்றியத்தைச் சேர்ந்த ஊராட்சி ஆகும் 

இந்த ஊராட்சிப் பகுதியில் எருமுதனப்பள்ளி, தெவன்தொட்டி, பயில்காடு, ஏலுமனை தொட்டி, மாவனட்டி, மரியாலம், பனை, பனை வசதொட்டி, காமாச்சிபுரம், வன்னாத்திபட்டி, தாம்சனப்பள்ளி, சித்தாண்டபுரம், சீங்கோட்டை, புதூர், ஏரிக்கோடி, மிட்டாதாரன் கோட்டாய், ராமர் கோவில் என மொத்தம் 37 கிராமங்கள் இருக்கின்றன. இந்த ஊராட்சியின் மக்கள் தொகை 26450 ஆக உள்ளது. 
இங்கு 10-06-1964 அன்று அப்போதைய சென்னை மாகாண முதல்வர் காமராசரால் அரசு உயர்நிலைப்பள்ளி திறந்து வைக்கப்பட்டது. தற்போது இப்பள்ளி மேல்நிலைப்பள்ளியாகத் தரம் உயர்த்தப்பட்டு இருக்கிறது.
வருடத்திற்க்கு சுமார் 1300 மாணவர்கள் இங்கு படிக்கின்றனர்.
எருமுதனப்பள்ளி வனப்பகுதியில் சுமார் 2000 வருடம் பழமை வாய்ந்த குளம் மற்றும் அக்கால மக்களால் வழிபடப்பட்ட வன தேவதை கோவில்கள் உள்ளன.
மேலும் இங்கு மிகப்பழமை வாய்ந்த அக்கால மக்களால் கட்டப்பட்ட கல் வழித்தடங்கள் மற்றும் ஊர் எல்லையை சுற்றிலும் கல்லினால் கட்டப்பட்ட கல் கோட்டைகள் இன்றும் காணக்கிடைக்கின்றன.

இப்பகுதியை சுற்றிலும் ஆயிரத்திற்கும் மேற்பட்ட கோவில்களும், 30க்கும் மேற்பட்ட உயர் மலைகளும் உள்ளன. வளைவான சாலைகளும், மலை கால் வழித்தடங்களும் (எருமுத்தனப்பள்ளி) காணக்கிடைக்கின்றன.


</doc>
<doc id="185658" url="https://ta.wikipedia.org/wiki?curid=185658" title="பெந்தக்கோஸ்து">
பெந்தக்கோஸ்து

பெந்தக்கோஸ்து (, "Pentēkostē [hēmera]") என்னும் சொல்லுக்கு ஐம்பதாவது நாள் என்பது பொருள். இது அறுவடைக்காக நன்றி செலுத்தும் யூதத் திருவிழாவான பாஸ்காத் திருவிழாவுக்குப்பின் ஐம்பதாவது நாள் கொண்டாடப்பட்டது. பின்னாட்களில் கிறித்தவர்களின் திருவழிபாட்டு ஆண்டில், திருத்தூதர்களின் மீதும், கிறித்துவின் சீடர்கள் மீதும் (மொத்தம் 120 நபர்கள்) தூய ஆவியின் வருகையினை நினைவு கூறும் விதமாக தூய ஆவி பெருவிழா என்னும் பெயரில் அமைந்தது. இவ்விழாவே "திருச்சபையின் பிறந்த நாளாகக்" கருதப்படுகின்றது. விண்ணேற்ற விழாவுக்குப் பின் 10ஆம் நாளில் இவ்விழா கொண்டாடப்படுகின்றது.

பெந்தக்கோஸ்து சபை இப்புதிய ஏற்பாட்டு நிகழ்விலிருந்தே தனது பெயரைப் பெறுகின்றது. கத்தோலிக்க திருச்சபையில், தூய ஆவியின் வருகை நிகழ்வு செபமாலையின் மகிமை மறைபொருள்களின் மூன்றாம் மறைபொருள் ஆகும்.


</doc>
<doc id="185662" url="https://ta.wikipedia.org/wiki?curid=185662" title="வெற்றிநடை (இதழ்)">
வெற்றிநடை (இதழ்)

வெற்றிநடை என்பது தமிழ்நாட்டில் திருச்சி மாவட்டத்திலிருந்து வெளிவந்து கொண்டிருக்கும் ஒரு சிற்றிதழ். இந்த இதழ் கதை, கவிதை, நகைச்சுவை மற்றும் கல்வி, தன்னம்பிக்கை, முன்னேற்றம், விழிப்புணர்வு சிந்தனைகள் கொண்ட கட்டுரைகள் போன்றவற்றை உள்ளடக்கங்களாகக் கொண்டு பல்சுவை இதழாக வெளியாகிக் கொண்டிருக்கிறது. இதன் ஆசிரியராக நாகை.எஸ்.பாலமுரளி என்பவர் இருந்து வருகிறார்.

வெற்றி நடை மாத இதழ் (வலைப்பூ)


</doc>
<doc id="185672" url="https://ta.wikipedia.org/wiki?curid=185672" title="சிறுநல்லாள்">
சிறுநல்லாள்

சிறுநல்லாள் என்பவர் தேவ உலக மங்கையான ரம்பையின் மனித பிறப்பு ஆவார். இவர் சின்ன நல்லக்காள் என்றும் அறியப்படுகிறார்.

தேவ கன்னிகளான ரம்பையும், ஊர்வசியும் தேவலோகத்தில் ஆடல்கலையில் திளைத்திருந்தனர். அப்பொழுது அங்கு வருகை தந்த குரு பகவானை ஆடல்கலையின் தாக்கத்தினால் உணராமல் போனார்கள். இந்து தர்மத்தின் அடிப்படையில் குருவிற்கு வணக்கம் செலுத்தி பணிவது கடமையாகும். அதனை இருவரும் மறந்தனர் என குருபகவான் கோபம் கொண்டார். இருவரையும் மானுட வடிவில் இரட்டைக் குழந்தைகளாக பிறக்க சாபமிட்டார். அதனால் சிறுநல்லாளாக ரம்பையும், பெருநல்லாளாக ஊர்வசியும் முக்தி என்பவரின் மகளாக பிறந்தனர்.

முக்தி இறைவனுக்கு தொண்டு செய்யும் தாசியாவார். அதனால் சிறுநல்லாலும், பெருநல்லாளும் சிவவழிபாட்டில் ஆர்வம் கொண்டனர். இவர்களின் வழிபாட்டில் மனம் மகிழ்ந்த சிவபெருமான், இவர்களின் வறுமையை போக்குவதற்காக இரண்டு மலைக்குன்றுகளை பொன்னாக மாற்றினார். அம்மலைகள் பொன்மலை, கனககிரி என்று அறியப்படுகின்றன.




</doc>
<doc id="185675" url="https://ta.wikipedia.org/wiki?curid=185675" title="பெருநல்லாள்">
பெருநல்லாள்

பெருநல்லாள் என்பவர் தேவ உலக மங்கையான ஊர்வசியின் மனித பிறப்பு ஆவார். இவர் பெரிய நல்லக்காள் என்றும் அறியப்படுகிறார்.

தேவ கன்னிகளான ரம்பையும், ஊர்வசியும் தேவலோகத்தில் ஆடல்கலையில் திளைத்திருந்தனர். அப்பொழுது அங்கு வருகை தந்த குரு பகவானை ஆடல்கலையின் தாக்கத்தினால் உணராமல் போனார்கள். இந்து தர்மத்தின் அடிப்படையில் குருவிற்கு வணக்கம் செலுத்தி பணிவது கடமையாகும். அதனை இருவரும் மறந்தனர் என குருபகவான் கோபம் கொண்டார். இருவரையும் மானுட வடிவில் இரட்டைக் குழந்தைகளாக பிறக்க சாபமிட்டார். அதனால் சிறுநல்லாளாக ரம்பையும், பெருநல்லாளாக ஊர்வசியும் முக்தி என்பவரின் மகளாக பிறந்தனர்.

முக்தி இறைவனுக்கு தொண்டு செய்யும் தாசியாவார். அதனால் சிறுநல்லாலும், பெருநல்லாளும் சிவவழிபாட்டில் ஆர்வம் கொண்டனர். இவர்களின் வழிபாட்டில் மனம் மகிழ்ந்த சிவபெருமான், இவர்களின் வறுமையை போக்குவதற்காக இரண்டு மலைக்குன்றுகளை பொன்னாக மாற்றினார். அம்மலைகள் பொன்மலை, கனககிரி என்று அறியப்படுகின்றன.




</doc>
<doc id="185677" url="https://ta.wikipedia.org/wiki?curid=185677" title="துர்ஜயன்">
துர்ஜயன்

துர்ஜயன் என்பவர் இந்து தொன்மவியலின் அடிப்படையில் கண்வ முனிவரின் சீடனும், அரசனும் ஆவார். இவர் தேவகன்னியான ஊர்வசியின் அழகில் மயங்கி தன்னுடைய நாட்டினையும், மனைவியையும் துறந்தார். ஊர்வசியுடன் வாழும் பொழுது தன்னுடைய மனைவியை எண்ணி அவளை சந்திக்க சென்றார். அப்பொழுது அவன் மனைவி, பத்தினியுடன் அல்லாது பிற பெண்ணுடன் உறவு கொண்டமைக்கான பாவம் நீங்கிட கண்வ முனிவரின் ஆசியுடன் தவம் செய்யும் படி கோரினாள்.

இறுதியில் கடுமையான தவத்தினை மேற்கொண்ட துர்ஜயனை, கண்வ முனிவர் சிவபெருமானை வாரணாசியில் சென்று வணங்குபடி கூறினார். வாரணாசி சென்று சிவபெருமானை வணங்கி முக்தி பெற்றார் துர்ஜயன்.



கூர்ம புராணம் பகுதி இரண்டு - தினமலர் கோயில்கள் தளம்


</doc>
<doc id="185678" url="https://ta.wikipedia.org/wiki?curid=185678" title="சிவபெருமானின் அவதாரங்கள்">
சிவபெருமானின் அவதாரங்கள்

சைவ சமயக் கடவுளான சிவபெருமான் பூமியில் மனிதனாக பிறந்ததை சிவ அவதாரங்கள் என்று கூறுகிறோம். பொதுவாக சிவபெருமான் அவதாரம் எடுப்பதில்லை என்ற நம்பிக்கை நிலவினாலும், சிவபெருமான் மனிதனாக அவதாரம் எடுத்ததாக கூர்ம புராணம் கூறுகிறது.


மகாபுராணங்கலில் ஒன்றான கூர்ம புராணம்


</doc>
<doc id="185680" url="https://ta.wikipedia.org/wiki?curid=185680" title="சிலாதர்">
சிலாதர்

ஷிலாதர் என்பவர் நந்தி தேவரினின் தந்தையாவார். இவருக்கு பாவதன் என்ற மற்றொரு மகனும் உண்டு. 

ஸ்ரீசைலம் மலையில் சிலாதர் வசித்தாக கூறப்படுகிறது. 

இவர் சிவபெருமானை நோக்கி கடுந்தவமிருந்து தனக்கு தாயின் வயிற்றில் பிறவா ஒரு குழந்தை வேண்டுமென வரம் வாங்கினார். அதனால் ஷிலாதர் ஏர் உழுது கொண்டிருக்கும் பொழுது நந்தி தேவர் தோன்றினார். ஷிலாதர் தன்னுடைய காளைகளின் மீது அளவற்ற அன்பு கொண்டிருந்தமையால் நந்தி தேவரும் காளையைப் போலவே பிறந்தார்.



</doc>
<doc id="185690" url="https://ta.wikipedia.org/wiki?curid=185690" title="சுவாயம்பு மனு">
சுவாயம்பு மனு

சுவாயம்பு மனு என்பவர் இந்து தொன்மவியலின் அடிப்படையில் பிரம்மன் தோற்றுவித்த முதல் மனிதர் ஆவார். இவருடைய மனைவி சதரூபை ஆவார்.

சுவாயம்பு மனு மற்றும் சதரூபை தம்பதிகளுக்கு பிரியவிரதன், உத்தானபாதன் என்னும் இரு மகன்களும், பிரசூதி, ஆகுதி என்ற இரு மகள்களும் பிறந்தனர். இவர்களில் பிரசூதிக்கு பிரம்மாவின் மானசீக குமாரனும், பிரஜாபதியுமான தட்சனை மணம் செய்வித்தார்கள். ஆகுதிக்கு ருசி என்பவரை மணம் செய்விதிதார்கள்.

ருசி மற்றும் ஆகுதி தம்பதிகளுக்கு யக்கியன் என்ற மகனும், தட்சினை என்ற மகளும் பிறந்தார்கள்.
மனு வகுத்த சமூகம் மற்றும் அரசியல், நிதிகள் தொடர்பான சட்டங்களே மனுஸ்மிருதி என்பர். இச்சாத்திரத்தில் உலகப்படைப்பு, நால்வகை வர்ணம்; நால்வகை ஆசிரமங்களான பிரம்மச்சர்யம், கிரகஸ்தம், வனப் பிரஸ்தம் மற்றும் சந்நியாசம்; பொருளியலும் தனிமனித ஒழுக்கம்; கல்வியும் கடமைகளும், உணவு, தூய்மை மற்றும் மாதர் பற்றிய விதிகள்; அரச நீதி; நீதி நெறி சட்டங்கள்; ஆண் பெண்களின் அறம்; கலப்பு சாதிகள் - ஆபத்து தர்மம்; குற்றங்களின் கழுவாய் மற்றும் கர்ம வினைப் பயன்கள், முக்குணங்கள், முக்தி ஆகியவைகள் எடுத்துரைக்கிறது.




</doc>
<doc id="185692" url="https://ta.wikipedia.org/wiki?curid=185692" title="சதரூபை">
சதரூபை

சதரூபை என்பவர் இந்து தொன்மவியலின் அடிப்படையில் பிரம்மா தோற்றுவித்த முதல் பெண்மணி ஆவார். இவர் சுவாயம்பு மனு என்பவரை மணந்து கொண்டார்.

சுவாயம்பு மனு மற்றும் சதரூபை தம்பதிகளுக்கு பிரியவிரதன், உத்தானபாதன் என்னும் இரு மகன்களும், பிரசூதி, ஆகுதி என்ற இரு மகள்களும் பிறந்தனர். இவர்களில் பிரசூதிக்கு பிரம்மாவின் மானசீக குமாரனும், பிரஜாபதியுமான தட்சனை மணம் செய்வித்தார்கள். ஆகுதிக்கு ருசி என்பவரை மணம் செய்விதிதார்கள்.

ருசி மற்றும் ஆகுதி தம்பதிகளுக்கு யக்கியன் என்ற மகனும், தட்சினை என்ற மகளும் பிறந்தார்கள்.

வைவஸ்தமனு


</doc>
<doc id="185694" url="https://ta.wikipedia.org/wiki?curid=185694" title="கச்சத்தீவு உரிமைச் சிக்கல்">
கச்சத்தீவு உரிமைச் சிக்கல்

இராமநாதபுரம் அரசருக்கு சொந்தமாக இருந்த கச்சத்தீவை 1974 ஆம் ஆண்டு இலங்கைக்கு இந்தியா ஒப்பந்தத்தின் மூலம் விட்டுக் கொடுத்தது. தமிழக மீனவர்கள் இலங்கை கடற்படையினரால் அடிக்கடி தாக்கப்பட்டும் கொல்லப்பட்டும் வருவதை அடுத்து இத்தீவு பற்றிய உரிமை தமிழக அரசியலில் முக்கிய அங்கம் வகிக்கிறது. கச்சத்தீவை மீட்டு இந்தியாவின் பகுதியாக உரிமை நிலைநாட்டிட ஒன்றிய அரசு நடவடிக்கை எடுக்க வேண்டும் என்று தமிழ்நாடு சட்டமன்றத்தில் தீர்மானம் நிறைவேற்றப்பட்டிருக்கிறது. இந்தியாவுடன் இணைக்க வழியுறுத்தி பல்வேறு கட்சித் தலைவர்கள் அறிக்கைகள் வெளியிட்டுள்ளனர்.

தற்போதைய முதல்வர் செ. செயலலிதா அவர்கள் கச்சத்தீவை இலங்கைக்கு "தாரைவார்த்தது" சட்டப்படி தவறு என்று உச்சநீதிமன்றத்தில் மனு அளித்தார். அதனை ஏற்றுக்கொண்ட அறமன்றம் இந்திய ஒன்றிய அரசிற்கு தாக்கீது அனுப்பியது. தற்போது திமுக தலைவர் கருணாநிதி டெசோ அமைப்பின் தீர்மானப்படி கச்சத்தீவை இந்தியா இலங்கை ஒப்பந்தத்தின் படி விட்டுக் கொடுத்ததை ரத்து செய்து இந்தியா திரும்ப்ப் பெறவேண்டும் என்று உச்சநீதிமன்றத்தில் மனு தாக்கல் செய்துள்ளார். அதனை ஏற்றுக் கொண்ட அறமன்றம் மத்திய, மாநில அரசு, மற்றும் இராமநாதபுரம் மாவட்ட ஆட்சியர் ஆகியோருக்கு பதில் அளிக்க உத்தரவிட்டுள்ளது.

இதனையடுத்து முதல்வர் செல்வி செயலலிதா அவர்கள் இன்று வெளியிட்டுள்ள அறிக்கையில் கருணாநிதியை கடுமையாக சாடியுள்ளார். அதில் "தனது ஆட்சிக் காலத்தில் தடுத்து நிறுத்தாமல் இருந்துவிட்டு தற்போது தனக்கு சாதகமாக தீர்ப்பு வரும் என்று எதிர்ப்பார்க்கும் நேரத்தில் அரசியல் ஆதாயத்திற்காக வழக்கு தொடுத்துள்ளார்" என்று குற்றம் சாட்டியுள்ளார்.

உச்சநீதிமன்றத்தில் நடைபெற்றுவரும் கச்சத்தீவு தொடர்பான வழக்கில் தமிழ்நாடு வருவாய்த்துறையையும் சேர்க்கவேண்டும் என்று தமிழ்நாடு சட்டமன்றத்தில் சூன் 13, 2011 அன்று தீர்மானம் நிறைவேற்றப்பட்டது.

தன் மீது விமர்சனக்கணைகளை வீசத்தான் இந்த தீர்மானம் என்று கருணாநிதி அறிக்கை வெளியிட்டார்.

மேற்கண்ட தீர்மானத்தில் பேசிய எதிர்கட்சித் தலைவர் விஜயகாந்து "வழக்கிற்கு பயந்தே கச்சத்தீவை தாரை வார்த்தார் கருணாநிதி" என்று சட்டமன்றத்தில் பேசினார்.

இன்னொரு தீர்மானம், தமிழ்நாடு சட்டமன்றத்தில் முதலமைச்சர் செயலலிதாவால் மே 3, 2013 அன்று கச்சத்தீவை மீட்க இந்திய ஒன்றிய அரசு நடவடிக்கை எடுக்கவேண்டும் என்று வலியுறுத்தி கொண்டுவரப்பட்டது. அத்தீர்மானத்தின் மீது பேசிய முதலமைச்சர் செயல்லிதா முன்னாள் முதலமைச்சர் மீது சரமாரியாக குற்றம் சாட்டினார்.



</doc>
<doc id="185709" url="https://ta.wikipedia.org/wiki?curid=185709" title="புதுவாழ்வு (நூல்)">
புதுவாழ்வு (நூல்)

புதுவாழ்வு என்னும் காப்பியம் இன்பவாணன் என்ற புனைபெயர் கொண்ட ஞா. தாவீது செபஞானம் என்பவரால் உருவாக்கப்பட்ட நூல் ஆகும். இந்நூல் 1977ஆம் ஆண்டு பாளையங்கோட்டை, கதிரவன் பதிப்பகத்தாரால் வெளியிடப்பட்டது.

கிறித்தவ சமயப் பின்னணி இருந்தாலும், சமயத்திற்கு அப்பாற்பட்டு வாழ்வியல் சார்ந்த இலக்கியமாகப் புதுவாழ்வு மலர்ந்துள்ளது. முகிலன், செல்வி, இன்பம் இம்மூவரிடையே நிகழும் வாழ்வியல் சிக்கலை மையமாகக் கொண்டு இக்காப்பியம் பாடப்பட்டுள்ளது.

பல சந்தங்களில் பாடப்பட்டுள்ள இக்காப்பியம் சிலப்பதிகாரத்தின் கருப்பொருளை நவீன காலத்துக்கு ஏற்றாற்போல எடுத்துரைப்பதாக உள்ளது. 

மனிதன் தவறு செய்வது இயல்பு. ஆயினும் தவற்றினை உணர்ந்து தக்க நேரத்தில் திருந்திவிடின் உலகத் துன்பமெல்லாம் ஓய்ந்திடும் என்னும் கருத்தை வலியுறுத்தும் வகையில் நூலை அமைத்திருக்கிறார் ஆசிரியர்.

இர. ஆரோக்கியசாமி, கிறித்தவ இலக்கிய வரலாறு, கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="185733" url="https://ta.wikipedia.org/wiki?curid=185733" title="உருத்திரன்">
உருத்திரன்

உருத்திரன் () ("Rudra") என்பவர் சைவ சமயக் கடவுளான சிவபெருமானால் அழிக்கும் தொழில் செய்ய உருவாக்கப்பட்டவர் ஆவார். ருத்திரன் என்றால் துன்பத்தை நீக்குபவர் என்று பொருள்.

உருத்ரன் படைக்கும் கடவுளான பிரம்மனின் மகன் என்று வாயுபுராணம் கூறுகிறது. பிரம்மா தனக்கு தன்னைப் போலவே ஒரு குழந்தை வேண்டுமென நினைத்த பொழுது ருத்தரன் அவர் மடியின் மீது தோன்றினார். அத்துடன் அழுதுகொண்டே இருந்தார். அதற்கு பிரம்மா காரணம் கேட்க, தனக்கு ஒரு பெயர் வேண்டுமென அக்குழந்தை கூறியது. பிரம்மா அக்குழந்தைக்கு ருத்ரன் என்று பெயரிட்டார். 





</doc>
<doc id="185741" url="https://ta.wikipedia.org/wiki?curid=185741" title="நாகர்கோவில் புத்தகத் திருவிழா">
நாகர்கோவில் புத்தகத் திருவிழா

நாகர்கோவில் புத்தகத் திருவிழா என்பது தமிழ்நாட்டில் கன்னியாகுமரி மாவட்டத் தலைநகரான நாகர்கோவிலில் நடத்தப் பெறும் ஒரு புத்தகக் கண்காட்சியாகும். இப்புத்தகக் கண்காட்சியில் தமிழ்நாட்டிலுள்ள பல்வேறு புத்தக வெளியீட்டாளர்கள் மற்றும் விற்பனையாளர்களுடன், இந்தியாவின் முக்கிய பதிப்பகங்கள் சிலவும் கலந்து கொள்கின்றன. இந்தக் கண்காட்சி நாகர்கோவில் புத்தகக் கண்காட்சி எனும் பெயரிலும் அழைக்கப்படுகிறது. 

இக்கண்காட்சியில் பதிப்பகங்கள் அல்லது விற்பனையாளர்களுக்குத் தனித்தனியாக கடைகள் அமைக்கப்படுகின்றன. இந்தக் கடைகளில் புத்தகங்கள் விற்பனைக்காக காட்சிப்படுத்தப்படுகின்றன. பத்து நாட்கள் நடத்தப்படும் இக்கண்காட்சி காலை 11 மணிக்குத் தொடங்கி இரவு 9 மணி வரை செயல்படுகிறது.

இக்கண்காட்சியில் மாலை 4.00 மணி முதல் 6.00 மணி வரை கலை நிகழ்ச்சிகளும், மாலை. 6.00 மணி முதல் 8.00 மணி வரை கவிஞர்கள், பேச்சாளர்கள், எழுத்தாளர்கள் பங்கேற்கும் சொற்பொழிவுகள் மற்றும் பல்வேறு தலைப்புகளில் இலக்கிய நிகழ்ச்சிகள், விசாரணை அரங்கம், சுழலும் சொல்லரங்கம் போன்றவை இடம் பெறுகின்றன.



</doc>
<doc id="185742" url="https://ta.wikipedia.org/wiki?curid=185742" title="சாம்பவான்">
சாம்பவான்

சாம்பவான் () ஜாம்பவான் இராமாயணம் முதலான இந்தியத் தொன்மங்களில் கரடிகளின் வேந்தனாகச் சித்தரிக்கப்படும் ஓர் கதாபாத்திரம் ஆகும். சில இடங்களில் இவர் குரங்குகள் குலமொன்றைச் சேர்ந்தவராகச் சுட்டப்படுகின்றார். "இரிட்சர்" எனும் இக்குலமானது, பிற்கால இராமாயணங்களில் கரடிகளின் குலமாகச் சுட்டிக் காட்டப்படுகின்றது.

சில புராணங்கள், பாற்கடலைத் தேவாசுரர் கடைந்தபோது சாம்பவானும் அதில் உதவியதாகவும், திருமாலின் வாமன அவதாரத்தில் அவரை ஏழு தடவைகள் சுற்றிவந்தவராகவும் கூறுகின்றன. இராமாயணத்தில், தான் யாரென்பதை மறந்திருந்த அனுமனுக்கு அவர்தம் மெய்யாற்றலை நினைவூட்டி, அவர் இலங்கைக்குச் சென்று சீதையைக் கண்டுவரும் பெருஞ்செயலுக்கு உதவியவராக சாம்பவான் சுட்டிக்காட்டப்படுகின்றார். மேலும், இராம-இராவண யுத்தத்தில் இந்திரசித்து]வால் இலக்குவன் மயக்கமுற்ற போது, அரிய மூ்லிகையை அனுமன் கொணர்ந்து இலக்குவன் உயிர்த்தெழக் காரணமானார். 

பாகவத புராணம், அரி வம்சம் மற்றும் விஷ்ணு புராணங்களில், கண்ணனுடன் மோதித் தோல்வியுற்ற ஜாம்பவான், பின் தன் மகள் ஜாம்பவதி மற்றும் சியமந்தக மணியையும் அவரிடம் ஒப்படைப்பவராக, சாம்பவான் வலம் வருகின்றார். மாபெரும் பலசாலியாக சாம்பவான் மிளிர்ந்திருக்கின்றார். இன்றும் குறித்த துறைகளில் முறியடிக்க முடியாத பெரும்பலம் வாய்ந்தவர்களை "ஜாம்பவான்" என்று புகழ்வது பெருவழக்காக இருக்கின்றது.




</doc>
<doc id="185754" url="https://ta.wikipedia.org/wiki?curid=185754" title="சிவமைந்தர்கள்">
சிவமைந்தர்கள்

சிவபெருமானின் குழந்தைகள் சிவ மைந்தர்கள் ஆவார்கள். இவர்கள் சிவக்குமாரர்கள் என்றும், சிவக்குழந்தைகள் என்றும் அழைக்கப்படுவர். இவர்கள் சிவபெருமானுக்கும் அவருடைய மனைவிகளுக்கும் பிறந்தவர்களாகவும், அல்லது சிவபெருமானால் தோற்றுவிக்கப்பட்டவர்களாகவும் இருப்பர்.


சிவபெருமானது ஐந்து குமாரர்களான பைரவர், கணபதி, முருகன், வீரபத்திரர், ஐயனார் ஆகியோர் பஞ்ச குமாரர்கள் என்று அழைக்கப்படுகின்றார்கள். 


</doc>
<doc id="185758" url="https://ta.wikipedia.org/wiki?curid=185758" title="சலந்தரன்">
சலந்தரன்

சலந்தரன் என்பவர் ஜலத்திலிருந்து தோன்றிய அரக்கன் ஆவார். சிவபெருமானை வணங்கி யாராலும் வெல்ல இயலாத வரத்தினைப் பெற்றார். இந்திரனை வென்று தேவலோகத்தினையும், பிரம்மனை வென்று சத்திய லோகத்தினையும், திருமாலையும் வென்று பாற்கடலையும் பெற்றார். அத்துடன் சிவபெருமானை வெல்ல கையிலைக்கு வந்தார். அங்கு சிவபெருமான் தன்னுடைய கால் விரலால் ஒரு சக்கரமொன்றை வரைந்து அதை எடுத்து சலந்தரனின் திறனை நிறுபிக்க கூறினார். சலந்தரன் அந்நிலத்தினை பெயர்த்து கழுத்துக்குமேல் கொண்டு செல்லும் பொழுது, சிவபெருமானால் வரையப்பட்ட சக்கரம் சக்கராயுதமாக மாறி சலந்தரனைக் கொன்றது. இவரைப் பற்றி இலிங்க புராணத்தில் விவரிக்கப்பட்டுள்ளது.

சலந்தரனைக் கொன்றமையால் சிவபெருமான் சலந்தராகரர் என்று அறியப்படுகிறார்.



</doc>
<doc id="185764" url="https://ta.wikipedia.org/wiki?curid=185764" title="மண்டூர் (கர்நாடகா)">
மண்டூர் (கர்நாடகா)

மண்டூர் என்பது கர்நாடகத்தில் பாகல்கோட் மாவட்டத்தில் அமைந்துள்ள ஊர். இங்கு மகாலட்சுமி, ஔமன் ஆலயங்கள் உள்ளன. காஜா பந்தெனவஜா தர்காவும் இங்குள்ளது. கரும்பு, சோளம், வெங்காயம், எலுமிச்சை, நிலக்கடலை, சூரியகாந்தி ஆகியன அதிகம் விளைகின்றன. பாண்டுரங்கன் வாரம், உகாதி, தசரா, தீபாவளி, நகர பஞ்சமி, முகரம், ஆகிய பண்டிகைகள் கொண்டாடப்படுகின்றன. கிராம உயர்நிலைப் பள்ளியும் இங்குள்ளது.


</doc>
<doc id="185775" url="https://ta.wikipedia.org/wiki?curid=185775" title="பாலே">
பாலே

பாலே (Ballet) என்பது இத்தாலியப் புரட்சியின் போது உருவான நடனம் ஆகும். பின்னர், பிரான்சு, ரசியா ஆகிய நாடுகளில் பரவலான நடனம் ஆகியது. பிரெஞ்சு கலைச்சொற்களை உள்ளடக்கி, நாட்டிய அமைப்பும் மேம்படுத்தப்பட்டது. உலகளவில் செல்வாக்கு பெற்ற இந்த நடனம் வேறு பல நடனங்களுக்கும் அடிப்படையாக அமைந்துள்ளது.

பாலெட் என்ற சொல் "βαλλίζω (குதித்தல்/ தாவுதல்)" என்ற கிரேக்க சொல்லில் இருந்து பிறந்தது. இது லத்தீனில் பல்லாரே எனவும் இத்தாலிய மொழியில் பாலெட்டோ என்றும் பின்னர் பிரெஞ்சு மொழியைச் சென்றடைந்தது. இதுவே பின்னர் ஆங்கிலத்தில் சேர்க்கப்பட்டது. 


</doc>
<doc id="185776" url="https://ta.wikipedia.org/wiki?curid=185776" title="திராவிடவியல்">
திராவிடவியல்

"திராவிடவியல்"' என்பது திராவிடர் மொழி, இலக்கியம், பண்பாடு ஆகியவற்றை ஆராயும் படிப்பு ஆகும். இது தமிழியலின் மேல்நிலைப் படிப்பும், தெற்காசியவியலின் துணைப் படிப்பும் ஆகும்.

16 முதல் 18 ஆம் நூற்றாண்டு வரை என்றிக் என்றீக்கசு, ராபர்ட்டோ டி நொபிலி, பார்த்தலோமியோ சீகன்பால்கு, வீரமாமுனிவர் போன்றோர் தமிழை ஆராய வந்த ஐரோப்பியர் ஆவர்.

இந்தத் துறையின் முன்னணி நபர்களுள் ராபர்ட் கால்டுவெல், உ. வே. சாமிநாதைய்யர், டி, ஆர். செஷா ஐயர், வி. கனகசபா, கே. ஏ. நீலகண்ட சாத்த்ரி, பர்ரோ, எமெனெயு, ஹெர்மன் குண்டர்ட், கமில் சுவெலெபெல், பத்ரிராஜு கிருஷ்ணமூர்த்தி ஆகியோர் குறிப்பிடத்தக்கவர்கள் ஆவர்.

திராவிடவியல் படிப்புகள் குப்பத்தில் உள்ள திராவிடப் பல்கலைக்கழகத்தில் வழங்கப்படுகின்றன.
திராவிட மொழிகளை ஆராய வந்த மேற்கத்திய ஆய்வாளர்களின் நினைவாக ஒவ்வொரு துறையின் பீடத்திற்கும் அவர்கள் பெயர்கள் சூட்டப்பட்டுள்ளன. திராவிடவியல் - கால்டுவெல், சி. பி. பிரவுன் -தெலுங்கு, ஃபெர்டினாண்டு கிட்டெல் - கன்னடம், வீரமாமுனிவர்- தமிழ், ஹெர்மன் குண்டர்ட் - மலையாளம்.



</doc>
<doc id="185778" url="https://ta.wikipedia.org/wiki?curid=185778" title="டி புறாக்ளி அலை">
டி புறாக்ளி அலை

குவாண்டம் விசையியலில், பருப்பொருள் அலைகள் (சடத்துவ அலைகள், "matter waves"), அல்லது டி புறாக்ளி அலைகள் ("de Broglie waves", ) என்பது சடப்பொருட்களில் காணப்படும் அலை-துகள் இருமை பற்றிய கோட்பாடாகும். இக்கோட்பாட்டை லூயி டெ புறாக்ளி என்பவர் தனது முனைவர் பட்ட ஆய்விற்காக முன்வைத்தார். இது எத்தன்மைத்தாயினும் இயங்கிக் கொண்டிருக்கும் ஒரு பொருளினுக்கு ஓர் அலைபண்பும் உள்ளது .இவ்வலையே டி புறாக்ளி அலை எனப்படுகிறது.

துணிக்கை ஒன்றின் அலைநீளம் அதன் உந்தத்திற்கு நேர்மாறு விகித சமனாக இருக்கும் என்பதை டி புறாக்ளி தொடர்புகள் எடுத்துரைக்கின்றன. இந்த அலைநீளம் டி புறாக்ளி அலைநீளம் எனவும் அழைக்கப்படுகின்றது. அத்துடன் டெ புறாக்லி உய்த்தறிந்ததன் படி, பருப்பொருள் அலைகளின் அதிர்வெண், ஆற்றலுக்கு "E" நேர்விகித சமனாக இருக்கும்.

டி புறாக்லி சமன்பாடுகள் துணிக்கை ஒன்றின் அலைநீளம் "λ", உந்தம் "p", அதிர்வெண் "f", இயக்க ஆற்றல் "E" (ஓய்வு ஆற்றல், நிலையாற்றல் தவிர்ந்த) ஆகியவற்றைத் தொடர்பு படுத்துகிறது:

இங்கு உந்தம் p = mv, m என்பது பொருளின் நிறை, v என்பது அதன் திசை வேகம், "h" என்பது பிளாங்கு மாறிலி. இச்சமன்பாடுகள் பின்வருமாறும் எழுதப்படலாம்:

இங்கு

இரண்டு வகை சமன்பாடுகளிலும், இரண்டாவது மேக்ஸ் பிளாங்க், ஐன்ஸ்டைன் ஆகியோரினால் முன்வைக்கப்பட்டதனால், பிளாங்கு-ஐன்ஸ்டைன் தொடர்பு எனவும் அழைக்கப்படுகிறது.


</doc>
<doc id="185780" url="https://ta.wikipedia.org/wiki?curid=185780" title="சூரியப்புள்ளி">
சூரியப்புள்ளி

சூரியப்புள்ளிகள் ("Sunspots") என்பது தன் சுற்றுப் புறங்களைப் பார்க்கிலும் மங்கலாக அல்லது கருமையாகத் கதிரவனின் ஒளிமண்டலத்தில் காணப்படும் பெரிய புள்ளிகளாகும். சூரியனிலுள்ள வாயுக்கள் சுற்றிச் சுழலும்போது ஏற்படும் மோதலினால் இவை தோன்றுகின்றன. இந்தத் தற்காலிகத் தோற்றப்பாடு கதிரவனின் சுழற்சி காரணமாக நகருவது போல் தோற்றமளிக்கின்றன. பதினோரு ஆண்டுகளுக்கு ஒரு முறை அதிகமாகத் தோன்றுகின்றன. இச்சமயங்களில் காந்தப் புயலும் வட ஒளியும் ("Aurora borealis") மின்காந்த அலைப் பரப்பலில் தடங்கலும் தோன்றுகின்றன.

சுற்றுப்புறங்களைவிட இப்புள்ளிகளில் வெப்பநிலை குறைவாக இருப்பதே அவை கருமையாகத் தோன்றக் காரணமாகும்.
சூரியப்புள்ளிகளில் வெப்பநிலை கிட்டத்தட்ட 3000–4500K (2700–4200°C) ஆக இருந்தாலும், இவற்றின் சுற்றுப்புறங்களில் அதிகமாக (5,780K (5,500°C) இருப்பதால், அவை கருமையாகத் தோன்றுகின்றன. இந்த சூரியப்புள்ளிகள் சுற்றுப்புறத்தில் இருந்து அகலுமானால் அது நமது நிலாவை விட மிகவும்வெளிச்சமாகக் காட்சி தரும். சூரியனின் மேற்பரப்பில் இந்த சூரியப் புள்ளிகள் நகரும் போது அவை விரிந்தோ அல்லது சுருங்கியோ தோன்றும் அவற்றின் விட்டம் 16 கிமீ முதல் சுருங்கியோ அல்லது 160,000 கிலோமீட்டர்கள் வரை விரிவடைந்தோ தோன்றும்.

 


</doc>
<doc id="185781" url="https://ta.wikipedia.org/wiki?curid=185781" title="சுரம் நீக்கும் பரமன்">
சுரம் நீக்கும் பரமன்

சுரம் நீக்கும் பரமன் என்பவர் சிவபெருமானின் அறுபத்து மூன்று வடிவங்களில் ஒருவராவார். இவர் மூன்று தலைகளையும், நான்கு கைகளையும், ஒன்பது விழிகளையும், மூன்று கால்களையும் உடைவர். இவரை ஜ்வாரபக்ன மூர்த்தி என வடமொழியில் அழைக்கின்றனர்.

சிவபக்தியில் சிறந்தவனாக விளங்கிய வாணாசுரன், மாபலி மன்னனின் மகனாவார். இவர் சிவபெருமானிடம் தன்னுடைய அரண்மனையில் குடும்பத்துடன் வசிக்கும் படி வேண்டினார். வாணாசுரனின் சிவபக்தியால் சிவபெருமானும் பார்வதி மற்றும் சிவக்குமாரர்களான கணபதி மற்றும் முருகன் ஆகியோருடன் தங்கினார்.

சிவனருளால் அனைவரையும் வென்ற வாணாசுரனுடன் கண்ணனாக பிறந்த திருமால் போர்புரிய வந்தார். அப்பொழுது கண்ணனுடன் போர்புரிய சிவபெருமான் எடுத்த உருவமே ஜ்வாரபக்ன மூர்த்தியாகும்.


</doc>
<doc id="185783" url="https://ta.wikipedia.org/wiki?curid=185783" title="சார்த்தூலஹர மூர்த்தி">
சார்த்தூலஹர மூர்த்தி

சார்த்தூலஹர மூர்த்தி என்பவர் சிவபெருமானின் அறுபத்து மூன்று திருவுருவங்களில் ஒருவராவார். தருகாவனத்து முனிவர்கள் சிவபெருமானை கொல்ல அனுப்பிய புலியின் தோலினை உரித்து உடுத்திக் கொண்ட தோற்றம் சார்த்துலஹர மூர்த்தியாகும். 

தருகாவனம் எனும் காட்டில் வாழ்ந்த முனிவர்கள் சிறந்த தவவலிமை பெற்றவர்கள். அதனால் ஆணவம் கொண்டனர். ஆணவத்தினை அழிப்பவராகிய சிவபெருமான் அவர்களின் ஆணவம் அழிக்க அழகே உருவான பிச்சாடனார் கோலத்தில் சென்றார். அம்முனிவர்களின் ரிசிப்பத்தினிகள் சிவபெருமானின் பிச்சாடனார் கோலத்தினைக் கண்டு மோகம் கொண்டு அவர் பின்னே சென்றனர். 

அதனால் முனிவர்கள் கோபம் கொண்டு அபிசார ஹோமம் என்ற யாகத்தினை வளர்த்தனர். அதன் மூலம் உருவாக்கப்பட்ட கூரிய கொடிய புலியை சிவபெருமான் மீது ஏவினர். சிவபெருமான் அப்புலியை அடக்கி, அதன் தோலினை உரித்து ஆடையாக உடுத்திக் கொண்டார். அக்கோலமே சார்த்துலஹர மூர்த்தியாகும்.


</doc>
<doc id="185785" url="https://ta.wikipedia.org/wiki?curid=185785" title="இட்டேரி">
இட்டேரி

இட்டேரி என்பது இரண்டு முள் வேலிகள் நடுவே செல்லும் வழியினைக் குறிப்பிடும் சொல்லாகும். முள் வேலி, கற்றாழை போன்ற வேலிச்செடிகளை இருபுறமும் கொண்டு அதன் நடுவே செல்லும் மண்பாதையை இட்டேரி என்கின்றனர். இந்த மண்பாதை பொதுவாக மாட்டு வண்டிகள் செல்லக் கூடியதாக இருக்கும். இச்சொல் தமிழகத்தின் கொங்குப் பகுதியில் பரவலான பயன்பாட்டில் உள்ளது. பிற மாவட்டங்களில் இதனைக் குறிக்க வேறு பெயர்கள் பயன்பாட்டிலிருக்கலாம்.


</doc>
<doc id="185786" url="https://ta.wikipedia.org/wiki?curid=185786" title="மால்வேசியே">
மால்வேசியே

மால்வேசியே என்பது (தாவர வகைப்பாடு : Malvaceae; ஆங்கிலம்:mallows) பூக்கும் தாவரங்களிலுள்ள ஒரு குடும்பம் ஆகும். இக்குடும்பத்தில் 200 பேரினங்களும், அவற்றினுள் ஏறத்தாழ 2,300 இனங்களும் உள்ளன. உலகெங்கும் இத்தாவரங்கள் காணப்பட்டாலும். வெப்ப, மிதவெப்ப மண்டல
நாடுகளில் மிகுதியாக காணப்படுகின்றன, இக்குடும்பத் தாவரங்களுள், 22 பேரினங்களும். 125 சிற்றினங்களும் இந்தியாவில் வளர்வதாக கண்டறியப் பட்டுள்ளது. தமிழில் இதன் பெயரை பருத்திக் குடும்பம் எனலாம்.

ஓராண்டு சிறு செடிகள் (எ,கா, மால்வா சில்வெஸ்ட்ரிஸ்) அல்லது பல ஆண்டு புதர் செடிகள் (எ,கா, ஹைபிஸ்கஸ் ரோசா-சைனென்சிஸ்) அல்லது மரங்கள் (எ,கா, தெஸ்பிசியா பாப்புல்னியா), இக்குடும்பத் தாவரங்களில் வழவழப்பான
மியூசிலேஜ் நீர்மம் காணப்படும், நட்சத்திர வடிவ மயிர் வளரிகள், தாவரத்தின்இளம் உறுப்புகளின் மீது காணப்படுகின்றன.நிலத்தின் மேல் காணப்படும் தண்டினையுடையது. நட்சத்திர வடிவ ரோமவளரிகளால்,இளம் தண்டு மூடிக் காணப்படும். இதன் வேர்,ஆணிவேர்த் தொகுப்பு ஆகும்.

இலைகள், இலைக்காம்புடையது. தனி இலை. முழுமையானது (எ,கா, தெஸ்பிசியா பாப்புல்னியா) அல்லது அங்கை வடிவ மடல்களையுடையது. (எ,கா) காஸிபியம் ஆர்போரியம்) மாற்றியலையமைவு. இலையடி செதிலுடையது. விளிம்பு பற்கள்
போன்றது (எ,கா, ஹைபிஸ்கஸ் ரோசா-சைனென்சிஸ்) மற்றும் வலைப்பின்னல் நரம்பமைப்புடையது.





</doc>
<doc id="185793" url="https://ta.wikipedia.org/wiki?curid=185793" title="சிவ வடிவங்களின் பட்டியல்">
சிவ வடிவங்களின் பட்டியல்



</doc>
<doc id="185796" url="https://ta.wikipedia.org/wiki?curid=185796" title="ஐடெல்பெர்கு">
ஐடெல்பெர்கு

ஐடெல்பெர்கு என்பது இடாய்ச்சுலாந்தின் தென்மேற்குப் பகுதியில் உள்ள ஒரு நகரம். இது பாடன் வுயர்ட்டம்பெர்கு மாநிலத்தின் ஐந்தாவது பெரிய நகரமும் ஆகும். 2011ஆம் ஆண்டுக் கணக்கின் படி இங்கு 1,49,000 மக்கள் வாழ்கின்றனர். இந்நகரம் நெக்கர் ஆற்றின் கரையில் அமைந்துள்ளது.

இங்குள்ள கோட்டையும் நெக்கர் ஆற்றின் குறுக்கே கட்டப்பட்டுள்ள பழமையான பாலமும் ஐடெல்பெர்கு பல்கலைக்கழகமும் சுற்றுலா முக்கியத்துவம் வாய்ந்தவையாக உள்ளன.


</doc>
<doc id="185800" url="https://ta.wikipedia.org/wiki?curid=185800" title="எஸ்/2004 என் 1">
எஸ்/2004 என் 1

எஸ்/2004 என் 1 ("S/2004 N 1") என்பது நெப்டியூனின் ஒரு சிறிய நிலவு ஆகும். ஏறத்தாழ மட்டுமே விட்டம் கொண்ட இந்நிலவு தனது தாய்க்கோளை ஒரு பூமி நாளுக்கும் சற்றுக் குறைவான நேரத்தில் சுற்றி வருகிறது. 2013 சூலையில் இது கண்டுபிடிக்கப்பட்டது. நெப்டியூனின் கண்டுபிடிக்கப்பட்ட நிலவுகளில் இது பதினான்காவது ஆகும். ஹபிள் விண்வெளித் தொலைநோக்கி 2004 முதல் 2009 வரை எடுத்து அனுப்பிய புகைப்படங்களை ஆராய்ந்ததில் மார்க் ஷோவால்ட்டர் என்பவர் இதனைக் கண்டுபிடித்தார். 1989 ஆம் ஆண்டில் நெப்டியூனுக்குக் கிட்டவாகச் சென்ற வொயேஜர் 2 விண்கலம் இந்நிலவு மிகச் சிறியதாக இருந்ததால் இதனைக் கண்டுபிடிக்கவில்லை.

நெப்டியூனின் ஏனைய உள்ளக நிலவுகளைப் போன்று எஸ்/2004 என் 1 இன் மேற்பரப்பும் மிகவும் இருண்டு காணப்படுகின்றது. இவற்றின் வடிவவியல் வெண் எகிர்சிதறல்கள் 0.07 முதல் 0.10 வரை ஆகும். இதன் தோற்ற ஒளிப்பொலிவெண் 26.5 ஆக இருப்பதால் இதன் விட்டம் 16 முதல் 20 கிலோமீட்டர்களாகக் கணிக்கப்பட்டுள்ளது. இது நெப்டியூனின் மிகச் சிறிய இயற்கைத் துணைக்கோள் ஆகும்.
இத்துணைக்கோள் நெப்டியூனை ஒரு முறை சுற்றி வர 22 மணி 28.1 நிமி (0.9362 நாட்கள்) எடுக்கிறது. இதன் அரைப்பேரச்சு 105,283 கிமீ, இது பூமியின் நிலவுடன் ஒப்பிடும் போது கால்வாசிக்குச் சற்றுக் கூடுதலும், நெப்டியூனின் வளையங்களின் சராசரி ஆரையின் சுமார் இரு மடங்கும் ஆகும். இத்துணைக்கோளின் சாய்வும் வட்டவிலகலும் சுழியத்திற்குக் கிட்டவாக உள்ளது. இது லரிசா, புரோடியசு ஆகிய நெப்டியூனின் நிலவுகளுக்கு இடையில் சுற்றி வருகிறது.


</doc>
<doc id="185802" url="https://ta.wikipedia.org/wiki?curid=185802" title="பரிசோதனை வகைப்பாட்டியல்">
பரிசோதனை வகைப்பாட்டியல்

தாவரவியல் வகைப்பாட்டியல் என்பது, பல்வேறு தாவரங்களின் ஒத்த மற்றும் வேறுபட்ட புறத்தோற்றப் பண்புகளை அடிப்படையாக கொண்டது, ஆனால், புறத்தோற்றப் பண்புகளின் அடிப்படையில் மட்டுமே ஒரு தாவரத்தை, பிறத் தாவரங்களிருந்து வேறுபடுத்தி வகைப்படுத்தக் கூடாது என்ற கருத்தை, பொதுவாக அனைத்துவகை தாவரவியல் வகைப்பாட்டியல் அறிஞர்களும் ஏற்றுக் கொண்டனர்.

செல்லியல்,மரபியல், தாவரச் செயலியல், சூழியல், தாவரப்புவியியல், தாவரவேதியியல், எண்ணியல் வகைப்பாடு, மூலக்கூற்று உயிரியல், இனப்பெருக்க முறைகள் மற்றும் பல்வேறு அறிவியல் சார்ந்த மூலங்களிருந்து கிடைக்கப்பெறும் பொதுவான பண்புகள், வேறுபாடுகள் ஆகிய அனைத்துக் காரணிகளையும் கருத்தில் கொண்டு, இவ்வகைப்பாடு செய்யப்படுகிறது. இதனையே பரிசோதனை வகைப்பாட்டியல் என்றும், உயிருள்ள தாவரத்தொகையின் முறைபாட்டியல் எனவும் அழைக்கின்றனர்.
கேம்ப் என்பவரும், கில் என்பவரும் 1943 ஆம் ஆண்டு, இதனைக் கொண்டு வந்தனர்.

இத்தாவர வகைப்பாட்டு முறைகளின்படி. சிற்றினம் வகைப்பாட்டின் அடிப்படை அலகு ஆகும். மேலும் இது ஓரிடத்தின்
தாவரத்தொகைக்கு அடிப்படை காரணியாகும். ஒரு சிற்றினத்தில் காணப்படும் வேறுபாடுகள். மரபியல், சூழியல், தாவரத்தொகை மாற்றம், மேலும் மேற்கூறப்பட்ட பலதரப்பட்ட காரணிகளை அடிப்டையாகக் கொண்டுள்ளன. பரிசோதனை வகைப்பாட்டினரால் வழங்கப்பட்ட அனைத்து சான்றுகளையும், வழக்கமான வகைப்பாட்டியலார்கள் ஏற்றுக் கொண்டு, ஒரு சிற்றினத்தின் பரிணாம வழியை ஆராய்கின்றனர். இது ஒரு சிற்றினத்தின் பரிணாம வகைப்பாட்டிற்கு வழி காட்டுகிறது.

பல்வேறு அறிவியல் தடயங்களிருந்து ஒரு சிற்றினத்தின் அல்லது தாவரத்தின் எண்ணற்றப் பண்புகள், அவற்றின் பலதரப்பட்ட விவரங்கள் கிடைக்கின்றன. ஒரு சிற்றினத்தின் அல்லது தாவரத்தின் இவ்விவரங்கள், அதனை பிற தாவரங்களின் உறவுமுறை, வகைப்பாட்டு நிலை, மரபுவழி தொடர்பு போன்ற சிக்கல்களை களைய உதவுகின்றன. மரபுவழியின் அடிப்படையில். போதுமான மரபியல் வேறுபாடுகளைக் கொண்டு, ஒரு சான்றாகக் குறிப்பிட்ட தாவரம் தனிமைப்படுத்தப்பட்டு, இது தனித்துவமான தாவரக் குழுமம் (Taxon) என வகைப்பாட்டியலில், தனி இடத்துடன் அடையாளப்படுத்தப்படுகிறது. இங்கு இத்தாவரக்குழும அலகு, இனம் அல்லது சிற்றினம் என அழைக்கப்படுகிறது.


பரிசோதனை வகைப்பாட்டின் அடிப்படைஅலகு ஆகும். இது சூழ்நிலை தகவமைப்புக் கொண்டது. மேலும், அதே
சூழ்நிலைச் சிற்றினத்தைச் சார்ந்த சூழ்நிலை வகைகளுடன், வளமான கலப்பினங்களை உண்டாக்குபவையாகும். இது வழக்கமான
வகைப்பாட்டு முறையிலுள்ள, துணைச் சிற்றினத்திற்கு நிகரானது.

கூட்டுச் சிற்றினத்திலுள்ள ஒருதாவரக் குழுவாகும். இவை ஒன்று அல்லது அதற்கு மேற்பட்ட
சூழ்நிலை வகைகளைக் கொண்டவை. சூழ்நிலைச் சிற்றினங்கள், ஒன்றுக் கொன்று, மரபணு (gene) பரிமாற்றம் செய்யக் கூடியவை ஆகும். இது வழக்கமான வகைப்பாட்டு முறையிலுள்ள சிற்றினத்திற்கு நிகரானது.

ஒன்று அல்லது அதற்கு மேற்பட்ட, சூழ்நிலைச் சிற்றினங்களைக் கொண்ட பொதுவான மரபுவழி மூலத்தையுடைய தாவரக் குழுவாகும். இது வழக்கமான வகைப்பாட்டு முறையில், துணைப்பேரினத்திற்கு நிகரானது. ஒரு கம்பேரியத்திலுள்ள, அனைத்துக் கூட்டுச் சிற்றினங்களும், இதர கூட்டுச்சிற்றினங்களிடமிருந்து, மரபணு (gene) தடைகளால் பிரித்து வைக்கப்படுகின்றன. இவற்றின் இடையே தோன்றும் கலப்பினங்கள் வளமற்றவையாக இருக்கின்றன.

ஒன்று அல்லது பல கூட்டுச்சிற்றினங்களைக் கொண்ட. கலப்பினக் கலவி செய்யாத தாவரக் குழுவாகும். வேறுபட்ட
கம்பேரியங்களுக்கிடையே, முழுமையான மரபணு (gene) தடை நிலவுகிறது.



</doc>
<doc id="185804" url="https://ta.wikipedia.org/wiki?curid=185804" title="லரிசா (நிலவு)">
லரிசா (நிலவு)

லரிசா ("Larissa", ; கிரேக்கம்: "Λάρισα"), அல்லது நெப்டியூன் VII, என்பது நெப்டியூன் கோளின் ஐந்தாவது மிகக்கிட்டவான உள்ளக துணைக்கோள் ஆகும். கிரேக்கத் தொன்மையியலில் போசீடானின் காதலி லரிசாவின் பெயர் இத்துணைக்கோளுக்கு இடப்பட்டது.

இத்துணைக்கோள் முதன் முதலாக 1981 ஆம் ஆண்டு மே 24 இல் கண்டுபிடிக்கப்பட்டது.. இதற்கு ஆரம்பத்தில் எஸ்/1981 என் 1 எனப் பெயரிடப்பட்டு 1981 மே 29 இல் அறிவிக்கப்பட்டது. 1989 ஆம் ஆண்டில் வொயேஜர் 2 விண்கலம் நெப்டியூனுக்குக் கிட்டவாகச் சென்ற போது அதன் சுற்றுப்பாதையில் இந்த நிலைவை மட்டுமே அவதானித்து இதன் இருப்பை உறுதிப்படுத்தியது. 1991 செப்டம்பர் 16 இல் இதற்கு லரிசா என்ற பெயர் அறிவிக்கப்பட்டது.

நெப்டியூனின் நான்காவது பெரிய துணைக்கோள் இதுவாகும். லரிசா பெரும் விண்கல் வீழ்ந்த பள்ளமாக சீரற்ற வடிவைக் கொண்டுள்ளது. இதன் சுற்றுப்பாதை வட்டமாக இருந்தாலும், சீரற்றதாக உள்ளது. இது மிக மெதுவாக உள்நோக்கி சுழலுகின்றது. இதனால் இது காலப்போக்கில் நெப்டியூனின் வளிமண்டலத்தில் மோதலாம் அல்லது கோள் வளையங்களாக உடையலாம் என எதிர்பார்க்கப்படுகிறது.



</doc>
<doc id="185808" url="https://ta.wikipedia.org/wiki?curid=185808" title="இலங்கை மாகாண சபைத் தேர்தல்கள், 2013">
இலங்கை மாகாண சபைத் தேர்தல்கள், 2013

2013 மாகாணசபைத் தேர்தல்கள் ("2013 Provincial Council elections") இலங்கையின் வடக்கு, மத்திய, மற்றும் வடமேல் ஆகிய மூன்று மாகாண சபைகளுக்கு 2013 செப்டம்பர் 21 இல் நடைபெற்றன. இலங்கை மாகாண சபைகளுக்கான தேர்தல்கள் படிநிலையில் நடைபெற்று வருகின்றன. இவ்வகையில் இரண்டு மாகாண சபைகள் 2012 சூலை மாதத்தில் கலைக்கப்பட்டன. வடக்கு மாகாண சபைக்கு இம்முறையே முதற் தடவையாகத் தேர்தல் இடம்பெற்றது.

3 மாகாணசபைகளுக்கும் 148 உறுப்பினர்களை தெரிவு செய்வதற்காக நடைபெற்ற தேர்தலில் வடக்கிலிருந்து 38 உறுப்பினர்களும், மத்திய மாகாணத்திலிருந்து 58 பேரும், வடமேல் மாகாணத்திலிருந்து 52 பேரும் தெரிவாகினர். வட மாகாணத்தில் தமிழ்த் தேசியக் கூட்டமைப்பு 30 இடங்களைக் கைப்பற்றி ஆட்சியமைத்தது. மத்திய, வடமேல் மாகாண சபைகளை ஐக்கிய மக்கள் சுதந்திரக் கூட்டணி கைப்பற்றியது.

ஈழப்போரை முடிவுக்குக் கொண்டு வரும் பொருட்டு, இலங்கை-இந்திய ஒப்பந்தம் 1987 அக்டோபர் 29 இல் கையெழுத்திடப்பட்டது. இந்த ஒப்பந்தத்தின் முக்கிய அம்சம் இலங்கை அரசு அதன் மாகாணங்களுக்கு அதிகாரங்களைப் பகிர்ந்தளிப்பதாகும். இதன்படி 1987 நவம்பர் 14 இல் இலங்கை நாடாளுமன்றம் தனது அரசியலமைப்பில் 13வது திருத்தம் மற்றும் மாகாணசபைச் சட்டம் இல. 42 (1987) ஆகியவற்றை அறிவித்தது. 1988 பெப்ரவரி 3 ஆம் நாள் ஒன்பது மாகாணசபைகள் உருவாக்கப்பட்டன. வடமேல் மாகாண சபைக்கு முதலாவது தேர்தல் 1988 ஏப்ரல் 28 இல் இடம்பெற்றது. 1988 சூன் 2 இல் மத்திய மாகாணத் தேர்தல் இடம்பெற்றது. இரண்டிலும் இலங்கையின் ஆளும் கட்சியாக இருந்த ஐக்கிய தேசியக் கட்சி (ஐதேக) ஆட்சியைக் கைப்பற்றியது.

இலங்கை-இந்திய ஒப்பந்தத்தின் படி கிழக்கு மற்றும் வடக்கு மாகாணங்கள் ஒன்றிணைக்கப்பட்டு ஒரு நிருவாகத்தின் கீழ் கொண்டுவர இணக்கம் காணப்பட்டது. இவ்விணைப்பு நிரந்தர இணைப்பாக இருப்பதற்கு கிழக்கு மாகாணத்தில் 1988 திசம்பர் 31 இற்குள் பொது வாக்கெடுப்பு நடத்தப்பட வேண்டும் எனவும் தீர்மானிக்கப்பட்டது. ஆனாலும், இந்த பொது வாக்கெடுப்பை ஒத்திவைக்க இலங்கை அரசுத்தலைவருக்கு அதிகாரம் அளிக்கப்பட்டது. 1988 செப்டம்பர் 2 இல் அரசுத் தலைவர் ஜே. ஆர். ஜெயவர்தனா இரு மாகாணங்களையும் இணைத்து வடக்கு கிழக்கு மாகாண சபை என்ற ஒரு மாகாணசபையாக நிருவகிக்க உத்தரவு பிறப்பித்தார். இந்த இணைந்த மாகாணசபைக்கான தேர்தல் 1988 நவம்பர் 19 இல் நடத்தப்பட்டது. இந்தியாவின் ஆதரவில் இயங்கிய ஈழமக்கள் புரட்சிகர விடுதலை முன்னணி இத்தேர்தலில் வெற்றி பெற்றது. தமிழர் விடுதலைக் கூட்டணி இத்தேர்தலில் பங்கேற்கவில்லை.

1990, மார்ச்சு 1 அன்று, இந்திய அமைதி காக்கும் படையினர் இலங்கையை விட்டுப் புறப்படும் தறுவாயில், வடகிழக்கு மாகாணசபையின் முதலமைச்சர் அ. வரதராஜப் பெருமாள் மாகாணசபைக் கூட்டத்தில் தமிழீழத்தைப் பிரகடனப்படுத்தினார். இதனை அடுத்து அரசுத்தலைவர் பிரேமதாசா மாகாணசபையைக் கலைத்து, நடுவண் அரசின் நேரடி ஆட்சியைக் கொண்டு வந்தார்.

வட-கிழக்கு இணைப்புத் தொடர்பான பொது வாக்கெடுப்பு எப்போதுமே இடம்பெறவில்லை. ஒவ்வோர் ஆண்டும் அரசுத்தலைவர்களால் தற்காலிக இணைப்பாக நீடிக்கப்பட்டு வந்தது. இலங்கையின் சிங்களத் தேசியவாதிகளால் இந்த இணைப்புக்கு எதிர்ப்புத் தெரிவிக்கப்பட்டு வந்தது. இவர்களின் நீண்ட கால எதிர்ப்பினை அடுத்து, 2006 சூலை 14 இல் மக்கள் விடுதலை முன்னணி கிழக்கு மாகாணத்துக்கெனத் தனியே மாகாணசபை நிறுவ வேண்டும் என இலங்கை உச்சநீதிமன்றத்தில் வழக்குத் தொடுத்தது. இவ்வழக்கு விசாரணையை அடுத்து அன்றைய அரசுத்தலைவர் ஜெயவர்தனாவினால் அறிவிக்கப்பட்ட இணைப்பு சட்டவிரோதமானது எனக் கூறி அதனை செல்லுபடியற்றதாக்குவதாக 2006 அக்டோபர் 16 இல் உச்சநீதிமன்றம் தீர்ப்பு வழங்கியது. இதனை அடுத்து 2007 சனவரி 1 இல் வடகிழக்கு மாகாணசபை இரண்டாகப் பிரிக்கப்பட்டது. கிழக்கு மாகாண சபைக்கு 2008 மே 10 இல் முதலாவது தேர்தல் நடைபெற்றது. வட மாகாண சபை தேர்தல்கள் இடம்பெறவில்லை.

மாகாணசபைத் தேர்தலுக்கான வேட்பு மனுக்கள் 2013 சூலை 25 முதல் ஆகத்து 1 வரை ஏற்றுக் கொள்ளப்பட்டன. 210 வேட்புமனுக்கள் (பதிவு செய்யப்பட்ட கட்சிகளில் இருந்து 131 மனுக்களும், சுயேட்சைக் குழுக்களிடம் இருந்து 79 மனுக்களும்) தாக்கல் செய்யப்பட்ட நிலையில், 201 மனுக்கள் (அரசியல் கட்சிகளின் 126 உம், சுயேட்சைக் குழுக்களின் 75 உம்) ஏற்றுக் கொள்ளப்பட்டன. ஐக்கிய மக்கள் சுதந்திரக் கூட்டணி, ஐக்கிய தேசியக் கட்சி, மக்கள் விடுதலை முன்னணி ஆகியன அனைத்துப் 10 மாவட்டங்களிலும், தமிழ்த் தேசியக் கூட்டமைப்பு வடக்கு மாகாணத்தின் ஐந்து மாவட்டங்களிலும் போட்டியிடுகின்றன. சிறீலங்கா முஸ்லிம் காங்கிரசு ஏழு மாவட்டங்களில் தனித்தும் ஏனையவற்றில் ஐமசுகூ இல் இணைந்தும் போட்டியிடுகிறது.

3 மாகாணசபைகளுக்கும் 148 உறுப்பினர்களை தெரிவு செய்வதற்காக நடைபெற்ற தேர்தலில் வாக்களிப்பதற்கு 2012 ஆம் ஆண்டு வாக்காளர் பட்டியலின் படி வடக்கில் 7,14,488 பேரும், வடமேல் மாகாணத்தில் 17,54,218 பேரும், மத்திய மாகாணத்தில் 18,89,557 பேரும் தகுதி பெற்றனர். யாழ் மாவட்டத்தில் 426,703 பேரும், கிளிநொச்சியில் 68,589 பேரும், மன்னாரில் 72,420 பேரும், வவுனியாவில் 94,367 பேரும், முல்லைத்தீவில் 52,409 பேரும் வாக்களிக்கத் தகுதி பெற்றனர்.

தேர்தல்கள் நடைபெற்ற மூன்று மாகாணசபைகளில் இரண்டை ஐக்கிய மக்கள் சுதந்திரக் கூட்டணியும், ஒன்றை தமிழ்த் தேசியக் கூட்டமைப்பும் கைப்பற்றின.


</doc>
<doc id="185809" url="https://ta.wikipedia.org/wiki?curid=185809" title="சிவபெருமானின் பெயர் பட்டியல்">
சிவபெருமானின் பெயர் பட்டியல்

சைவ சமயத்தின் முழுமுதற் கடவுளான சிவபெருமானின் திருப்பெயர்களும், அவற்றின் பொருளும் இக்கட்டுரையில் பட்டியல் இடப்பட்டுள்ளன.




</doc>
<doc id="185815" url="https://ta.wikipedia.org/wiki?curid=185815" title="அட்டோத்திர சத நாமாவளி">
அட்டோத்திர சத நாமாவளி

அஷ்டோத்திர சத நாமாவளி என்பது இந்துக் கடவுள்களின் நூற்றியெட்டு பெயர்களை கொண்ட தொகுப்பாகும். நாம ஆவளி என்பதற்கு பெயர்களின் வரிசை என்று பொருளாகும். இப்பெயர்களை கூறி பூசை செய்ய ஏதுவாக அமைக்கப்பட்டுள்ளது.

சில அஷ்டோத்திர சத நாமாவளிகளின் பட்டியல் கீழே.


இலட்சார்ச்சனை


</doc>
<doc id="185819" url="https://ta.wikipedia.org/wiki?curid=185819" title="இலங்கை மாகாண சபைத் தேர்தல், 2004">
இலங்கை மாகாண சபைத் தேர்தல், 2004

2004 இலங்கை மாகாணசபைத் தேர்தல் 2004 ஏப்ரல் 24, 2004 சூலை 10 ஆகிய நாட்களில் இலங்கையின் ஏழு மாகாணசபைகளுக்கு உறுப்பினர்களைத் தேர்தெடுப்பதற்காக நடைபெற்றது. எட்டாவது மாகாணமான வடக்கு கிழக்கு மாகாண சபைக்குத் தேர்தல்கள் இடம்பெறவில்லை. இம்மாகாணசபை 1990 மார்ச்சு முதல் தேசிய நடுவண் அரசின் நேரடிக் கட்டுப்பாட்டில் இருந்தது. இலங்கையின் ஆளும் ஐக்கிய மக்கள் சுதந்திரக் கூட்டணி ஏழு மாகாணசபைகளையும் கைப்பற்றியது.

ஈழப்போரை முடிவுக்குக் கொண்டு வரும் பொருட்டு, இலங்கை-இந்திய ஒப்பந்தம் 1987 அக்டோபர் 29 இல் கையெழுத்திடப்பட்டது. இந்த ஒப்பந்தத்தின் முக்கிய அம்சம் இலங்கை அரசு அதன் மாகாணங்களுக்கு அதிகாரங்களைப் பகிர்ந்தளிப்பதாகும். இதன் படி 1987 நவம்பர் 14 இல் இலங்கை நாடாளுமன்றம் தனது அரசியலமைப்பில் 13வது திருத்தம் மற்றும் மாகாணசபைச் சட்டம் இல. 42 (1987) ஆகியவற்றை அறிவித்தது. 1988 பெப்ரவரி 3 ஆம் நாள் ஒன்பது மாகாணசபைகள் உருவாக்கப்பட்டன. மாகாணசபைகளுக்கான முதலாவது தேர்தல்கள் 1988 ஏப்ரல் 28 ஆம் நாள் வடமத்திய, வடமேல், சபரகமுவா, மற்றும் ஊவா ஆகிய மாகாணங்களுக்கு இடம்பெற்றன. 1988 சூன் 2 இல் மத்திய, தெற்கு, மற்றும் மேற்கு மாகாணங்களுக்கு தேர்தல்கள் நடத்தப்பட்டன. அன்று இலங்கையின் ஆளும் கட்சியாக இருந்த ஐக்கிய தேசியக் கட்சி (ஐதேக) ஏழு மாகாணசபைகளினதும் ஆட்சியைக் கைப்பற்றியது.

இலங்கை-இந்திய ஒப்பந்தத்தின் படி கிழக்கு மற்றும் வடக்கு மாகாணங்கள் ஒன்றிணைக்கப்பட்டு ஒரு நிருவாகத்தின் கீழ் கொண்டுவர இணக்கம் காணப்பட்டது. இவ்விணைப்பு நிரந்தர இணைப்பாக இருப்பதற்கு கிழக்கு மாகாணத்தில் 1988 திசம்பர் 31 இற்குள் பொது வாக்கெடுப்பு நடத்தப்பட வேண்டும் எனவும் தீர்மானிக்கப்பட்டது. ஆனாலும், இந்த பொது வாக்கெடுப்பை ஒத்திவைக்க இலங்கை அரசுத்தலைவருக்கு அதிகாரம் அளிக்கப்பட்டது. 1988 செப்டம்பர் 2 இல் அரசுத் தலைவர் ஜே. ஆர். ஜெயவர்தனா இரு மாகாணங்களையும் இணைத்து வடக்கு கிழக்கு மாகாண சபை என்ற ஒரு மாகாணசபையாக நிருவகிக்க உத்தரவு பிறப்பித்தார். இந்த இணைந்த மாகாணசபைக்கான தேர்தல் 1988 நவம்பர் 19 இல் நடத்தப்பட்டது. இந்தியாவின் ஆதரவில் இயங்கிய ஈழமக்கள் புரட்சிகர விடுதலை முன்னணி இத்தேர்தலில் வெற்றி பெற்றது. தமிழர் விடுதலைக் கூட்டணி இத்தேர்தலில் பங்கேற்கவில்லை.

1990, மார்ச்சு 1 அன்று, இந்திய அமைதி காக்கும் படையினர் இலங்கையை விட்டுப் புறப்படும் தறுவாயில், வடகிழக்கு மாகாணசபையின் முதலமைச்சர் அ. வரதராஜப் பெருமாள் மாகாணசபைக் கூட்டத்தில் தமிழீழத்தைப் பிரகடனப்படுத்தி விட்டு அமைதிப் படையினருடன் சேர்ந்து இந்தியா சென்றார். இதனை அடுத்து அரசுத்தலைவர் பிரேமதாசா மாகாணசபையைக் கலைத்து, நடுவண் அரசின் நேரடி ஆட்சியைக் கொண்டு வந்தார்.

1993 ஆம் ஆண்டில் வட-கிழக்குத் தவிர்ந்த ஏழு மாகாணங்களுக்கு 2வது தேர்தல்கள் இடம்பெற்றன. ஆறு மாகாணங்களில் ஆளும் ஐக்கிய தேசியக் கட்சி ஆட்சியைக் கைப்பற்றியது. மேற்கு மாகாணசபையை முக்கிய எதிர்க்கட்சிக் கூட்டணியான மக்கள் கூட்டணி கைப்பற்றியது. தெற்கு மாகாணத்தில் ஐதேகவின் சில உறுப்பினர்கள் கட்சி மாறியதை அடுத்து அங்கு 1994 ஆம் ஆண்டில் சிறப்புத் தேர்தல் நடத்தப்பட்டது. மக்கள் கூட்டணி வெற்றி பெற்றது.

3வது மாகாணசபைத் தேர்தல்கள் 1999 இல் வடகிழக்குத் தவிர்ந்த 7 மாகாணங்களுக்கு நடத்தப்பட்டன. ஆளும் மக்கள் கூட்டணி வடமத்திய மற்றும் வடமேற்கு மாகாணசபைகளைக் கைப்பற்றியது. ஏனைய மாகாணங்களில் சிறிய கட்சிகளின் துணையுடன் ஆட்சியமைத்தது. 2002 ஆம் ஆண்டில் மத்திய மாகாண சபையின் இலங்கை தொழிலாளர் காங்கிரஸ் உறுப்பினர்கள் மக்கள் கூட்டணிக்கான ஆதரவை விலக்கிக் கொண்டதை அடுத்து ஐதேக அங்கு ஆட்சியை மீண்டும் கைப்பற்றியது..

ஐக்கிய மக்கள் சுதந்திரக் கூட்டணி, ஏழு மாகாணசபைகளையும் கைப்பற்றியது.
2004 சூலை 10 இல் நடைபெற்ற மத்திய மாகாண சபைக்கான தேர்தல் முடிவுகள்:
2004 சூலை 10 இல் நடைபெற்ற வடமத்திய மாகாண சபைக்கான தேர்தல் முடிவுகள்:
2004 சூலை 10 இல் நடைபெற்ற வடமேல் மாகாண சபைக்கான தேர்தல் முடிவுகள்:
2004 சூலை 10 இல் நடைபெற்ற சபரகமுவா மாகாண சபைக்கான தேர்தல் முடிவுகள்:
2004 சூலை 10 இல் நடைபெற்ற தெற்கு மாகாண சபைக்கான தேர்தல் முடிவுகள்:
2004 சூலை 10 இல் நடைபெற்ற ஊவா மாகாண சபைக்கான தேர்தல் முடிவுகள்:
2004 சூலை 10 இல் நடைபெற்ற மேற்கு மாகாண சபைக்கான தேர்தல் முடிவுகள்:


</doc>
<doc id="185826" url="https://ta.wikipedia.org/wiki?curid=185826" title="இலங்கை மாகாண சபைத் தேர்தல், 1999">
இலங்கை மாகாண சபைத் தேர்தல், 1999

1999 இலங்கை மாகாண சபைத் தேர்தல்கள் 1999 ஆம் ஆண்டில் சனவரி 25, ஏப்ரல் 6, சூன் 10 ஆகிய நாட்களில் நடைபெற்றன. இலங்கையின் ஏழு மாகாணசபைகளுக்கு உறுப்பினர்களைத் தேர்தெடுப்பதற்காக நடைபெற்றது. எட்டாவது மாகாணமான வடக்கு கிழக்கு மாகாண சபைக்குத் தேர்தல்கள் இடம்பெறவில்லை. இம்மாகாணசபை 1990 மார்ச்சு முதல் தேசிய நடுவண் அரசின் நேரடிக் கட்டுப்பாட்டில் இருந்தது. இலங்கையின் ஆளும் மக்கள் கூட்டணி வடமத்திய, வடமேற்கு சபைகளைக் கைப்பற்றியது. ஏனைய ஐந்து மாகாணங்களிலும் இலங்கை தொழிலாளர் காங்கிரஸ் போன்ற சிறிய கட்சிகளின் ஆதரவுடன் மக்கள் கூட்டணி கைப்பற்றியது.

ஈழப்போரை முடிவுக்குக் கொண்டு வரும் பொருட்டு, இலங்கை-இந்திய ஒப்பந்தம் 1987 அக்டோபர் 29 இல் கையெழுத்திடப்பட்டது. இந்த ஒப்பந்தத்தின் முக்கிய அம்சம் இலங்கை அரசு அதன் மாகாணங்களுக்கு அதிகாரங்களைப் பகிர்ந்தளிப்பதாகும். இதன் படி 1987 நவம்பர் 14 இல் இலங்கை நாடாளுமன்றம் தனது அரசியலமைப்பில் 13வது திருத்தம் மற்றும் மாகாணசபைச் சட்டம் இல. 42 (1987) ஆகியவற்றை அறிவித்தது. 1988 பெப்ரவரி 3 ஆம் நாள் ஒன்பது மாகாணசபைகள் உருவாக்கப்பட்டன. மாகாணசபைகளுக்கான முதலாவது தேர்தல்கள் 1988 ஏப்ரல் 28 ஆம் நாள் வடமத்திய, வடமேல், சபரகமுவா, மற்றும் ஊவா ஆகிய மாகாணங்களுக்கு இடம்பெற்றன. 1988 சூன் 2 இல் மத்திய, தெற்கு, மற்றும் மேற்கு மாகாணங்களுக்கு தேர்தல்கள் நடத்தப்பட்டன. அன்று இலங்கையின் ஆளும் கட்சியாக இருந்த ஐக்கிய தேசியக் கட்சி (ஐதேக) ஏழு மாகாணசபைகளினதும் ஆட்சியைக் கைப்பற்றியது.

இலங்கை-இந்திய ஒப்பந்தத்தின் படி கிழக்கு மற்றும் வடக்கு மாகாணங்கள் ஒன்றிணைக்கப்பட்டு ஒரு நிருவாகத்தின் கீழ் கொண்டுவர இணக்கம் காணப்பட்டது. இவ்விணைப்பு நிரந்தர இணைப்பாக இருப்பதற்கு கிழக்கு மாகாணத்தில் 1988 திசம்பர் 31 இற்குள் பொது வாக்கெடுப்பு நடத்தப்பட வேண்டும் எனவும் தீர்மானிக்கப்பட்டது. ஆனாலும், இந்த பொது வாக்கெடுப்பை ஒத்திவைக்க இலங்கை அரசுத்தலைவருக்கு அதிகாரம் அளிக்கப்பட்டது. 1988 செப்டம்பர் 2 இல் அரசுத் தலைவர் ஜே. ஆர். ஜெயவர்தனா இரு மாகாணங்களையும் இணைத்து வடக்கு கிழக்கு மாகாண சபை என்ற ஒரு மாகாணசபையாக நிருவகிக்க உத்தரவு பிறப்பித்தார். இந்த இணைந்த மாகாணசபைக்கான தேர்தல் 1988 நவம்பர் 19 இல் நடத்தப்பட்டது. இந்தியாவின் ஆதரவில் இயங்கிய ஈழமக்கள் புரட்சிகர விடுதலை முன்னணி இத்தேர்தலில் வெற்றி பெற்றது. தமிழர் விடுதலைக் கூட்டணி இத்தேர்தலில் பங்கேற்கவில்லை.

1990, மார்ச்சு 1 அன்று, இந்திய அமைதி காக்கும் படையினர் இலங்கையை விட்டுப் புறப்படும் தறுவாயில், வடகிழக்கு மாகாணசபையின் முதலமைச்சர் அ. வரதராஜப் பெருமாள் மாகாணசபைக் கூட்டத்தில் தமிழீழத்தைப் பிரகடனப்படுத்தி விட்டு அமைதிப் படையினருடன் சேர்ந்து இந்தியா சென்றார். இதனை அடுத்து அரசுத்தலைவர் பிரேமதாசா மாகாணசபையைக் கலைத்து, நடுவண் அரசின் நேரடி ஆட்சியைக் கொண்டு வந்தார்.

1993 ஆம் ஆண்டில் வட-கிழக்குத் தவிர்ந்த ஏழு மாகாணங்களுக்கு 2வது தேர்தல்கள் இடம்பெற்றன. ஆறு மாகாணங்களில் ஆளும் ஐக்கிய தேசியக் கட்சி ஆட்சியைக் கைப்பற்றியது. மேற்கு மாகாணசபையை முக்கிய எதிர்க்கட்சிக் கூட்டணியான மக்கள் கூட்டணி கைப்பற்றியது. தெற்கு மாகாணத்தில் ஐதேகவின் சில உறுப்பினர்கள் கட்சி மாறியதை அடுத்து அங்கு 1994 ஆம் ஆண்டில் சிறப்புத் தேர்தல் நடத்தப்பட்டது. மக்கள் கூட்டணி வெற்றி பெற்றது.

ஆளும் மக்கள் கூட்டணி வடமத்திய, வடமேற்கு சபைகளைக் கைப்பற்றியது. ஏனைய ஐந்து மாகாணங்களிலும் இலங்கை தொழிலாளர் காங்கிரஸ் போன்ற சிறிய கட்சிகளின் ஆதரவுடன் மக்கள் கூட்டணி கைப்பற்றியது.
1999 ஏப்ரல் 6 இல் நடந்த மத்திய மாகாணசபைத் தேர்தல் முடிவுகள்:
1999 ஏப்ரல் 6 இல் நடந்த வடமத்திய மாகாணசபைத் தேர்தல் முடிவுகள்:

1999 சனவரி 25 இல் நடந்த வடமேற்கு மாகாணசபைத் தேர்தல் முடிவுகள்:

1999 ஏப்ரல் 6 இல் நடந்த சபரகமுவா மாகாணசபைத் தேர்தல் முடிவுகள்:
1999 சூன் 10 இல் நடந்த தெற்கு மாகாணசபைத் தேர்தல் முடிவுகள்:
1999 ஏப்ரல் 6 இல் நடந்த ஊவா மாகாணசபைத் தேர்தல் முடிவுகள்:

1999 ஏப்ரல் 6 இல் நடந்த மேற்கு மாகாணசபைத் தேர்தல் முடிவுகள்:



</doc>
<doc id="185832" url="https://ta.wikipedia.org/wiki?curid=185832" title="நடுவட்டம் கோபாலகிருஷ்ணன்">
நடுவட்டம் கோபாலகிருஷ்ணன்

நடுவட்டம் கோபாலகிருஷ்ணன் என்பவர் மலையாளத்திற்கு செம்மொழி நிலை வழங்கக் கோரியவர்களில் ஒருவர். மலையாளம் 1500 ஆண்டுகள் பழமையானது என்று கூறி, கேரள மாநில அரசுக்கு தன் கோரிக்கையைச் சமர்ப்பித்துள்ளார்.

இவர் 1951 பிப்பிரவரி 3 ஆம் நாள் ஆலப்புழை மாவட்டத்தின் நடுவட்டம் என்ற ஊரில் பிறந்தார். இவரது பெற்றோர் பெரும்பள்ளில் பரமேஸ்வரன் நாயர், தங்கம்மை ஆவர்.




</doc>
<doc id="185833" url="https://ta.wikipedia.org/wiki?curid=185833" title="காசி விசுவநாதர் கோயில்">
காசி விசுவநாதர் கோயில்

காசி விசுவநாதர் கோயில் (ஹிந்தி:काशी विश्वनाथ मंदिर, காசி விஸ்வநாத் மந்தீர்) என்பது மிகவும் புகழ்வாய்ந்த சிவபெருமானின் கோயிலாகும். இக்கோயில் உத்திரப்பிரதேச மாநிலம், வாரணாசி எனும் இடத்தில் அமைந்துள்ளது. வாரணாசி என்று தற்போது அழைக்கப்பட்டாலும், பழங்காலத்தில் காசி என அழைக்கப்பட்டமையினால் இத்தலம் காசி விஸ்வநாதர் கோயில் என அழைக்கப்படுகின்றது. இது ஒரு தேவார வைப்புத்தலமாகும். 

விஸ்வநாதர் என்றால் அகிலத்தினை ஆள்பவர் என்று பொருளாகும்.

தசாஸ்வேமேத் (காட்) நதிக்கரையிலிருந்து ஒரு குறுகிய தெரு கோயில் பக்கம் செல்கிறது. கோயிலின் மூலஸ்தானத்தைக் கொண்ட சிறிய ஆலயத்தை 1780ஆம் ஆண்டு இந்தூர் மகாராணி அகல்யா பாய் ஹோல்கரால் கட்டப்பட்டது. 1835ஆம் ஆண்டு பஞ்சாப் மன்னர் மகாராஜா ரஞ்சித் சிங், ஒரு டன் தங்கத்தைப் பரிசாக அளித்து இப்போதிருக்கும் தங்கக் கோபுரத்தை அமைத்தார். 1841ஆம் ஆண்டு நாக்பூரைச் சேர்ந்த போஸ்லே குடும்பத்தினர், கருவறையின் மூன்று நுழைவாயில்களுக்கு வெள்ளிக் கவசங்களை அமைத்தனர். வடக்கு வாயிலுக்கு மட்டும் வெள்ளிக்கவசம் இல்லாமலேயே இருந்தது. அதற்கான கவசம் அண்மையில் அமைக்கப்பட்டது. 

இக்கோயிலில் மணி அடிக்கும் சத்தம் கேட்கும்போது மக்கள் அனைவரும் தலையை குனிந்துகொள்கின்றனர். சிவனை இலைகளைப் போல் நிறைய நல்ல பாம்புகளுடன் அலங்கரித்த நிழல்கள் இருக்கும்போது அவர் தலையில் கங்கை நீரை ஊற்ற வைத்தும், ஐந்து தடவை செய்யும் ஆரத்தி முக்கியமானது. பூஜை நடக்கும்போது நூற்றுக்கணக்கான மணி ஓசைகளும், மேள தாளங்களும் வாசிக்கும்போது கோயிலின் உள்ளே நுழைய மிகவும் உற்சாகம் கொடுக்கிறது.

இக்கோயிலின் உயரம் 51 அடிகளாகும். கோயிலின் உள்ளே சிவலிங்கம் வைக்கப்பட்டு இருக்கிறது. இந்த சிவலிங்கம் காசியில் பிரசித்தி பெற்றது. கோயிலின் உள்ளே நேபாள மன்னரால் கொடுக்கப்பட்ட ஒரு பெரிய மணி தொங்கவிடப்பட்டு இருக்கிறது. இதன் சத்தம் நீண்ட தூரம் கேட்கிறது. காலையிலும் மாலையிலும் விசுவநாதருக்கு பூசைகள் நடத்தப்பெறுகின்றன. காசி விசுவநாதரால் காசி முக்கிய ஸ்தலமாக இருக்கிறது. கோயிலுக்குச் செல்லும் பாதை மிகவும் குறுகியதாக உள்ளது.

அன்னபூர்ணா கோயில், காசி விசுவநாதர் கோயில் வளாகத்தில் உள்ளது. 

காசி விசாலாட்சி கோயில், காசி விசுவநாதர் கோயிலுக்குச் செல்லும் வழியில் வலப்புறத்தில் உள்ளது. 

வாரணாசியில் கங்கை ஆற்றின் கரையில் தினமும் கங்கை ஆறுக்கு ஆர்த்தி வழிபாடு நடத்தப்படுகிறது.
இந்நிகழ்வை கங்கா ஆர்த்தி என்கின்றனர். கோயிலுக்கு வரும் பக்தர்கள் கங்கா ஆர்த்தியை ஆர்வமுடன் பார்க்க வருகின்றார்கள்.

இந்த கோவிலுக்கு வரும் பக்தர்களில் பெண்கள் சேலை அணிந்துதான் கோவிலுக்குள் வர வேண்டும். ஆண்கள் டவுசர், கை பகுதி இல்லாத மேல் சட்டை அணிந்து கோவிலுக்குள் வர அனுமதி கிடையாது.

239 ஆண்டுகளுக்குப் பின்னர் இக்கோயிலின் குடமுழுக்கு 5 சூலை 2018இல் நடைபெற்றது. 



</doc>
<doc id="185839" url="https://ta.wikipedia.org/wiki?curid=185839" title="இலங்கை மாகாண சபைத் தேர்தல், நவம்பர் 1988">
இலங்கை மாகாண சபைத் தேர்தல், நவம்பர் 1988

இலங்கை மாகாண சபைத் தேர்தல்கள் 1988 நவம்பர் 19 இல் இலங்கையில் புதிதாக உருவாக்கப்பட்ட வடகிழக்கு மாகாணசபைக்கு நடைபெற்றது.

ஈழப்போரை முடிவுக்குக் கொண்டு வரும் பொருட்டு, இலங்கை-இந்திய ஒப்பந்தம் 1987 அக்டோபர் 29 இல் கையெழுத்திடப்பட்டது. இந்த ஒப்பந்தத்தின் முக்கிய அம்சம் இலங்கை அரசு அதன் மாகாணங்களுக்கு அதிகாரங்களைப் பகிர்ந்தளிப்பதாகும். இதன் படி 1987 நவம்பர் 14 இல் இலங்கை நாடாளுமன்றம் தனது அரசியலமைப்பில் 13வது திருத்தம் மற்றும் மாகாணசபைச் சட்டம் இல. 42 (1987) ஆகியவற்றை அறிவித்தது. 1988 பெப்ரவரி 3 ஆம் நாள் ஒன்பது மாகாணசபைகள் உருவாக்கப்பட்டன. மாகாணசபைகளுக்கான முதலாவது தேர்தல்கள் 1988 ஏப்ரல் 28 ஆம் நாள் வடமத்திய, வடமேல், சபரகமுவா, மற்றும் ஊவா ஆகிய மாகாணங்களுக்கு இடம்பெற்றன. 1988 சூன் 2 இல் மத்திய, தெற்கு, மற்றும் மேற்கு மாகாணங்களுக்கு தேர்தல்கள் நடத்தப்பட்டன. அன்று இலங்கையின் ஆளும் கட்சியாக இருந்த ஐக்கிய தேசியக் கட்சி (ஐதேக) ஏழு மாகாணசபைகளினதும் ஆட்சியைக் கைப்பற்றியது.

இலங்கை-இந்திய ஒப்பந்தத்தின் படி கிழக்கு மற்றும் வடக்கு மாகாணங்கள் ஒன்றிணைக்கப்பட்டு ஒரு நிருவாகத்தின் கீழ் கொண்டுவர இணக்கம் காணப்பட்டது. இவ்விணைப்பு நிரந்தர இணைப்பாக இருப்பதற்கு கிழக்கு மாகாணத்தில் 1988 திசம்பர் 31 இற்குள் பொது வாக்கெடுப்பு நடத்தப்பட வேண்டும் எனவும் தீர்மானிக்கப்பட்டது. ஆனாலும், இந்த பொது வாக்கெடுப்பை ஒத்திவைக்க இலங்கை அரசுத்தலைவருக்கு அதிகாரம் அளிக்கப்பட்டது. 1988 செப்டம்பர் 2 இல் அரசுத் தலைவர் ஜே. ஆர். ஜெயவர்தனா இரு மாகாணங்களையும் இணைத்து வடக்கு கிழக்கு மாகாண சபை என்ற ஒரு மாகாணசபையாக நிருவகிக்க உத்தரவு பிறப்பித்தார். இந்த இணைந்த மாகாணசபைக்கான தேர்தல் 1988 நவம்பர் 19 இல் நடத்தப்பட்டது. இந்தியாவின் ஆதரவில் இயங்கிய ஈழமக்கள் புரட்சிகர விடுதலை முன்னணி இத்தேர்தலில் வெற்றி பெற்றது. தமிழர் விடுதலைக் கூட்டணி இத்தேர்தலில் பங்கேற்கவில்லை.

போட்டி எதுவும் இல்லாததால் ஈழமக்கள் புரட்சிகர விடுதலை முன்னணி அனைத்து 19 இடங்களையும் கைப்பற்றியது.

போட்டி எதுவும் இல்லாததால் ஈழமக்கள் புரட்சிகர விடுதலை முன்னணி அனைத்து 3 இடங்களையும் கைப்பற்றியது.

போட்டி எதுவும் இல்லாததால் ஈழமக்கள் புரட்சிகர விடுதலை முன்னணி அனைத்து 5 இடங்களையும் கைப்பற்றியது.

போட்டி எதுவும் இல்லாததால் ஈழமக்கள் புரட்சிகர விடுதலை முன்னணி அனைத்து 5 இடங்களையும் கைப்பற்றியது.

போட்டி எதுவும் இல்லாததால் ஈழமக்கள் புரட்சிகர விடுதலை முன்னணி அனைத்து 4 இடங்களையும் கைப்பற்றியது.
1988 டிசம்பர் 10 இல் ஈழமக்கள் புரட்சிகர விடுதலை முன்னணியின் தலைவர் அ. வரதராசப் பெருமாள் வடகிழக்கு மாகானசபையின் முதலாவது முதலமைச்சரானார்.

1990, மார்ச்சு 1 அன்று, இந்திய அமைதி காக்கும் படையினர் இலங்கையை விட்டுப் புறப்படும் தறுவாயில், வடகிழக்கு மாகாணசபையின் முதலமைச்சர் அ. வரதராஜப் பெருமாள் மாகாணசபைக் கூட்டத்தில் தமிழீழத்தைப் பிரகடனப்படுத்தி விட்டு அமைதிப் படையினருடன் சேர்ந்து இந்தியா சென்றார். இதனை அடுத்து அரசுத்தலைவர் பிரேமதாசா மாகாணசபையைக் கலைத்து, நடுவண் அரசின் நேரடி ஆட்சியைக் கொண்டு வந்தார்.

2006 சூலை 14 இல், வடக்கு, கிழக்கு மாகாணங்களின் இணைப்புக்கு எதிராக தெற்குப் பகுதியில் நீண்ட காலம் இடம்பெற்று வந்த போராட்டங்களை அடுத்து, சிங்களத் தேசியவாத அரசியல் கட்சியான மக்கள் விடுதலை முன்னணி, வட, கிழக்கு மாகாணங்களைப் பிரிக்க உச்சநீதிமன்றத்தில் வழக்குத் தொடுத்தது. 2006 அக்டோபர் 16 இல் வடகிழக்கு இணைப்பு செல்லுபடியாகாதென உச்சநீதிமன்றம் தீர்ப்பளித்தது. இதனை அடுத்து 2007 சனவரி 1 இல் இரு மாகாணங்களும் மீண்டும் பிரிக்கப்பட்டன.

2008 மே மாதம் வரை இரு மாகாணங்களும் இலங்கை நடுவண் அரசின் நேரடி நிருவாகத்தின் கீழ் இருந்து வந்தன. கிழக்கு மாகாண சபைக்கான தேர்தல் 2008 ஆம் ஆண்டில் இடம்பெற்றது. வடக்கில் தேர்தல்கள் இடம்பெறவில்லை.


</doc>
<doc id="185840" url="https://ta.wikipedia.org/wiki?curid=185840" title="பபேசியே">
பபேசியே

நாடுகளில் மிகுதியாக காணப்படுகின்றன, இக்குடும்பத் தாவரங்களுள், 100 பேரினங்களும், 754 சிற்றினங்களும் இந்தியாவில் வளர்வதாக கண்டறியப் பட்டுள்ளன. தமிழில் இதன் பெயரை அவரைக் குடும்பம் அல்லது பருப்பினக் குடும்பம் எனலாம்.







</doc>
<doc id="185844" url="https://ta.wikipedia.org/wiki?curid=185844" title="என். எஸ். மாதவன்">
என். எஸ். மாதவன்

என். எஸ். மாதவன் என்பவர் முன்னணி மலையாள இலக்கியவாதிகளில் ஒருவர். இவர் எழுதும் புதினங்கள், சிறுகதைகள், பயணக் கட்டுரைகள் ஆகியன பிரபலமாக அறியப்படுகின்றன.

மாதவன், எறணாக்குளத்தில் 1948 ஆம் ஆண்டு பிறந்தார். எறணாக்குளத்தில் உள்ள மகாராஜா கல்லூரியில் பொருளியல் படித்தார். பின்னர், திருவனந்தபுரத்தில் உள்ள கேரளப் பல்கலைக்கழகத்தில் பொருளியில் முதுகலை பயின்றார். மலையாள இலக்கிய நாளேடான மாத்ருபூமி நடத்திய போட்டியில், சிசு என்ற தலைப்பில் சிறுகதை எழுதி முதற்பரிசை வென்றார். 1975 ஆம் ஆண்டில், இந்திய ஆட்சிப் பணியில் சேர்ந்து பீகாரில் பணியாற்றினார்.





</doc>
<doc id="185847" url="https://ta.wikipedia.org/wiki?curid=185847" title="பரணி (புதினம்)">
பரணி (புதினம்)

பரணி என்னும் தமிழ் நாவலை எழுதியவர் ஜெயசாந்தி ஆவார். இந்நாவலின் முதற்பதிப்பு டிசம்பர் 2001 -ல் வெளிவந்தது. சென்னையிலுள்ள மதி நிலையத்தினர் இந்நாவலை பதிப்பித்துள்ளார்கள். இந்நாவலுக்கு தமிழ் முன்னுரையை பிரதிபா ஜெயசந்திரனும், ஆங்கில முன்னுரையை பாதிரியார் அமலதாசும் எழுதியுள்ளார்கள். இதில், பெண்களுக்கெதிரான ஒடுக்குமுறை, சாதிப் பிரச்சனை ஆகியவை கதாபாத்திரங்கள் மூலமாகவே சொல்லப்படுகிறது. மேலும், கதாபாத்திரங்கள் வாயிலாகவே, பெண்விடுதலைக்கான சாத்தியங்களையும் ஆராய்கிறது. பல தலித்திய சிந்தனைகள் இந்நாவலில் பதிவு செய்யப்பட்டுள்ளது.

ஆகஸ்ட் 2002-ல் வெளிவந்த இந்தியா டுடே பத்திரிகையில் இந்த நாவலை 'கேள்விகளை எழுப்பும் தலித்திய நாவல்' என்று குறிப்பிட்டு விமர்சனம் எழுதியுள்ளார் சிவகாமி ஐ.ஏ.எஸ். பெரியாரியம் தொடர்பான திராவிட இயக்கங்கள் கலப்பு மணத்தை சாதி ஒழிப்புக்கான தீர்வாக முன்மொழிந்தன. தமிழ் தேசிய இயக்கத்தினர் இன்னும் அதை சொல்லிக் கொண்டிருக்கிறார்கள். ஆனால் அதையெல்லாம் போட்டுடைக்கிறது பரணி நாவல் என அந்த விமர்சனக் கட்டுரையில் சிவகாமி கூறியுள்ளார். தென் மாவட்டங்களின் சாதியக் கலவரங்களின் எதிரொலிதான் பரணி. கூட்டுக்குடும்ப வாழ்க்கையின் ஊசிப் போன அவியல், வேலைக்காரிகளின் உயிரை வாங்கி பொழுதெல்லாம் சும்மாயிருந்து ஆண் துணைக்கு ஏங்குவது, நீயா நானா என்று மொக்கையாக ஆண் வர்க்கத்தைப் பெண்ணியம் என்ற பெயரில் சாடி, சாதி மத ஆழங்களில் வண்டி மண்ணைக் கொட்டிக் கொண்டிருந்த எழுத்துக்களின் காலம் முடிந்துவிட்டது என்பதன் அறிகுறிதான் பரணி.

"நாவலின் உருவ அமைப்பு அம்மா பரணிக்கு எழுதிய கடிதம், பரணி எழுதிய சிறுகதை, கடிதம், பிற்சேர்க்கை என புதுமையாக உள்ளது. முதல் நாவலின் நிறை, அதன் குறைகளோடு என்றாலும் நம்பிக்கை தரக்கூடிய சிறந்த எழுத்தாளர் வரிசையில் ஜெயசாந்தியும் வைத்துப் பார்க்கப்படுவார்." என்று அந்த விமர்சனக் கட்டுரையில் கூறப்பட்டிருந்தது.
ஜெயசாந்தியின் இடுகைகள்


</doc>
<doc id="185848" url="https://ta.wikipedia.org/wiki?curid=185848" title="இ. சந்தோஷ் குமார்">
இ. சந்தோஷ் குமார்

இ. சந்தோஷ் குமார் ஒரு மலையாள சிறுகதை எழுத்தாளர் ஆவார். இவர் எழுதிய அந்தனகாரனழி என்ற புதினத்திற்காக இலக்கிய விருது பெற்றுள்ளார். 

இவர் 1969 இல், திருச்சூர் மாவட்டத்தில் உள்ள பட்டிக்காட் என்னும் கிராமத்தில் பிறந்தார். இவரது பெற்றோர் கோவிந்தன் குட்டி, விஜயலட்சுமி ஆவர். பட்டிக்காட் அரசு மேனிலைப் பள்ளியிலும், ஸ்ரீ கேரள வர்மா கல்லூரியிலும் சென் தோமஸ் கல்லூரியிலும் பயின்றார்.




</doc>
<doc id="185850" url="https://ta.wikipedia.org/wiki?curid=185850" title="இடது விடுதலை முன்னணி">
இடது விடுதலை முன்னணி

இடது விடுதலை முன்னணி ("Left Liberation Front") என்பது இலங்கையின் ஓர் இடதுசாரி அரசியல் கூட்டணி ஆகும். இக்கூட்டணி 1998 ஆம் ஆண்டில் புதிய இடது முன்னணி ("New Left Front") என்ற பெயரில் நவ சமசமாசக் கட்சி, மற்றும் மக்கள் கூட்டணி, மக்கள் விடுதலை முன்னணி ஆகியவற்றின் முன்னாள் உறுப்பினர்கள் சிலரும் இணைந்து உருவாக்கப்பட்டது. இக்கூட்டணியின் தற்போதைய உறுப்புக் கட்சிகள்:


ஆகியவையாகும்.

2005 அரசுத் தலைவர் தேர்தலில், புதிய இடது முன்னணியின் வேட்பாளராக சாமில் ஜயநெத்தி என்பவர் போட்டியிட்டு 9,296 வாக்குகள் பெற்று ஆறாவதாக வந்தார்.

இக்கூட்டணி "இடது முன்னணி" என்றும், பின்னர் 2010 ஆம் ஆண்டில் "இடது விடுதலை முன்னணி" என்றும் இரு தடவைகள் தனது பெயரை மாற்றிக் கொண்டது.


</doc>
<doc id="185853" url="https://ta.wikipedia.org/wiki?curid=185853" title="கோலோகம்">
கோலோகம்

கோலோகம் என்பது கிருஷ்ணனும் ராதையும் கோபியரும் வாழும் லோகமாக (உலகம்) இந்து தொன்மவியல் புராணங்கள் குறிப்படுகின்றன. திருமாலின் உலகமான வைகுண்டத்தின் ஊர்த்தவ பாகத்தில் இந்த கோலோகம் இருப்பதாக கூறப்பட்டுள்ளது. கோ என்றால் பசுவாகும், கோலோகம் என்பது பசுவின் உலகம் என்று பொருள்படுகிறது. இந்த லோகமானது ஆனுலகு (ஆ-பசு) என்றும் அறியப்படுகிறது.

தேவர்களும் அசுரர்களும் அமிழ்தம் வேண்டி கடைந்த பாற்கடலிருந்து தோன்றிய நந்தா, பத்திரை, சுரபி, சுசீலை, சுமனை என்ற ஐந்து தெய்வீக பசுக்கள் இங்கு வசிக்கின்றன. இந்த உலகின் அரசனாக கிருஷ்ணனும், அரசியாக ராதையும் உள்ளார்கள்.

கார்த்திகை மாதத்தில் ராசமண்டபம் கட்டி பூசையையும் பஜனையும் செய்வோர் கோலோகத்தினை அடையலாமென மகாபுராணங்களில் ஒன்றான பிரம வைவர்த்த புராணம் கூறுகிறது.



</doc>
<doc id="185854" url="https://ta.wikipedia.org/wiki?curid=185854" title="ஆல்பர்ட் ஹாப்மன்">
ஆல்பர்ட் ஹாப்மன்

ஆல்பர்ட் ஹாஃப்மன் ("Albert Hofmann", சனவரி 11, 1906 – ஏப்ரல் 29, 2008) சுவிட்சர்லாந்தைச் சேர்ந்த ஓர் அறிவியலாளர் ஆவார்.இவர் லைசெர்ஜிக் ஆசிட் டைதைலமைடு (எல்எஸ்டி) எனப்படும் போதை மருந்தை வேதிவினைகளால் செயற்கையாகச் சேர்த்த, உட்கொண்ட, அதன் இல்பொருள்தோற்றம் விளைவிக்கும் பண்பை உணர்ந்த முதல் நபராக அறியப்படுகிறார். மேலும் மாயத்தோற்றக் காளான்களில் முதன்மையான சேர்மங்களாக "சிலோசைபின்", "சிலோசின்" ஆகியவற்றை அடையாளப்படுத்திய, தனிப்படுத்திய, செயற்கையாக சேர்த்த முதல் நபராகவும் உள்ளார். நூற்றுக்கும் மேற்பட்ட அறிவியல் கட்டுரைகளையும் பல நூல்களையும் எழுதியுள்ளார். இவற்றில் "எல்எஸ்டி: மை பிராப்ளம் சைல்டு" என்ற நூல் முதன்மையானதாகும். 2007இல் "த டெலிகிராப்" இதழ் வெளியிட்ட 100 வாழும் அறிவாளிகளின் பட்டியலில் இவரும் டிம் பேர்னேர்ஸ்-லீயும் இணைந்து முதலிடம் பெற்றனர்.


</doc>
<doc id="185855" url="https://ta.wikipedia.org/wiki?curid=185855" title="பிரம்மாண்டம்">
பிரம்மாண்டம்

இந்து தொன்மவியலின் அடிப்படையில் பிரம்மாண்டம் என்பது பதினான்கு உலகங்களில் தொகுப்பாகும். இந்த உலகங்கள் அனைத்தும் மாயையால் ஆனவை என்றும், நிலையாக இல்லாமல் அழிந்து போவன என்றும் புராணங்கள் கூறுகின்றன. இந்த உலகங்களின் தொகுப்பான பிரம்மாண்டத்தின் இறைவனை பிரம்மாண்ட நாயகன் என்றும், இறைவியை பிரம்மாண்ட நாயகி என்றும் அழைக்கின்றனர்.

இந்த பிரம்மாண்டமானது உச்ச லோகம், மத்ய லோகம், நீச லோகம் என மூன்று பகுதிகளாக உள்ளதாக கீதையில் கூறப்பட்டுள்ளது.



</doc>
<doc id="185857" url="https://ta.wikipedia.org/wiki?curid=185857" title="மணிமேகலைப் பிரசுரம்">
மணிமேகலைப் பிரசுரம்

மணிமேகலைப் பிரசுரம் (Manimekalai Publishers) சென்னை, தியாகராய நகரில் உள்ள தணிகாசலம் சாலையில் (தமிழ்நாடு மின்சாரவாரியம் எதிரில்) அமைந்துள்ளது. தமிழ்வாணன், மணிமேகலை தம்பதியின் புதல்வர்கள் மணிமேகலைப் பிரசுரத்தை நடத்துகிறார்கள். இப்பிரசுரத்தின் நிர்வாக இயக்குனராக ரவி தமிழ்வாணனும், பல எழுத்தாளர்களைக் கொண்ட ஆசிரியர் குழுவின் தலைவராக லேனா தமிழ்வாணனும் உள்ளனர். இப்பதிப்பகத்திலிருந்து வருடத்திற்கு சுமார் ஐநூறு நூல்கள் வெளியிடப்படுகின்றன. 


</doc>
<doc id="185858" url="https://ta.wikipedia.org/wiki?curid=185858" title="மாயாப் பிரலாபம்">
மாயாப் பிரலாபம்

மாயாப் பிரலாபம் என்னும் நூல் 15 ஆம் நூற்றாண்டில் வாழ்ந்த கண்ணுடைய வள்ளல் என்பவரால் எழுதப்பட்டது. 'மாயை' என்னும் பெண் மற்றவர் கற்பித்ததை மறந்துவிட்டுப் புலம்புகிறாள். பிரலாபம் என்பது புலம்புதல். இந்த நூலில் 84 வெண்பாக்கள் உள்ளன. நூல் பல்லமுறை அச்சிடப்பட்டுள்ளது. இந்த நூலின் சிறப்புப் பாயிரம் 
என இதனைக் குறிப்பிடுகிறது. 


</doc>
<doc id="185859" url="https://ta.wikipedia.org/wiki?curid=185859" title="மாவிந்தம்">
மாவிந்தம்

மாவிந்தம் என்னும் நூல் தனி நூலாக அச்சிடப்பட்டுள்ளது. இது பெருந்தேவனார் பாரதத்தின் இறுதிப் பகுதி. பாண்டவர் வைகுந்தம் சேர்வதைக் கூறும் செய்திகள் அடங்கிய நூல். இதன் காலம் 9 ஆம் நூற்றாண்டு. 

நிடத நாட்டின் தலைநகரம் மாவிந்தம். 
இந்த நூல் சொல்லும் கதையின் சுருக்கம் இவ்வாறு உள்ளது.

முன்னோரின் தீரச் செயல்களைக் கேட்டால் தன்னைப் பிடித்திருக்கும் வினை நீங்கும் என அறிந்து 'சனமேனன்' கேட்க, வேதவியாசன் சொல்லுகிறான். - தருமன் ஆட்சிக் காலத்தில் கலியுகம் பிறந்துவிட்டபடியால் நல்லோர் இருத்தலாகாது என்று தான் உலகத்தை விட்டு நீங்கப் போவதைக் கண்ணன் தருமனிடம் கூறினான். சிறுமியர் விளையாட்டாக ஒரு சிறுமியின் வயிற்றில் பிள்ளைத்தாய்ச்சி போல் சீலையைக் கட்டி "இவள் வயிற்றில் பிறக்கப்போவது ஆணா, பெண்ணா" என்று துருவாச முனிவரிடம் கேட்டனர். முனிவர் சினம் கொண்டு "இவள் உங்களுக்கும், உங்கள் சாமிக்கும் எமனாய் இருக்கவல்ல ஓர் இரும்பு-உலக்கையைப் பெறுவாள்" என்றார். சீலை இரும்பு உலக்கையாக மாறிவிட்டது. அவர்கள் அரத்தால் இரும்பு உலக்கையை இராவிக் கடலில் வீசினர். பொடி சம்பங்கோரையாக வளர்ந்தது. துவராபதி அரச குமாரர்கள் தம்முள் சண்டையிட்டுக்கொண்டபோது அந்தச் சம்பங்கோரைகளைப் பிடுங்கி ஒருவரை ஒருவர் அடித்துக்கொண்டு மாண்டனர். உலக்கையில் இருந்த ஒரு துண்டத்தை ஒரு மீன் விழுங்கியது. அம் மீனைப் பிடித்த வேடன் தன் அம்பில் குத்தி வைத்திருந்தான். வேட்டையாடும்போது மானை வீழ்த்திய அந்த உம்பு கண்ணன் காலடியில் குத்தியது. கண்ணன் அருச்சுனனை அதைத்துத் துவரைப்பதி மக்களை வேறிட்டதிற்கு அழைத்துச் செல்லுமாறு அருச்சுனனிடம் கூறிவிட்டு வைகுந்தம் சென்றான். துவராபதியைக் கடல் கொண்டது. 

கலியுகம் வந்துவிட்டதை உணர்ந்த தருமன் தன் ஆட்சிப் பொறுப்புகளைப் பரிச்சித்து என்பவனிடம் ஒப்படைத்துவிட்டுத் தம்பியரும், துரோபதிநும் புடைசூழ வைகுந்தம் செல்லலானான். வழியில் விநாயகரையும், சேத்திர பாலகனையும் கண்டு வழி கேட்டுக்கொண்டு சென்றான். தரும நெறியையே கடைப்பிடித்து நாடாண்டவன் தருமன் என்பதை உணர்ந்து மேகநாதன் வழி காட்டி அனுப்பிவைத்தான். வழியில் தருமன் சத்திவிருடி என்னும் முனிவனை வணங்கிச் சென்றான். பெரிய மலை ஒன்றின் சாபம், அசுவமுகி என்னும் அரக்கியின் சாபம் ஆகியவற்றைப் போக்கினான். பின்னர் மாகாளியின் அருளைப் பெற்றுச் செல்லும் வழியில் திரௌபதி இறந்தாள். அடுத்து வானர வீரர்களையும், கருடாழ்வாரையும் கடந்து சென்றபோது முத்தலில் சகாதேவனும், அடுந்நு நகுலனும் உயிர் துறந்தனர். பின்னர் பரமேஸ்வரனைப் பார்த்துவிட்டுச் சென்றான். வழியில் தருமனை விழுங்க வந்த ஒரு பாம்பை வீமன் வெட்டி வீழ்த்தினான். அது தன் சாபம் நீங்கி இருடி-மகனாக மாறியது. அடுத்து அருச்சுனன் இறந்தான். பின்னர் எஞ்சிய இருவரையும் தாக்கிய ஒரு பன்றியை வீமன் வீழ்த்தியபோது அது சாபம் நீங்கி முனிவன்-மகனாக மாஆறியது. வீமனை திருமாலின் தூதர்கள் வந்து அழைத்துச் சென்றனர்.

தருமன் ஒரு புருஷ-மிருகத்திடம் வழி கேட்டுக்கொண்டு தனியே சென்றான். தெய்வமாகிய தர்மராசன் தருமனைச் சோதிக்க எண்ணி புழுத்த நாயின் உருவத்தோடு பின் தொடர்ந்தான். தருமன் அந்த நாயைத் தன் தலையில் தூக்கிக்கொண்டு ஒர் ஆற்றைக் கடந்தான். பின்னர் தரும-தெய்வம் "நீ உன் உடலுடனேயே சுவர்க்கம் புகுவாய்" என வரம் தந்து சென்றது. அங்குத் தருமன் கேதாரத்தைக் கண்டான். அப்போது நாராயணன் கட்டளைப்படி தேவர்கள் அவனை அழைத்தார்கள். தருமன் கோயிலை அடைந்தான். அப்போது 'அசுவத்தாமா என்னும் யானை-அரசன் இறந்தான்' என்னும் பொய்யைப் பாரதப் போரின்போது சொன்னதற்காக யம-தூதர்கள் தருமனை ஏழு நரகத்துக்கும் அழைத்துச் சென்று காட்டினர். நரக-வேதனையைக் கண்டு தருமன் மனம் வருந்தினான். துரியோதனன் நரகில் துன்புறுவது கண்டு மனம் வருந்திய தருமன் தான் செய்த தருமத்தில் பாதியைத் துரியோதனனுக்குத் தந்து தன்னுடன் அழைத்துக்கொண்டு சென்றான். பின்னர் பிரமலோகம் வேண்டாம் என்று மேலும் சென்று வைகுந்தத்தைக் கண்டான் நாராயண மூர்த்தி மகாபலிக்குத் தருமனை அறிமுகப் படுத்துகிறார். - இத்துடன் கதை முடிகிறது. 

இதன் வழிநூலாக, இதன் கதையைக் கூறும் வைகுந்த அம்மானை என்னும் நூல் 7500 அடிகள் கொண்டதாய் ஒரு நூல் வெளிவந்துள்ளது. 


</doc>
<doc id="185860" url="https://ta.wikipedia.org/wiki?curid=185860" title="பிரளயம்">
பிரளயம்

இந்து தொன்மவியலின் அடிப்படையில் பிரளயம் என்பது அழிவாகும். பூலோகம் வெள்ளத்தினால் அழியுமெனவும், பூலோகம் முதலிய பதினான்கு உலகங்களை உடைய அண்டங்கள் அழிக்கப்படுமெனவும் கூறப்பட்டுள்ளது. பல இந்து நூல்கள் பூலோகப் பிரளயம் என்பது சதுர் யுகங்களின் இறுதியான கலியுகம் முடிவுரும் பொழுது ஏற்படும் என தெரிவிக்கின்றன. அப்பொழுது திருமால் கல்கி அவதாரம் எடுத்து உலகில் பாவம் செய்தவர்களை கொல்வதாகவும், அதன் பிறகு பெரு வெள்ளம் ஏற்பட்டு பூலோகம் அழியும் என்றும் கூறப்படுகிறது.

பிரளயங்களின் வகைகள் குறித்து இந்து சமய நூல்கள் பல்வேறு கருத்துகளை தெரிவிக்கின்றன. தேவாரத்தினுள் சிவபெருமானை ஏழு ஊழிகளுக்கும் ஒருவனானவன் என போற்றுகிறார். இதனால் ஏழுவகையான பிரளயங்கள் உள்ளதை அறியலாம்.

“ஊழி ஏழான ஒருவ போற்றி”
-தேவாரம் 6:55:8


என ஐந்து வகையான பிரளயங்கள் பற்றி சிலநூல்கள் குறிப்பிடுகின்றன.
சில புராணங்களில் பிரளயத்தின் வகைகள் விவரிக்கப்பட்டுள்ளன. நைமித்திகம், பிராகிருதம், ஆத்தியந்திகம் என மூன்றுவகையான பிரளயங்களையும் மகாபுராணங்களில் ஒன்றான விஷ்ணு புராணம் விவரிக்கிறது. தேயுப்பிரளயம் பற்றி கந்த புராணம் விவரித்துள்ளது.



</doc>
<doc id="185861" url="https://ta.wikipedia.org/wiki?curid=185861" title="புரோடியசு (நிலவு)">
புரோடியசு (நிலவு)

புரோடியசு ("Proteus", ; கிரேக்கம்: "Πρωτεύς"), அல்லது நெப்டியூன் VIII), என்பது நெப்டியூன் கோளின் இரண்டாவது பெரிய நிலவு ஆகும். 1989 ஆம் ஆண்டில் வொயேஜர் 2 விண்கலம் இதனைக் கண்டுபிடித்தது. கிரேக்கத் தொன்மவியலில் தனது உருவத்தை மாற்றும் தன்மையுள்ள கடற்கடவுளான புரோடியசின் பெயர் இந்நிலவுக்கு வைக்கப்பட்டது. புரோடியசு நெப்டியூனை அதன் நடுவரை சுற்றுப்பாதைக்குக் கிட்டவாகச் சுற்றி வருகிறது.

புரோடியசின் விட்டம் கிட்டத்தட்ட 400 கிமீ இற்கும் அதிகமானதாக இருந்தாலும், இதன் மேற்பரப்பு சீரற்றதாகவும் இருண்டதாகவும், நிறமற்றதாகவும், ஆழ்ந்த குழிகளையும் கொண்டுள்ளது. இதன் பெரும் குழியின் விட்டம் 200 கிமீ இற்கும் அதிகமானதாகும். அத்துடன் பல செங்குத்துப் பாறைகளும் காணப்படுகின்றன.



</doc>
<doc id="185866" url="https://ta.wikipedia.org/wiki?curid=185866" title="தமிழக மாவட்ட அருங்காட்சியகங்கள்">
தமிழக மாவட்ட அருங்காட்சியகங்கள்

தமிழக மாவட்ட அருங்காட்சியகங்கள் என்பவை தமிழக அரசு அருங்காட்சியகத் துறையால் தமிழ்நாட்டின் மாவட்டத் தலைமையிடங்களில் அமைக்கப்பட்டுள்ள அருங்காட்சியங்கள் ஆகும். இருபது மாவட்ட அருங்காட்சியகங்கள் செயல்பட்டு வருகின்றன. பொதுமக்களுக்குப் பயன்படுவதற்காகக் கலாச்சாரம், கலை, அறிவியல் மற்றும் இயற்கைப் பொருட்களைப் பாதுகாக்கும் நோக்கில் அமைக்கப்பட்டுள்ள இவை பார்வையிடுவோருக்கு பொழுதுபோக்கு மற்றும் அறிவூட்டும் இடங்களாகவும் உள்ளன. 




</doc>
<doc id="185867" url="https://ta.wikipedia.org/wiki?curid=185867" title="நமசுகாரம் (பரதநாட்டியம்)">
நமசுகாரம் (பரதநாட்டியம்)

பரதநாட்டியத்தை ஆடத்தொடங்கும் முன் ஆடப்படுவது நமசுகாரம் ஆகும். இது வடமொழியில் நமஸ்காரம் என அழைக்கப்படுகிறது. இது தட்டிக் கும்பிடுதல் எனவும் அழைக்கப்படுகிறது. நடன நிகழ்ச்சிகளுக்கு முன்னும் இதனை ஆடுவர். இது நடனம் ஆடும் முன்னும், பின்னும் செய்யப்படுவது வழக்கமாகும். கால்களைத் தட்டி ஆடும்போது பூமாதேவிக்கு வலியை ஏற்படுத்தும் ஆகையால் தம்மை மன்னிக்க வேண்டி ஆடப்படும். மேலும் இது எட்டுத்திக்குப் பாலகருக்கும்,குருவுக்கும்,அவையோருக்கும் வணக்கம் செலுத்தும் முகமாகவும் ஆடப்படுகிறது. 



</doc>
<doc id="185869" url="https://ta.wikipedia.org/wiki?curid=185869" title="அந்தகாரனழி (புதினம்)">
அந்தகாரனழி (புதினம்)

அந்தகாரனழி (புதினம்) 2011 ஆம் ஆண்டில் இ. சந்தோஷ் குமார் எழுதிய மலையாள புதினம். மாத்ருபூமி புக்ஸ் நிறுவனம் இதை வெளியிட்டது. இந்நூலுக்கு 2012 ஆம் ஆண்டில் கேரள மாநில சாகித்திய அகாதமி விருது கிடைத்தது.


</doc>
<doc id="185873" url="https://ta.wikipedia.org/wiki?curid=185873" title="அந்தகாரனழி">
அந்தகாரனழி

இது கேரளத்தின் ஆலப்புழை மாவட்டத்தில் கடற்பகுதியை ஒட்டிய கிராமம். 
2004 டிசம்பர் 26-ல் உண்டான சுனாமியில் இவ்விடம் அதிக சேதம் அடைந்தது . அந்தகாரனழி கடற்கரையில் எல்லா ஆண்டுகளும் பீச் பெஸ்ட் எனப்படும் கடற்கரைத் திருவிழா நடத்தப்பெறும்..



</doc>
<doc id="185874" url="https://ta.wikipedia.org/wiki?curid=185874" title="சாவுகளி (சிறுகதை)">
சாவுகளி (சிறுகதை)

இ. சந்தோஷ் குமார் எழுதிய சிறுகதை இது. 2006 ஆம் ஆண்டில், சிறந்த சிறுகதைக்கான கேரள மாநில சாகித்திய அகாதமி (இலக்கிய மன்றம்) விருதினைப் பெற்றது. .


</doc>
<doc id="185875" url="https://ta.wikipedia.org/wiki?curid=185875" title="சுக்கம்பாளையம்">
சுக்கம்பாளையம்

சுக்கம்பாளையம் (ஆங்கிலம்:Sukkampalayam), இந்தியாவின் தமிழ்நாடு மாநிலத்தில் அமைந்துள்ள கோயம்புத்தூர் மாவட்டத்தில் இருக்கும் ஒரு நகரியம் ஆகும்.

இந்திய 2001 மக்கள் தொகை கணக்கெடுப்பின்படி 3395 மக்கள் இங்கு வசிக்கின்றார்கள். இவர்களில் 50.5% ஆண்கள், 49.5% பெண்கள் ஆவார்கள். சுக்கம்பாளையம் மக்களின் சராசரி கல்வியறிவு 72% ஆகும், இது இந்திய தேசிய சராசரி கல்வியறிவான 59.5% விட அதிகம் ஆகும்.


</doc>
<doc id="185876" url="https://ta.wikipedia.org/wiki?curid=185876" title="கார்னோவின் தேற்றம் (வெப்பவியக்கவியல்)">
கார்னோவின் தேற்றம் (வெப்பவியக்கவியல்)

வெப்பவியக்கவியலில் கார்னோவின் தத்துவம் ("Carnot's principle") என்பது திருப்பவல்ல (reversible) வெப்ப இயந்திரங்களின் திறன், அது வேலை செய்யும் வெப்ப இடைவெளியைப் பொறுத்ததே அல்லாமல் வேலைசெய்யும் பொருளினைப் பொறுத்தது அல்ல. தனிவெப்ப அலகில் இயந்திரம் ஏற்ற வெப்பத்தின் அளவு T! என்றும் வெளியிட்ட வெப்பத்தின் அளவு T2 என்றும் கொண்டால் இயந்திரத்தின் செயல் திறன் T1-T2/T1 ணிற்க்குச் சமம். இதுவே கார்னோவின் தத்துவமாகும்.

கார்னோவின் தேற்றம் ("Carnot's theorem") இரு குறிப்பிட்ட வெப்பநிலைகளில் செயல்படும் எல்லா திருப்பவல்ல இயந்திரங்களும் ஒரே செயல்திறனுடையதாக இருக்கின்றன என விளக்கும் தேற்றமாகும்.


</doc>
<doc id="185877" url="https://ta.wikipedia.org/wiki?curid=185877" title="பர்த்தமான்">
பர்த்தமான்

பர்த்தமான் என்பது இந்தியாவின் மேற்கு வங்காளத்தில் வெளியாகும் வங்காள மொழி நாளேடு. இதன் தலைமையகம் கொல்கத்தாவில் உள்ளது. கொல்கத்தா, சிலிகுரி, மிட்னாபூர், புர்துவான், மால்டா ஆகிய இடங்களில் இருந்து வெவ்வேறு பதிப்புகள் வெளியாகின்றன. ஆனந்தபசார் பத்ரிகாவிற்கு அடுத்ததாக பிரபலமான வங்காள நாளேடு இது.


</doc>
<doc id="185880" url="https://ta.wikipedia.org/wiki?curid=185880" title="என்றி (அலகு)">
என்றி (அலகு)

ஹென்றி (Henry ) என்பது தற்தூண்டல் (Self induction) மற்றும் பரிமாற்றுத் தூண்டலின் (Mutual induction) அலகாகும். மின் தூண்டலின் போது அலகு நேரத்தில் ஓர் ஆம்பியர் மின்னோட்டத்தின் மாற்றம் ஒரு வோல்ட் தூண்டு மின் இயக்கவிசையினைத் தோற்றுவித்தால், அத்தூண்டலின் அளவு ஒரு ஹென்றி ஆகும்.



</doc>
<doc id="185885" url="https://ta.wikipedia.org/wiki?curid=185885" title="ஹென்றி">
ஹென்றி

ஹென்றி அல்லது ஹென்ரி அல்லது என்றி ("Henry") என்ற பெயரில் உள்ள கட்டுரைகள்:





</doc>
<doc id="185886" url="https://ta.wikipedia.org/wiki?curid=185886" title="ஹெலன்">
ஹெலன்

ஹெலன் என்ற பெயரில் உள்ள கட்டுரைகள்:



</doc>
<doc id="185887" url="https://ta.wikipedia.org/wiki?curid=185887" title="லைசெர்ஜிக் ஆசிட் டைதைலமைடு">
லைசெர்ஜிக் ஆசிட் டைதைலமைடு

லைசெர்ஜிக் ஆசிட் டைதலமைடு ("Lysergic acid diethylamide", சுருக்கமாக எல்எஸ்டி அல்லது எல்எஸ்டி-25, அல்லது லைசெர்கைடு) பேச்சுவழக்கில் ஆசிட், என்பது செயற்கையாக உருவாக்கப்பட்ட இல்பொருள் தோற்றம் உருவாக்குகின்ற ஓர் போதை மருந்து ஆகும். இதனை உட்கொண்டவரின் சிந்தனை பாதிக்கப்படுவதுடன் கண்கள் திறந்த அல்லது மூடியநிலையில் மாயத்தோற்றங்கள் நிகழ்வதும் இயல்பாக உள்ளது. பாதிக்கப்பட்டவருக்கு நேர உணர்ச்சி பிறழ்ச்சியும் மாறிய அகநிலைச் சார்ந்த அனுபவங்களும் ஏற்படுகின்றன. 1960களில் நிகழ்ந்த மாற்றுப் பண்பாட்டு (ஹிப்பி) குமுகத்தில் முதன்மை பங்கு வகித்தது. இது பொதுவாக சடங்குசார் ஆழ்நிலை எண்ணத்தூண்டலுக்காகவும் பொழுதுபோக்கு மருந்தாகவும் உளவியல் சிகிச்சை மருந்தாகவும் பயன்படுத்தப்பட்டது. இது அடிமைப்படுத்தக்கூடியதல்ல; மூளைக்கு பாதிப்பு ஏற்படுவதில்லை; எடுக்குமளவிற்கு மிகக் குறைந்த நச்சுமை உடையது. இருப்பினும் மனக்கலக்கம், துன்புறு மனநோய், திரிபுக்காட்சி போன்ற கடுமையான உளவியல் எதிர்வினைகளுக்கு வாய்ப்பு உள்ளது. 

எல்எஸ்டி 1938இல் முதன்முதலாக ஆல்பர்ட் ஹாப்மனால் செயற்கையாக எர்கோடமைனிலிருந்து உருவாக்கப்பட்டது. முன்னதாக ஆர்த்தர் இசுடோல் என்பவர் ராய் என்ற புல்வகையில் வளரும் "எர்கோட்" என்ற பூஞ்சையிலிருந்து எர்கோடமைனைக் கண்டுபிடித்திருந்தார்.


</doc>
<doc id="185888" url="https://ta.wikipedia.org/wiki?curid=185888" title="பிராயச்சித்தம்">
பிராயச்சித்தம்

பிராயச்சித்தம் என்பது இந்து தொன்மவியலின் படி பாவத்திற்கு செய்யப்பட வேண்டிய பரிகாரமாகும். மிகப்பெரிய பாவமாக கருதப்படும் கொலைப் பாவமானது பிரம்மஹத்தி தோசம் என்று அழைக்கப்படுகிறது. அத்தகைய பாவத்திற்கும் சிவபெருமானை சரண்புகுவதால் பிராயச்சித்தம் ஏற்படுமென இந்து நூல்கள் கூறுகின்றன.

ஆதிபகவானான சிவபெருமானை வணங்குவதால் பாவங்களில் பெரும் பாவமான பிரம்மஹத்தி தோசமும் அகலும் என்று புராணக் கதைகள் கூறுகின்றன. இதற்காக இந்திரன், கால பைரவர், ராமர் ஆகியோரின் பிரம்மஹத்தி தோசங்கள் நீங்கிய புராணக்கதைகள் கூறப்பட்டுள்ளன.

சிவபெருமான் படைப்பு தொழிலுக்காக பிரம்மாவினையும், காக்கும் தொழிலுக்காக திருமாலையும், அழிக்கும் தொழிலுக்காக ருத்திரனையும் படைத்தார். அதனையறியாமல் பிரம்மாவும் திருமாலும் தங்களுக்குள் யார் பெரியவர் என்று போட்டியிட்டனர். அதனையறிந்த சிவபெருமான் இலிங்கோத்பவ மூர்த்தியாக மாறி தனது அடிமுடியைக் காணுமாறும், அதில் வெற்றிபெறுபவர்களே பெரியவர் என்றும் கூறினார். 

ஆதிநாதனின் அடிமுடியை காணுதல் இயலாதென உணர்ந்த திருமால் சிவபெருமானிடம் சஞ்சமடைந்தார். ஆனால் பிரம்மா சிவபெருமானின் தலையிலிருந்து விழுந்த தாழம்பூவுடன் இணைந்து பொய்யுரத்தமையால் சிவபெருமான் பைரவரை தோற்றுவித்து பிரம்மாவின் தலைகளில் ஒன்றை கொய்ய உத்தரவிட்டார். அவ்வாறு பிரம்மாவின் தலையை கொய்தமையால் கொலைப்பாவம் பைரவரை பற்றியது. பைரவர் சிவபெருமானை வாராணாசியில் வழிபட்டு அப்பாவத்திலிருந்து விடுபட்டார்.


</doc>
<doc id="185891" url="https://ta.wikipedia.org/wiki?curid=185891" title="இசுலாமியா கல்லூரி">
இசுலாமியா கல்லூரி

இசுலாமியா கல்லூரி (Islamiah College) தமிழ்நாடு, வேலூர் மாவட்டத்தில், வாணியம்பாடி நகரத்தில் உள்ளது. இக்கல்லூரி வாணியம்பாடி முசுலிம் கல்விச் சங்கம் நடத்தும் ஓர் கல்விக்கூடமாகும். கல்லூரியில் கலை, அறிவியல், வணிகம் ஆகியத் துறைகளில் பட்டப்படிப்பு மற்றும் பட்டமேற்படிப்புகள் கற்பிக்கப்படுகின்றன. திருவள்ளுவர் பல்கலைக்கழகத்துடன் இணைக்கப்பட்ட தன்னாட்சி கல்வி நிறுவனமாகும்.

சர் சையத் அஹமத்கானின் கருத்துகளின்படி 1901ம் ஆண்டு வாணியம்பாடி முசுலிம் கல்விச் சங்கம் அமைக்கப்பட்டது. இதன் மூலம், இசுலாமியா தொடக்கப்பள்ளி 1903ம் ஆண்டு தொடங்கப்பட்டு 1912ம் ஆண்டு உயர்நிலைப் பள்ளியாக உயர்ந்தது. இக் கல்லூரிக்கு சென்னை மாகாணத்தின் அப்போதைய ஆளுநர் பெண்ட்லேண்ட் பிரபுவால் 1916-ம் ஆண்டு அடிக்கல் நாட்டப்பட்டது. இக் கல்லூரி 1919ம் ஆண்டு தொடங்கப்பட்டு, 1916-ம் ஆண்டு அங்கீகாரம் பெற்றது.


</doc>
<doc id="185894" url="https://ta.wikipedia.org/wiki?curid=185894" title="ஈர்ப்பு விசை">
ஈர்ப்பு விசை

ஈர்ப்பு விசை அல்லது பொருள் ஈர்ப்பு விசை அல்லது புவி ஈர்ப்பு விசை என்பது இயற்கையாக பொருட்கள் ஒன்றை ஒன்று கவர்ந்து கொள்ளும் விசை, அவற்றின் திணிவுகளின் பெருக்கத்துக்கு நேர்விகிதத்தில் இருப்பது ஆகும். ஈர்ப்பு விசை என்பது பொருட்களை கைவிடும் பொழுது அவை கீழே விழுவதற்கும் மற்றும் அவைகளுக்கு எடையை கொடுப்பதுமே ஆகும். அண்டத்தில் உள்ள ஏதேனும் இரு பொருள்களுக்கு இடையே செயல்படுவது ஈர்ப்பு விசை ஆகும். இவ்விசையானது பொருள்களின் திணிவுகளைச் சார்ந்த கவர்ச்சி விசையாகும். அடிப்படை விசைகளில், பொருள் ஈர்ப்பு விசையே மிகவும் வலிமை குன்றிய விசையாகும். ஆனால் அண்டத்தில் நெடுந்தொலைவிற்குச் செயல்படக் கூடியது. இது 'ஈர்ப்பியல் விசை' எனவும் வழங்கப்படும். ஈர்ப்பு விசை பிரிந்திருக்கும் பொருட்களை ஒன்று சேர்பதற்கும், ஒன்று சேர்ந்த பொருட்கள் அப்படியே இருபதற்கும் உதவுகிறது. இதனால் பூமி, சூரியன், மற்றும் பிரபஞ்சத்தில் உள்ள பரவலான பொருட்கள் அப்படியே இருப்பதற்கு பங்களிக்கிறது.

பூமி மற்றும் ஏனைய கோள்களை அதன் சுற்றுப்பாதையில் சுற்றவைப்பதற்கும்; சந்திரன் பூமியை சுற்றி வருவதற்கும்; அலைகள் உருவாவதற்கும்;திரவ போக்கு அதன் அடர்த்தி மாறல் விகிதம் மற்றும் புவியீர்ப்பை பொறுத்து செல்வதற்கும்; உருவாகும் நட்சத்திரங்கள் மற்றும் கோள்களின் உள்ளே அதிக வெப்பம் உருவாகுவதற்கும்; மற்றும் பூமியில் காணப்படும் பல்வேறு நிகழ்வுகள் இடம் பெறுவதற்கும் காரணியாக ஈர்ப்பு விசை உள்ளது.

ஈர்ப்பு விசை, மின்காந்த விசை, வலுவான அணுக்கரு விசை, வலுக்குன்றிய அணுக்கரு விசை ஆகியன இயற்கையின் நான்கு அடிப்படை விசைகள் ஆகும். நவீன இயற்பியல் ஈர்ப்பு விசையை, ஐன்ஸ்டீனின் பொது சார்பியல் கோட்பாடு மூலமாக அனைத்து அசைவற்ற பொருட்களின் இயக்கத்தை விளக்குகிறது. நியூட்டனின் எளிய பிரபஞ்ச ஈர்ப்பு விதி மிக அதிக இடங்களில் துல்லியமான தோராய மதிப்பை வழங்குகிறது.

ஈர்ப்பு கோட்பாடின் தற்கால வேலை 16 ஆம் நூற்றாண்டின் இறுதியில் மற்றும் 17 ஆம் நூற்றாண்டின் ஆரம்பத்தில் கலிலியோ கலிலியால் தொடங்கப்பட்டது. அவரது புகழ்பெற்ற (எனினும் இது உறுதிப்படாத ) சோதனையான பீசா கோபுரத்தில் இருந்து பந்துகளை விட்டது, பின்னர் சாய்வுகளில் பந்துகளை கவனமாக அளவிட்டதன் மூலமாக கலிலியோ ஈர்ப்பு விசை அனைத்து பொருட்களையும் ஒரே வேகத்தில் துரிதப்படுத்துகிறது என்று காட்டினார். இது அரிஸ்டாடிலின் கொள்கையான கனமான பொருட்கள் அதிகமான வேக வளர்ச்சி கொண்டவை என்பதை மாற்றியது. இலகுவான பொருட்கள் காற்றின் எதிர்ப்பினால் வளிமண்டலத்தில் மிகவும் மெதுவாக விழும் என்று கலிலியோ சரியாக சொன்னது ஒப்புக்கொள்ளப்பட்டுள்ளது. கலிலியோவின் வேலை நியூட்டனின் ஈர்ப்பு விசை கோட்பாடு உருவாக உதவியது.

1687 ஆம் ஆண்டு, ஆங்கில கணித மேதை சர் ஐசக் நியூட்டன் பிரின்சிப்பியா,என்னும் அறிவியல் இதழில் பிரபஞ்ச ஈர்ப்பு நேர்மாறான சதுர விதியை(Inverse Square Law) வெளியிட்டார். அவரது சொந்த வார்த்தைகளில், "கோள்கள் அவற்றின் சுற்றுப்பாதையில் சுற்றி வரச்செய்யும் விசை அவற்றின் ஆரத்திற்கு எதிர்மறையாக இருக்கும்" கண்டறிந்தார்.மேலும் அவர் இந்த கருத்தை சந்திரனுக்கும் பூமிக்கும் பயன்படுத்தினார்.அவைகள் ஏறக்குறைய ஒத்துபோவதை அறிந்தார்.

யுரேனஸ் நகர்வுகளை அடிப்படையாக கொண்டு நெப்டியூன் இருப்பதை கண்டறிய பயன்படுத்தப்படும் போது நியூட்டனின் கோட்பாடு, அதன் மிக பெரிய வெற்றியை கண்டது. இது மற்ற கிரகங்கள் நடவடிக்கைகளின் மூலமாக அறிய முடியாது. ஜான் கோச் ஆடம்ஸ்(John Couch Adams ) மற்றும் அற்பெயின் லு வெரியர்( Urbain Le Verrier)ஆகிய இருவரின் கணக்கீடுகளை கொண்டு கிரகத்தின் பொது நிலையை கணித்து, லு வெரியரின் கணக்கின்படி, ஜோஹ்ன் கோட்ஃபிரெய்ட் காலி(Johann Gottfried Galle) நெப்ட்டியுனை கண்டுபிடித்தார்.

புதனின் சுற்றுப்பாதையில் உள்ள ஒரு முரண்பாடு நியூட்டனின் கோட்பாட்டில் உள்ள குறைபாடுகளை சுட்டி காட்டியது. 19 ஆம் நூற்றாண்டின் இறுதியில், அதன் சுற்றுப்பாதையில் இருந்த சிறிய குழப்பம் நியூட்டனின் கோட்பாடு கீழ் முற்றிலும் கணக்கில் கொள்ள முடியாது என்று அறியப்பட்டது, ஆனால் மற்றொரு கிரகத்தின் (மெர்குரியை விட சூரியனை நெருக்கமாக சுற்றிவரும் ஒரு கிரகம்) அனைத்து தேடல்களும் பலனற்றதாயிற்று. 1915 இல் இந்த பிரச்சினை ஆல்பர்ட் ஐன்ஸ்டீனின் புதிய பொது சார்பியல் கோட்பாடு மெர்குரியின் சுற்றுப்பாதையில் உள்ள சிறிய முரண்பாடுகளை கணக்கில் கொண்டு தீர்க்கப்பட்டது.

நியூட்டனின் கோட்பாடு அகற்றப்பட்டுவிட்டது என்றாலும்,தற்கால சார்பின்மை ஈர்ப்பு கணக்குகள் பொது சார்பியல் கோட்பாடை விட எளிமையான நியூட்டனின் கோட்பாட்டை பயன்படுத்தி செய்யப்படும், மற்றும் போதுமான அளவு சிறிய எடைகள், வேகம் மற்றும் ஆற்றல் சம்பந்தப்பட்ட பெரும்பாலான பயன்பாடுகளுக்கு போதுமான அளவு துல்லியமான முடிவுகளை கொடுக்கிறது. நியூட்டனின் ஈர்ப்பியல் விதிப்படி, ஈர்ப்பு விசையானது, திணிவுகளின் பெருக்கற்பலனுக்கு நேர்த்தகவிலும், அவற்றிற்கிடையேயுள்ள தொலைவின் இருமடிக்கு எதிர்த்தகவிலும் இருக்கும். அதாவது, m ,m என்பன இரு பொருள்களின் நிறை எனவும் r என்பது அவற்றிற்கு இடைப்பட்ட தொலைவு எனவும் கொண்டால், இவ்விரு பொருள்களுக்கு இடையேயான ஈர்ப்பு விசை,
formula_1

G என்பது ஈர்ப்பியல் மாறிலி. இதன் மதிப்பு 6.67 x 10 N m kg. SI அலகு முறைப்படி,நிறையின் அலகு கிலோகிராம்(kg) எனவும் தூரத்தின் அலகு மீட்டர்(m) எனவும் கொடுக்கப் பெற்றால் விசையின் அலகு நியூட்டன்(N) ஆகும்.

கலிலியோ, லோராண்டு எட்வோஸ் (Loránd Eötvös), மற்றும் ஐன்ஸ்டீன் உட்பட ஆராய்ச்சியாளர்களால் அடுத்தடுத்து வெளிக்கொணரப்பட்ட சமநிலை கோட்பாடு, அனைத்து பொருட்களும் ஒரே மாதிரி விழும் என்று கருத்து தெரிவித்துள்ளது. பலவீனமான சமநிலை கோட்பாடு சோதிக்க எளிய வழி ஒரு வெற்றிடத்தில் வெவ்வேறு எடை அல்லது கலவை கொண்ட இரண்டு பொருட்களை விட்டு, அவை ஒரே நேரத்தில் தரையில் விழுந்ததா என்று பார்ப்பதாகும். இந்த சோதனைகள் உராய்வு (காற்று எதிர்ப்பு உட்பட) புறக்கணிக்கத்தக்கதாக இருக்கும்போது அனைத்து பொருட்களும் அதே விகிதத்தில் விழுகிறது என்று நிரூபிக்கின்றது. மேலும் நவீன சோதனைகள் Eötvös கண்டுபிடித்த ஒரு வகை ஒரு திருகு(torsion) சமநிலையை பயன்படுத்தியது. செயற்கைக்கோள் சோதனைகள், எடுத்துக்காட்டாக ஸ்டெப்-செயற்கைகோள், விண்வெளியில் துல்லியமாக பரிசோதனை செய்ய திட்டமிடப்பட்டுள்ளது.

சமநிலை கோட்பாடு உருவாக்கங்கள் பின்வருமாறு:


பொது சார்பியலில், ஈர்ப்பின் விளைவுகள் விசைக்கு பதிலாக காலவெளி வளைவு மூலமாக நடக்கிறது. பொது சார்பியலின் ஆரம்ப புள்ளி நிலைமை இயக்கத்தையும் தடையின்றி விழுதலையும் சமன்படுத்துதலாகும், மற்றும் தடையின்றி விழும் நிலைமை பொருட்கள், தரையில் துரிதப்படுத்தும் பார்வையாளர்களின் ஒப்புமையில் வேகம் அதிகரித்தலையும் சமநிலை கோட்பாடு விவரிக்கின்றது. நியூட்டனின் இயற்பியலில், பொருட்களை குறைந்த பட்சம் ஒரு விசை மூலம் இயக்கபட்டாலொழிய அத்தகைய முடுக்கம் ஏற்படாது.

ஐன்ஸ்டீன், பொருட்கள் காலவெளியை வளைக்கின்றன என்பதையும், தடையற்று விழும் பொருட்கள், வளைந்த காலவெளி இடத்தில், நேரான பாதைகள் வழியாக செல்கின்றன என்றும் கூறினார். இந்த நேர் பாதைகள் புவியின் மேற்பரப்பிற்குரியவைகள் என்று அழைக்கப்படுகின்றன. நியூட்டனின் முதல் இயக்க விதி போல், ஐன்ஸ்டீனின் கோட்பாடு ஒரு பொருளின் மீது விசை பயன்படுத்தப்படும் போது, அது ஒரு புவிப்பரப்பில் இருந்து விலகுகிறது என்று கூறுகிறது. உதாரணமாக, தரையில் உறைநிலையற்ற நிலையில் நிற்கும்போது நாம் புவிமேற்பரப்புகளை பின்பற்றுவதில்லை. ஏனெனில் பூமியின் இயந்திர எதிர்ப்பு நம்மேல், விசையை செலுத்துகிறது. காலவெளியில் புவிமேற்பரப்புகளோடு சேர்ந்து நகருவதை, அசைவற்றதாக கருதுவதை இது விளக்குகிறது.

ஐன்ஸ்டீன் பெருட்கள் இருப்பதையும் காலவெளி வளைவுகளையும் தொடர்புபடுத்தும் போது, சார்பியலில் புல சமன்பாடுகளை கண்டறிந்தார்.அதனால் அந்த சமன்பாடுகளுக்கு அவர் பெயர் வந்தது. ஐன்ஸ்டீனின் புல சமன்பாடுகள் ஒரே நேரத்தில் 10, நேர்கோடற்ற, வகைக்கெழு சமன்பாடுகளின் தொகுப்பாகும். புல சமன்பாடுகளின் தீர்வுகள், காலவெளியின் மீற்றரிழுவம் (metric tensor) கூறுகளாகும். ஒரு மீற்றரிழுவம், காலவெளியின் வடிவவியலை விளக்குகிறது. ஒரு காலவெளியின் கோளமேற்பரப்பிற்குரியவைகளின் பாதைகள், மீற்றரிழுவம் மூலம் கணக்கிடப்படுகிறது.

ஐன்ஸ்டீனின் புல சமன்பாடுகளின் குறிப்பிடத்தக்க தீர்வுகள் பின்வருமாறு:

பொது சார்பியல் சோதனைகளை கணித்துள்ளது.
கள் பின்வரும் அடங்கும்:

பொது சார்பியல் கண்டுபிடித்து பல தசாப்தங்களுக்கு பின்நறும் பொது சார்பியலும் குவாண்டம் மெக்கானிக்ஸ் இணக்கமற்றது என்று உணரப்பட்டது. குவாண்டம் புல கொள்கையின் கட்டமைப்பிற்குள் மற்ற அடிப்படை விசைகள் போல் இது ஈர்ப்பு கவர்ச்சி விசையில் மின்காந்த விசையில் போட்டான்கள் பரிமாற்றம் நடப்பது போலவே, இங்கு க்ராவிட்டன்ஸ் பரிமாற்றம் காரணமாக விசை உருவாகிறது என்று விவரிக்க முடியும். இது கிளாசிக்கல் வரம்பில் பொது சார்பியலை மீண்டும் உருவாக்கியது. எனினும், இந்த அணுகுமுறையை குறுகிய நீளங்களில் ப்ளாங்க் நீளத்தில் அணுகமுடியாது. குவாண்டம் ஈர்ப்பின் (அல்லது குவாண்டம் மெக்கானிக்சுக்கு ஒரு புதிய அணுகுமுறை) முழுமையான கோட்பாடு தேவையாகும்.

ஒவ்வொரு கிரக அமைப்பும் (பூமி உட்பட) அதன் சொந்த ஈர்ப்பு புலத்தால் சூழப்பட்டுள்ளது. அது அனைத்து பொருட்களின் மீது ஒரு கவரும் விசையை செலுத்துகிறது . ஒரு கோள வடிவில் சமச்சீர் கிரகத்தில் அனுமானித்து, எந்த ஒரு இடத்திலும் அதனின் புலத்தின் சக்தி கோள்களின் எடைக்கு நேர்விகிதத்திலும் மற்றும் உடல் மையத்தில் இருந்து அந்த இடத்தின் தூரம் சதுர எதிர் விகிதாசாரத்திலும் இருக்கும்.

ஈர்ப்புமண்டலத்தை வலிமை அதன் தாக்கத்தின் கீழ் இருக்கும் பொருள்களின் முடுக்கத்திற்கு சமமாகவும் பூமியின் மேற்பரப்பில், அதன் மதிப்பு, கிட்டத்தட்ட நிலையான சராசரி கீழே g என வெளிப்படுத்தப்படுகிறது.

g = 9,81 M / s 2 = 32.2 அடி / s 2

காற்றின் எதிர்ப்பை புறக்கணித்து விட்டோமானால், ஒரு பொருள் பூமியின் மேற்பரப்பின் அருகில் தடையின்றி விழும் பொழுது, அதன் வேகம் நொடிக்கு 9.81 M / s (32.2 அடி / கள் அல்லது 22 மைல்) அதிகரிக்கிறது, என்று பொருள். அதாவது, ஓய்வு நிலையில் இருந்து தொடங்கும் ஒரு பொருள் ஒரு நொடியில் 9.81M / s (32.2 அடி / s) என்ற வேகத்தை அடையும்,இரண்டு விநாடிகள் கழித்து 19,62 M / s (64.4 அடி / கள்) என்ற வேகத்தை அடையும், மற்றும் ஒவ்வொரு 9.81M / s(32,2 அடி / s ) சேர்த்து அதன் வேகம் கிடைக்கும். மேலும், காற்று எதிருப்பு இல்லாத போது ஒரே உயரத்தில் இருந்து விழும் அனைத்து பொருட்களும், ஒரே நேரத்தில் தரையில் விழும்.
நியூட்டனின் 3 ஆம் விதிப்படி, பூமி தன் மீது விழும் பொருளின் மேல் செலுத்தும் அதே அளவு விசையை தானும் ஆனால் அதன் திசை அது செலுத்தும் திசைக்கு எதிர் திசையில் இருக்கும். அந்த பொருள் பூமி மீது மோதும் வரை பூமி பொருளை நோக்கி முடுக்கப்படுகிறது என்று பொருள். பூமியின் நிறை அதிகம் என்பதால்,இந்த எதிர் விசை மூலம் பூமிக்கு அளித்த முடுக்கம் பொருளுடன் ஒப்பிடுகையில் புறக்கணிக்கத்தக்கதாகும். அந்த பொருள் பூமியின் மீது மோதிய பிறகு திரும்பி எழவில்லையெனில் இரண்டும் தங்களுக்குள் விளக்கு விசையை செலுத்தியுள்ளன. அது பொருளின் ஈர்ப்பு விசையை சமன்படுத்தி மேலும் முடுக்கத்தை நிறுத்துகிறது.

தொடர்ச்சியான ஈர்ப்பின் கீழ், பிரபஞ்ச ஈர்ப்பு நியூட்டனின் விதி எளிமையாக்கும் வகையில் F = mg, m என்பது பெருளின் நிறை மற்றும் g என்பது 9 .81 M / s 2 என்ற சராசரி அளவு கொண்ட ஒரு நிலையான வெக்டார். ஈர்ப்பின் முடுக்கம் இந்த g க்கு சமமாக இருக்கும். ஈர்ப்பின் கீழ் ஆரம்பத்தில் நிலையான நிலையில் இருந்து தடையின்றி விழும் பொருளின் கடந்துவிட்ட தூரம்அதன் நேரத்துக்கு சதுர நேர்விகிதத்தில் ஒரு குறைகிறது. வலப்பக்கம் உள்ள படம் அரை நொடி கால வெளியில் நொடிக்கு 20 ப்ளாஷ் விகிதத்தில் stroboscopic ப்ளாஷ் கொண்டு கைப்பற்றப்பட்டது 20 நொடியில் ஒரு பங்கு நேரத்தில் பந்து ஒரு அலகு தூரத்தை கடந்துள்ளது; (இங்கு ஒரு அலகு என்பது 12 மிமீ); இரண்டு பங்கு நேரத்தில் 4 அலகு தூரத்தையும்; 3 பங்கு நேரத்தில் 9 அலகு தூரத்தையும் கடந்தது.

ஒரே சீரான ஈர்ப்பு என்ற ஊகத்தின் கீழ் h என்ற உயரத்தில் உள்ள ஒரு பொருளின் நிறை ஆற்றல் E= mgh (அல்லது E = Wh, W என்பது எடை.) இந்த சமன்பாடு பூமியின் மேற்பரப்பில் இருந்து சிறிய தூரங்களில் h மட்டுமே செல்லுபடியாகும். இதேபோல், formula_2 என்ற செங்குத்தாக வீசப்பட்ட பொருளின் அதிகபட்ச உயரத்துக்கான சமன்பாடு சிறிய வேகத்துக்கும் சிறிய தூரத்துக்கும் மட்டுமே பயன்படுத்தலாம்.

நமது சூரிய குடும்பத்தில் உள்ள கிரகங்கள், சூரியனின் எடை, நட்சத்திரங்கள் தூரம், குவாசார்கள் மற்றும் இருண்ட பொருள் பற்றி விரிவான தகவல்களை நியூட்டனின் ஈர்ப்பு விதி தெரிவிக்கிறது. நாம் அனைத்து கோள்கள் அல்லது சூரியனுக்கு பயணம் செய்தது இல்லை என்றாலும், அவற்றின் எடை தெரியும். கோளப்பாதையின் பண்புகளில் ஈர்ப்பு விதிகளை பயன்படுத்துவதன் மூலம் இந்த எடை அளவிடப்படுகிறது. விண்வெளியில் ஒரு பொருள் தனது சுற்றுப்பாதையை தக்க வைத்து கொள்கிறது ஏனெனில் அதன் மேல் ஈர்ப்பு விசை செயல்படுகிறது. கோள்கள் நட்சத்திரங்களை சுற்றும், நட்சத்திரங்கள் விண்மீன் திரள் மையத்தை சுற்றும், விண்மீன் திரள்கள் அதன் நிறை மையத்தை சுற்றும், க்ளஸ்தர்கள்சூப்பர்க்லச்டரை சுற்றும். ஒரு பொருள் மற்றொரு பொருள் மீது செலுத்திய ஈர்ப்பு சக்தி அந்த பொருட்களின் எடைக்கு நேர் விகிதத்திலும் மற்றும் அவர்களுக்கு இடையே உள்ள தூரம் சதுர எதிர் விகிதாசாரத்தில் இருக்கும்.

பொது சார்பியல், ஈர்ப்பு கதிர்வீச்சு காலவெளியின் வளைவு இணை சுற்றுவட்ட பாதை பொருட்களை கொண்டு இருப்பது போன்ற, ஊசலாடும் அமைந்துள்ள சூழ்நிலையில் உருவாக்கப்பட்டது. சூரிய குடும்பத்தில் உமிழப்படும் ஈர்ப்பு கதிர்வீச்சு அளவிடுவதற்கு மிகவும் சிறியதாக உள்ளது. எனினும், ஈர்ப்பு கதிர்வீச்சு பைனரி பல்சர் அமைப்புகளில் PSR B1913 +16 காலப்போக்கில் ஏற்படும் ஒரு ஆற்றல் இழப்பு என மறைமுகமாக கண்டறியப்பட்டுள்ளது. நியூட்ரான் நட்சத்திரம் சேர்க்கை மற்றும் கருங்குழி உருவாக்கம் ஈர்ப்பு கதிர்வீச்சு கண்டறியும் அளவு உருவாக்கலாம் என்று நம்பப்படுகிறது. LIGO போன்ற ஈர்ப்பு கதிர்வீச்சு ஆய்வுக்கூடங்கள் சிக்கலை ஆய்வு செய்கின்றன. எந்த ஒரு உறுதி கண்டறிதல்களையும் இந்த கருதுகோள் கதிரியக்கத்தின் மூலம் செய்யப்படவில்லை, ஆனால் LIGO பின்னால் உள்ள அறிவியல் செம்மைப்படுத்தபட்டுள்ளது மற்றும் கருவிகளுக்கு அதிக உணர்திறன் அடுத்த தசாப்தத்தில் வழங்கப்பட்டுள்ளது. .

ஈர்ப்பு சிறந்த கோட்பாடுகள் தேவை சுட்டி அல்லது ஒருவேளை வேறு வழிகளில் விளக்கலாம் இது போதுமான அளவு கணக்கில் இல்லை என்று சில அவதானிப்புகள், உள்ளன.












</doc>
<doc id="185905" url="https://ta.wikipedia.org/wiki?curid=185905" title="ஜேம்ஸ்">
ஜேம்ஸ்

ஜேம்ஸ் ("James") என்ற பெயரில் உள்ள கட்டுரைகள்:





</doc>
<doc id="185906" url="https://ta.wikipedia.org/wiki?curid=185906" title="ஜோசப்">
ஜோசப்

ஜோசப் ("Joseph") அல்லது யோசேப்பு என்ற பெயரில் உள்ள கட்டுரைகள்:



</doc>
<doc id="185907" url="https://ta.wikipedia.org/wiki?curid=185907" title="மார்ட்டினேர்">
மார்ட்டினேர்

மார்ட்டினேர் என்று இயக்கப்படும் மார்ட்டினேர் ஓலந்து என்.வி ("Martinair Holland N.V.") நெதர்லாந்தின் ஹார்லெம்மர்மீர் நகராட்சியில் அமைந்துள்ள ஆம்ஸ்டர்டம் வானூர்தி நிலையத்தின் டிரான்ஸ்போர்ட் கட்டிடத்தை தலைமையகமாகக் கொண்டு இயக்கப்படும் இரண்டாவது டச்சு வான்வழிப் போக்குவரத்து நிறுவனம் ஆகும். உலகெங்கும் 50 இடங்களுக்கு சரக்குப் போக்குவரத்தை இது மேற்கொள்கிறது. முன்னர் அறிவிக்கப்பட்ட நேரப்படி இயக்கப்படும் இதன் சேவைகள் சில நேரங்களில் ஒப்பந்த ஊர்தியாகவும் இயக்கப்படுவதுண்டு. இதன் முதன்மை அடித்தளமாக ஸ்கைபோல் வானூர்தி நிலையம் உள்ளது.



</doc>
<doc id="185909" url="https://ta.wikipedia.org/wiki?curid=185909" title="பூலோகம்">
பூலோகம்

பூலோகம் என்பது இந்து தொன்மவியல் அடிப்படையில் பிரம்மாண்டத்தில் உள்ள பதினான்கு உலகங்களில் ஒன்றாகும். இந்த பூலோகம் என்பது பூமியை குறிப்பிடும் இந்து தொன்மவியல் சொல்லாகும். இது பூமியை மட்டுமல்லாத சூரியகுடும்பம் முழுவதையும் குறிப்பதாகவும் கூறுவர். பூலோகமானது சுவர்க்கலோகத்தின் கீழும் பாதளலோகத்தின் மேலும் இருப்பதாக கூறப்பட்டுள்ளது.

சத்திய லோகம் எனும் உலகில் பிரம்மாவும், வைகுண்டம் எனும் உலகில் திருமாலும், கோலோகத்தில் கிருஷ்ணனும் வாழ்வதாக கூறும் புராணங்கள், சைவர்களின் முழுமுதற்கடவுளான சிவபெருமான் மட்டுமே பூலோகத்தில் உள்ள கைலாயத்தில் வாழ்வதாக கூறுகின்றன. அதனால் சிவபெருமான் பூலோக கடவுள் என்று அறியப்படுகிறார்.


</doc>
<doc id="185911" url="https://ta.wikipedia.org/wiki?curid=185911" title="இந்து அண்டவியல்">
இந்து அண்டவியல்

இந்து அண்டவியல் என்பது புராணங்கள் மற்றும் இந்து நூல்களி்ல் கூறப்பட்டுள்ள அண்டம் சம்மந்தமான இயலாகும். சிவலோகம், வைகுந்தம், கோலோகம் போன்ற தொடர்ந்து அழியா லோகங்களையும், அழியக்கூடிய பதினான்கு உலகங்களை உள்ளடக்கிய பிரம்மாண்டம் ஆகியவற்றையும் கொண்டுள்ளது. இவையனைத்தும் இணைந்து அகிலாண்டம் என்று கூறப்படுகிறது.

இந்த பிரம்மாண்டமானது உச்ச லோகம், மத்ய லோகம், நீச லோகம் என மூன்று பகுதிகளாக உள்ளதாக கீதையில் கூறப்பட்டுள்ளது.

இந்த பிரம்மாண்டமானது பூலோகம், புவர்லோகம், சுவர்லோகம், மஹர்லோகம், ஜனலோகம், ,தபோலோகம், சத்திய லோகம், அதல லோகம், விதல லோகம், சுதல லோகம்,தலாதள லோகம், மஹாதள லோகம், பாதாள லோகம், ரஸதல லோகம் என பதினான்கு உலகங்களை உள்ளடக்கியதாகவும் கூறப்பட்டுள்ளது. 

இந்து தொன்மவியலின் அடிப்படையில் பிரளயம் என்பது அழிவாகும். பூலோகம் வெள்ளத்தினால் அழியுமெனவும், பூலோகம் முதலிய பதினான்கு உலகங்களை உடைய அண்டங்கள் அழிக்கப்படுமெனவும் கூறப்பட்டுள்ளது. பல இந்து நூல்கள் பூலோகப் பிரளயம் என்பது சதுர் யுகங்களின் இறுதியான கலியுகம் முடிவுரும் பொழுது ஏற்படும் என தெரிவிக்கின்றன. அப்பொழுது திருமால் கல்கி அவதாரம் எடுத்து உலகில் பாவம் செய்தவர்களை கொல்வதாகவும், அதன் பிறகு பெரு வெள்ளம் ஏற்பட்டு பூலோகம் அழியும் என்றும் கூறப்படுகிறது.

சில புராணங்களில் பிரளயத்தின் வகைகள் விவரிக்கப்பட்டுள்ளன. நைமித்திகம், பிராகிருதம், ஆத்தியந்திகம் என மூன்றுவகையான பிரளயங்களையும் மகாபுராணங்களில் ஒன்றான விஷ்ணு புராணம் விவரிக்கிறது. தேயுப்பிரளயம் பற்றி கந்த புராணம் விவரித்துள்ளது.



</doc>
<doc id="185915" url="https://ta.wikipedia.org/wiki?curid=185915" title="டக்ளஸ் டிசி-8">
டக்ளஸ் டிசி-8

டக்ளஸ் டிசி-8 ("Douglas DC-8") அல்லது மக்டொனால்டு டக்ளஸ் டிசி-8 டக்ளஸ் வானூர்தி நிறுவனத்தால் 1958 முதல் 1972 வரை தயாரிக்கப்பட்ட நான்கு-பொறி, நீள்தொலைவு, குறுகிய உடற்பாக, பயணியர் போக்குவரத்திற்கான வணிகமுறை தாரைப்பொறி வானூர்தி ஆகும். போட்டி வானூர்தியான போயிங் 707க்கு எதிராக தயாரிக்கப்பட்ட டிசி-8, வானூர்திகள் சந்தையில் டக்ளஸ் நிறுவனத்திற்கு வலிய இடத்தை பெற்றுத் தந்தது. 1972இல் மற்ற பரந்த உடற்பாக வானூர்திகள் வடிவமைக்கப்படும் வரை இவை தயாரிக்கப்பட்டு வந்தன. டிசி-8இன் வடிவமைப்பினால் 707ஐ விட கூடுதலான சரக்குகளை எடுத்துச் செல்ல முடிந்தது. பொறிகள் மீளமைக்கப்பட்ட டிசி-8 வானூர்திகள் இன்றளவிலும் சரக்கு வானூர்திகளாக சேவை புரிகின்றன.


</doc>
<doc id="185916" url="https://ta.wikipedia.org/wiki?curid=185916" title="இசுகாண்டினேவிய வானூர்தி">
இசுகாண்டினேவிய வானூர்தி

இஸ்காண்டினேவிய வானூர்தி (Scandinavian Airlines; SAS; Scandinavian Airlines System, இஸ்காண்டினேவிய வானூர்தி நிறுவனம்) டென்மார்க், நார்வே, சுவீடன் ஆகிய நாடுகளின் பதிவு செய்யப்பட்ட விமானப் போக்குவரத்து நிறுவனமாகும். இது, இஸ்காண்டினேவியாவில் உள்ள மிக பெரிய விமான சேவை நிறுவனமாகும்.


</doc>
<doc id="185918" url="https://ta.wikipedia.org/wiki?curid=185918" title="லாம்பர்ட் விதி">
லாம்பர்ட் விதி

ஒளியியலில், லாம்பர்ட் விதி ("Lambert's law") அல்லது லாம்பர்ட்டின் கொசைன் விதி ("Lambert's Cosine law") என்பது ஒளிக்கதிர்கள் ஒரு பரப்பில் சாய்வாக விழும் போதுள்ள ஒளிச்செறிவினை காண உதவும் விதியாகும். செங்குத்தாக ஒளிக்கதிர்களைப் பெறும் ஒருபரப்பில் ஒளிர்வுச் செறிவு, ஒளிரும் பொருளுக்கும் அதனைப்பெறும் பரப்பிற்குமுள்ள தூரத்தின் இருமடிக்கு எதிர் விகிதத்தில் இருக்கும். ஒளிக்கதிர்கள் அப்பரப்பில் சாய்வாக விழும் போது ஒளிர்வுச் செறிவானது ஒளிக்கதிருக்கும் பரப்பில் வரையப்படும் செங்குத்துக் கோட்டிற்கும் இடையேயுள்ள கோணத்தின் கொசைன் (Cosine) மதிப்பிற்கு நேர்வீதத்தில் இருக்கும். இவ்விதி கொசைன் உமிழ் விதி ("cosine emission law") அல்லது லாம்பர்ட்டின் உமிழ் விதி எனவும் அழைக்கப்படுகிறது. 1760 ஆம் ஆண்டில் போட்டோமெட்ரியா என்ற நூலை வெளியிட்ட யொகான் ஐன்ரிக்கு லாம்பர்ட்டின் நினைவாக இவ்விதிக்கு லாம்பர்ட் விதி என பெயரிடப்பட்டது.


</doc>
<doc id="185920" url="https://ta.wikipedia.org/wiki?curid=185920" title="மார்ட்டினேர் பறப்பு எண் 138">
மார்ட்டினேர் பறப்பு எண் 138

மார்ட்டினேர் பறப்பு 138 இந்தோனேசியாவின் சுராபயாவிலிருந்து இலங்கையின் கொழும்பிற்கு பறந்த ஒப்பந்த வான்வழிப் பயணமாகும். இந்தப் பயணம் கருடா இந்தோனேசியாவிற்காக இயக்கப்பட்டது. திசம்பர் 4, 1974 அன்று மக்டொனால் டக்ளஸ் டிசி-8-55எஃப் வானூர்தி இறங்குவதற்கு சற்று முன்னதாக மலையில் மோதி வானூர்தியிலிருந்த 191 பேருமே உயிரிழந்தனர். இவர்களில் 182 பேர் மக்காவிற்கு ஹஜ் புனிதப் பயணம் மேற்கொண்ட இந்தோனேசியர்களும் வானூர்தி பணியாளர்கள் 9 பேரும் அடங்குவர்.

இந்தோனேசியாவின் சுராபயாவை விட்டு ஒருங்கிணைந்த அனைத்துலக நேரம் 12.03 மணிக்கு ஜெட்டா நோக்கி இலங்கையின் பண்டாரநாயக்க வானூர்தி நிலையம் வழியாக பயணிக்கத் தொடங்கியது. ஒ.அ.நே 16.30க்கு கொழும்பு கட்டுப்பாட்டகம் பறப்பை அனுமதித்தது. ஒ.அ.நே 16.38க்கு மற்றொரு வான் போக்குவரத்துக் கட்டுப்பாட்டாளர் குறுக்கிட்டு வானூர்தியை 8000அடிக்குப் பதிலாக 5000 அடி உயரத்தில் பறக்க அனுமதித்தார். கொழும்பு இறங்கு கட்டுப்பாடு 16.44க்கு 2000 அடிக்கு இறங்க அனுமதித்து ஓடுபாதை 04இல் இறங்க ஆயத்தமாகுமாறு கூறியது. வானூர்தி ஓட்டுநர்கள் வானூர்தி நிலையம் கட்புலனாகும்போது தொடர்பு கொள்ள வேண்டப்பட்டனர். ஓட்டுநர்கள் கீழறங்கத் துவங்கி கொழும்பிற்கு கிழக்கில் 40 nm இருக்கும்போது ஏறத்தாழ 4,355 அடியில் சப்த கன்னியா மலையில் மோதினர். வானூர்தியிலிருந்த 191 பயணிகளும் பணியாளர்களும் உயிரிழந்தனர். இலங்கையின் வான்போக்குவரத்து வரலாற்றில் இதுவே மிகவும் மோசமான விபத்தாக அமைந்துள்ளது. 

இலங்கையின் மாசுகேலியாவில் தெர்பர்டன் தோட்டத்தில் "சப்த கன்னியா" என அறியப்படும் மலைத்தொடரில் ஐந்தாவது குன்றின் மீது வானூர்தி மோதி விபத்துக்குள்ளானது. கட்டுநாயக்கவின் பண்டாரநாயக்க வானூர்தி நிலையத்திலிருந்து 40 கடல் மைல் தொலைவில் விபத்து ஏற்பட்டது.


</doc>
<doc id="185921" url="https://ta.wikipedia.org/wiki?curid=185921" title="கீட்டோ அமிலத்துவம்">
கீட்டோ அமிலத்துவம்

கீட்டோ அமிலத்துவம் (Ketoacidosis) என்பது அமினோ அமிலங்கள் அமினோநீக்கம் அடைவதாலும், கொழுப்பு அமிலங்கள் சிதைவதாலும் உண்டாகும் அதிக செறிவடைந்த கீட்டோன் உடலங்களுடன் (கொழுப்பு வளர்சிதை மாற்ற இடைப் பொருட்கள்) தொடர்புடைய வளர்சிதைமாற்ற நிலையைக் குறிக்கும். அசெட்டோஅசெடிக் அமிலம், பீட்டா-ஐடிராக்சி பியூடைரேட்டு ஆகியவை நம் உடலில் சாதாரணமாக உருவாகும் இரண்டு கீட்டோன்களாகும்.

கீட்டோ அமிலத்துவமானது நோய்வாய்ப்பட்ட வளர்சிதைமாற்ற நிலையான மீக்கடுமையான, கட்டுப்படாத கீட்டோன் மிகைப்பு நிலையைக் (ketosis) குறிக்கும். கீட்டோ அமிலத்துவத்தில் நம் உடம்பு கீட்டோன் உற்பத்தியை போதுமான அளவு சீரமைக்க முடியாததால், அதிக அளவில் கீட்டோ அமிலங்கள் இரத்தத்தில் சேர்ந்து அதன் கார அமிலத்தன்மையைப் பெருமளவுக் குறைக்கின்றது. கீட்டோ அமிலத்துவத்தின் உச்ச அளவில் மரணமும் ஏற்படலாம்.


</doc>
<doc id="185922" url="https://ta.wikipedia.org/wiki?curid=185922" title="ஆசே விளைவு">
ஆசே விளைவு

ஆசே விளைவு ("Auger effect", ) அல்லது ஆஹர் விளைவு என்பது ஓர் அணுவில் கிளர்ந்த நிலையிலுள்ள ஓர் எதிர்மின்னி கீழ் ஆற்றல் மட்டத்திற்குத் தாவும்போது அவ்வணு எக்சு கதிர்களையோ காமா கதிர்களையோ வெளியிடாமல் ஓர் எதிர்மின்னியை (இலத்திரனை) வெளியிடுதல் அல்லது உமிழ்தல் ஆகும். இப்படிப்பட்ட இலத்திரன்கள் "ஆசே இலத்திரன்" ("Auger electron") என அழைக்கப்படுகின்றன.



</doc>
<doc id="185929" url="https://ta.wikipedia.org/wiki?curid=185929" title="ஐசுலாந்திய வான்சேவை நிறுவனம்">
ஐசுலாந்திய வான்சேவை நிறுவனம்

லாஃப்ட்லையேர் கூட்டு நிறுவனம் ("Loftleiðir"), பன்னாட்டளவில் ஐசுலாந்திய வான்சேவை நிறுவனம் (சுருக்கமாக IAL) ஐசுலாந்தின் தனியார் வான்சேவை நிறுவனமாக இயங்கியது. இது ரெய்க்யவிக்கில் உள்ள ரெய்க்யவிக் வானூர்தி நிலையத்திலிருந்து செயல்பட்டு வந்தது. இது பொதுவாக அத்லாந்திக் பெருங்கடல் மீதான வான்வழிகளில் ஐரோப்பாவையும் அமெரிக்காவையும் இணைக்குமாறு இயங்கி வந்தது. இவ்வழிகளில் மிகக் குறைந்த செலவில் இயக்குவதை தனது வணிக யுக்தியாகக் கொண்டிருந்தது. 


</doc>
<doc id="185932" url="https://ta.wikipedia.org/wiki?curid=185932" title="பாலைக்குழி">
பாலைக்குழி

பாலைக்குளி என்பது இலங்கையின் வடக்கே மன்னார் மாவட்டத்தின் தென் பகுதியில் அமைந்துள்ள ஒரு கிராமம். இது மன்னார், புத்தளம் மாவட்டத்தின் எல்லையோரக் கிராமமாகும். இதன் வடக்கே கொண்டச்சியும் கிழக்கே வியாயடி குளமும், வில்பத்து சரணாலயமும் அமைந்துள்ளன. தெற்கே மறிச்சிக்கட்டியும், ஊர்கமமும் அமைந்துள்ளன. அதன் மேற்கே மன்னார் – புத்தளம் வீதியும் உள்ளது.

இது 400 குடும்பங்களைக் கொண்ட கிராமம். இம் மக்கள் தமது வருமானத்தை விவசாயம், கால்நடை வளர்ப்பு மற்றும் வியாபாரம் வழியாக பெறுகின்றனர். இவர்களது பிரதான தொழிலாக விவசாய செய்கை காணப்படுகிறது.

2010ம் ஆண்டு நடைபெற்ற முசலி பிரதேசசபைத் தேர்தலில் இக்கிராமத்தைச் சேர்ந்த எம். எச். எம். காமில் நான்காம் இடத்தைப் பெற்று சபை உறுப்புரிமை பெற்றார்.


</doc>
<doc id="185935" url="https://ta.wikipedia.org/wiki?curid=185935" title="மசுகருல் உலூம் கல்லூரி">
மசுகருல் உலூம் கல்லூரி

மசுகருல் உலூம் கல்லூரி (Mazharul Uloom College) தமிழ்நாடு, வேலூர் மாவட்டத்தில், ஆம்பூர் நகரத்தில் உள்ளது. ஆம்பூர் முசுலிம் கல்விச் சங்கத்தால் 1969ம் ஆண்டு தொடங்கப்பட்டு, நிர்வகிக்கப்படுகிறது. கல்லூரியில் பொருளாதாரம், அறிவியல் ஆகியத் துறைகளில் பட்டப்படிப்பு மற்றும் பட்டமேற்படிப்புகள் கற்பிக்கப்படுகின்றன. இக்கல்லூரி, திருவள்ளுவர் பல்கலைக்கழகத்துடன் இணைக்கப்பட்ட கல்வி நிறுவனமாகும்.


</doc>
<doc id="185938" url="https://ta.wikipedia.org/wiki?curid=185938" title="எம். டி. வி. ஆச்சார்யா">
எம். டி. வி. ஆச்சார்யா

"'எம் டி வி. ஆச்சார்யா"’ என்பவர் ஓவியர் ஆவார். இவர் சந்தமாமா என்ற இதழின் கன்னடப் பதிப்பில் பல ஓவியங்களை வரைந்து பிரபலமானவர். இவர் 1992 ஆம் ஆண்டு இறந்தார். இவரது இளமைக் கால வாழ்வில், மைசூர் தசரா கண்காட்சியில் பல ஓவியங்களை வரைந்து பல பரிசுகளைப் பெற்றவர். பெங்களூரில் உள்ள இந்துஸ்தான் வானூர்தி நிறுவனத்தில் பணியாற்றினார். இவரது முதல் ஓவியக் கண்காட்சி சென்னையில் 1945 ஆம் ஆண்டில் நிகழ்ந்தது. குழந்தைகளுக்கான தமிழ் இதழான சந்தமாமாவில் 1947 ஆம் ஆண்டு சேர்ந்தார். பின்னர், இதன் கன்னடப் பதிப்பிற்கு ஆசிரியர் ஆனார். அந்த இதழின் அட்டைப் படங்கள் பலவற்றை வரைந்துள்ளார் என்பது குறிப்பிடத்தக்கது. 
“தாய்நாடு” என்னும் கன்னட இதழுக்கு கலையாசிரியரானார். இவருடைய பெயரால் ஆச்சார்யா சித்திரகலா பவன் என்ற பெயரில் கலைப் பள்ளியொன்றைத் தொடங்கி, ஓவிய வகுப்புகள் நடத்தினார்.


</doc>
<doc id="185950" url="https://ta.wikipedia.org/wiki?curid=185950" title="நிருத்தியம் (பரதநாட்டியம்)">
நிருத்தியம் (பரதநாட்டியம்)

நிருத்தியம் என்பது நிருத்த முறையோடு கூடிய பல்வேறு கருத்துகளை வெளிப்படுத்தும் ஆடல் முறையாகும். பாட்டின் பொருளுக்கேற்ப உணர்வுகளை வெளிப்படுத்துவதோடு, அதன் கருத்துக்களை விளக்கும் அபிநயக்கைகளை இயக்கியவண்ணம், பாதங்களையும் பாட்டிற்கேற்ப இயங்கவைப்பது நிருத்திய இயல்பாகும். கண்களாலும் முகத்தாலும் கை முத்திரைகளாலும் கருத்துகளையும் உள்ளத்து உணர்வுகளையும் வெளிக்காட்டும் ஆடல் முறை. இதில் பாடல் சிறப்பிடம் பெறும். பரதநாட்டியத்தில் சப்தம், பதவர்ணம், வர்ணம் ஆகிய நிகழ்ச்சிகள் நிருத்திய வகையைச் சார்ந்தன.


</doc>
<doc id="185951" url="https://ta.wikipedia.org/wiki?curid=185951" title="நாட்டியம் (பரதநாட்டியம்)">
நாட்டியம் (பரதநாட்டியம்)

நாட்டியம் என்பது பரதநாட்டியத்தில் கதையை அடிப்படையாகக் கொண்டு அக்கதைக் கதாப்பாத்திரங்களை தனித்தனியாக சித்தரித்து ஆடும் ஆடல் முறை. கதையின் வெவ்வேறு கதாபாத்திரங்கள் அபிநயித்து ஆடப்பெறும்.ஒருவரே வெவ்வேறு கதாபாத்திரங்களாக அபிநயிப்பர். கீதம், வாத்தியம், நடனம் இவைமூன்றும் இணைந்து கதையை மையமாகக்கொண்டு, பாத்திரங்களின் தன்மைக்கேற்ப நவரச உணர்வுகளை வெளிப்படுத்தும். பலர் சேர்ந்து பல்வேறு கதாபாத்திரங்களைச் சித்தரித்தும் ஆடுவர். இந்த வகையில் பெரும்பாலும் புராணக்கதைகளும்,இதிகாசங்களும் முக்கிய இடம் பெறுகின்றன. குறவஞ்சி நாட்டியம், நாட்டிய நாடகங்கள் ஆகியவை இவ்வகையைச் சேர்ந்தன.


</doc>
<doc id="185962" url="https://ta.wikipedia.org/wiki?curid=185962" title="பதம் (பரதநாட்டியம்)">
பதம் (பரதநாட்டியம்)

பதம் முழுவதும் அபிநயமாக அமையும் உருப்படி. இது பல்லவி, அனுபல்லவி, சரணம் என்ற பகுதிகளைக் கொண்டது. இது காதல் சுவையை உணர்த்தும் உருப்படி ஆதலால் தலைவன் தலைவி உறவு முறையில் இறைவன் தலைவன். நாட்டியமாடுபவள் தலைவி. இது பரமாத்மா ஆகிய இறைவனை அடைய விரும்பும் ஜீவாத்மாவின் உறவை உணர்த்தும். இந்த உயர்ந்த உறவு, உலகியல் நிலையில் பதத்தில் சித்தரிக்கப்படுகிறது. தலைவி அனுபவிக்கும் பல்வேறு அந்தரங்க உணர்வுகள் இந்த உருப்படியில் அபிநயிக்கப்படும். பிரிவுத் துன்பம், புணர்ச்சி இன்பம், ஆற்றாமை முதலிய அக உணர்வுகள் வெளிப்படுத்தப்படுவது சிறப்பாகும். தாள வேறுபாடுகள் முக்கியத்துவம் பெறுவதில்லை. வெவ்வேறு வகையினரான தலைவியரின் தன்மைக்கு ஏற்ப அபிநயபாவகம் இருக்கும்.முருகன், சிவன், கிருஷ்ணன், ஆகிய தெய்வங்கள் இந்த உருப்படியில் தலைவனாகக் கொள்ளப்படுவர். மன்னர், வள்ளல் ஆகியோரைத் தலைவனாகக் கொண்ட பதங்களும் உள்ளன. பதங்களை தெலுங்கில் பாடியவர் சேத்ரக்ஞர் (கி.பி. பதினேழாம் நூற்றாண்டு).



</doc>
<doc id="185969" url="https://ta.wikipedia.org/wiki?curid=185969" title="தில்லானா (பரதநாட்டியம்)">
தில்லானா (பரதநாட்டியம்)

தில்லானா மகிழ்ச்சியையும் உற்சாகத்தையும் தரும் நாட்டிய உருப்படி. தில்லானா பல்லவி, அநுபல்லவி, சரணம் என்ற பகுதிகளைக் கொண்டது. தில்லானா - திர்தில்லானா - தீம் திம் திரி திரி தில்லானா - போன்ற சொற்கட்டுகள் இந்த உருப்படி முழுவதும் இருக்கும். சரணப் பகுதியில் மட்டும் பாடல் இருக்கும். மத்திம காலத்தில் மிக விறுவிறுப்பாக ஆடப்படும். கண்ணையும் கருத்தையும் கவரும் கரண நிலைகள் (dance postures) தில்லானாவிற்கு அழகு சேர்க்கும். பொதுவாகத் தில்லானா பல்லவி, அனுபல்லவி, சரணம் என்ற கீர்த்தனை அமைப்பில் இருக்கும். ஒரு சில தில்லானாக்களில் பல்லவி, அனுபல்லவி அல்லது பல்லவி, சரணம் மட்டும் அமைந்திருக்கும். நடனத்திற்காக உருவாக்கப்பட்ட தில்லானாக்களில் வேகம் அதிகமாக இருக்கும்.


</doc>
<doc id="185972" url="https://ta.wikipedia.org/wiki?curid=185972" title="மங்களம் (பரதநாட்டியம்)">
மங்களம் (பரதநாட்டியம்)

மங்களம் பரத நாட்டிய நிகழ்ச்சியில் இறுதியாக இடம்பெறும். இதற்கெனத் தனி ஆடல்முறை எதுவுமில்லை. பழமையான இராகங்களில் அமைந்த கீர்த்தனைகளை மத்திம காலத்தில் பாடி நிகழ்ச்சியை முடிப்பது வழக்கம். எல்லாத் தெய்வங்களுக்கும் மங்களம் சொல்லி, நடித்தவர்கள், பார்த்தவர்கள், கேட்டவர்கள் எல்லாருக்கும் நல்வாழ்த்துச் சொல்லி மங்களம் பாடுவர். வாழ்த்துச் சொற்களைக் கொண்டது மங்களப் பாடல். பாடகரும், பக்க இசையாளரும் மங்களப் பாடலை விறுவிறுப்பாக இசைப்பர். அப்பொழுது நாட்டியக் கலைஞர் ஆடல் தெய்வமான நடேசனை வணங்குவார். நாட்டிய ஆசான், பக்க இசையாளரை வணங்குவார். தொடர்ந்து சபையோர் அனைவரையும் வணங்குவார். நிகழ்ச்சி மங்களமாக நிறைவுறும். இது எளிமையாக அமைந்திருக்கும்.


</doc>
<doc id="185974" url="https://ta.wikipedia.org/wiki?curid=185974" title="தொலைத்தொடர்பு தரப்படுத்தலுக்கான ஐரோப்பிய நிறுவனம்">
தொலைத்தொடர்பு தரப்படுத்தலுக்கான ஐரோப்பிய நிறுவனம்

ஐரோப்பிய தொலைத்தொடர்பு தரப்படுத்தல் நிறுவனம் என்பது இலாப நோக்கற்ற தரப்படுத்தல் நிறுவனம். இது ஜி. எஸ். எம் தொலைத்தொடர்பு முறையை தரப்படுத்தி வெற்றி கண்டது. இந்த நிறுவனத்தின் தரப்படுத்தல் திட்டங்கள் ஐரோப்பாவில் நடைமுறைப்படுகின்றன. உலகம் முழுவதிலும் இதற்கு வரவேற்பு அதிகரித்துள்ளது. 1988 ஆம் ஆண்டு தொடங்கப்பட்டு, சில ஆண்டுகளுக்குப் பிறகு ஐரோப்பிய ஆணையத்தினால் ஏற்கப்பட்டது.

இந்த அமைப்பின் முழு உறுப்பினர்களாக ஐரோப்பிய ஒன்றியத்தில் உள்ள நாடுகளும், அல்பானியா, அண்டோரா, ஐசுலாந்து, நார்வே, சுவிட்சர்லாந்து, போசுனியாவும் ஹெர்சிகோவினாவும், செர்பியா, ]மாசிடோனியா, உக்ரைன், துருக்கி, ஜார்ஜியா ஆகிய நாடுகள் உள்ளன.

தற்போதைய துணை உறுப்புகளாக ஆஸ்திரேலியா, அமெரிக்கா, பிரேசில், தென்னாப்பிரிக்கா, எகிப்து, இசுரயேல், யேமன், கத்தார், ஐக்கிய அரபு அமீரகம், ஈரான், உசுபெகிசுத்தான், இந்தியா, சீனா, தென் கொரியா, ஜப்பான், தாய்வான், மலேசியா, சிங்கப்பூர், இந்தோனேசியா ஆகிய நாடுகள் உள்ளன. 
பார்வையாளராக ரஷ்யா உள்ளது.


</doc>
<doc id="185981" url="https://ta.wikipedia.org/wiki?curid=185981" title="ஜதிசுவரம் (நடனம்)">
ஜதிசுவரம் (நடனம்)

ஜதிசுவரம் அபிநயம் இல்லாத நிருத்த வகை ஆடல் உருப்படியாகும். ஜாதிசுவரத்தில் சொற்கட்டுகள் இடம் பெறாது. ஆனால் சுவரக் கோர்வைகளும் ஜதிக்கோர்வைகளும் அமைந்து இருக்கும். அதனாலேயே இதன் பெயர் ஜதி + சுவரம் = ஜதிசுவரம் ஆகிறது. ஜதிசுவரம் மிக விறுவிறுப்பான ஆடல் உருப்படியாகும். குரலிசையோடு நட்டுவனார் தாளமும் மிருதங்க வாசிப்பும் இந்நிகழ்ச்சியில் சிறப்பிடம் பெறும்.


</doc>
<doc id="185987" url="https://ta.wikipedia.org/wiki?curid=185987" title="ஐசுலாந்திய ஏர்லைன்சு பறப்பு எண் 001">
ஐசுலாந்திய ஏர்லைன்சு பறப்பு எண் 001

ஐசுலாந்திய ஏர்லைன்சு எல்எல் 001 (Icelandic Airlines Flight 001), ஓர் ஒப்பந்த வான்பறப்பு, நவம்பர் 15, 1978 அன்று இலங்கையின் கொழும்பு வானூர்தி நிலையத்தில் இறங்க ஓடுபாதையை எட்டும்போது தரையில் மோதி விபத்திற்குள்ளானது. விபத்திற்குள்ளான டக்ளஸ் டிசி-8 வானூர்தியில் இருந்த 13 ஐசுலாந்திய பணியாளர்களில், 8 பேரும் மாற்றுப் பணியாளர்கள் 5 பேரும் 262 பயணிகளில் தெற்கு போர்னியோவைச் சேர்ந்த 170 (பெரும்பாலும் இந்தோனேசிய) முஸ்லிம் புனிதப்பயணிகளும் உயிரிழந்தனர். இலங்கை அதிகாரிகள் விடுத்த அலுவல்முறை அறிக்கையில் விபத்திற்கான காரணமாக வானூர்தி ஓட்டுநர்கள் இறங்குவதற்கான செய்முறைகளை சரியாகக் கடைபிடிக்காதது எனக் குறிப்பிடப்பட்டுள்ளது. இருப்பினும் ஐக்கிய அமெரிக்க மற்றும் ஐசுலாந்திய அலுவலர்கள் கோளாறான வானூர்தி நிலையக் கருவிகளும் வான் போக்குவரத்து கட்டுப்பாடு பிழையுமே விபத்திற்கான காரணமாக குறிப்பிடுகின்றனர். ஐசுலாந்திய வான்வழிப் போக்குவரத்தில் இதுவே மிக மோசமான விபத்தாகும். 

சவூதி அரேபியாவின் ஜித்தாவிலிருந்து இந்தோனேசியாவின் சுராபயாவிற்கு இந்தப் பறப்பு ஒப்பந்தம் செய்யப்பட்டிருந்தது. எரிபொருள் நிரப்பவும் மாற்றுப் பணியாளர்கள் பொறுப்பேற்கவும் கொழும்பு-பண்டாரநாயக்க பன்னாட்டு வானூர்தி நிலையத்தில் தரை இறங்கியது. இறங்குகின்ற வேளையில் அப்பகுதியில் இடிமின்னற்புயல், காற்று நறுக்கம் இருந்ததும் சிக்கலாக இருந்தன. 
விபத்திற்குள்ளான வானூர்தி டக்ளஸ் டிசி-8 வானூர்தியாகும்; ஹஜ் இயக்கத்திற்காக இது ஒப்பந்தம் செய்யப்பட்டிருந்தது. வானூர்தியின் உரிமப் பதிவெண் TF-FLA, மற்றும் அதன் பெயர் "லீஃபர் எரிக்சன்" ("Leifur Eiríksson") ஆகும்.


</doc>
<doc id="185993" url="https://ta.wikipedia.org/wiki?curid=185993" title="மாறன் கிளவி மணிமாலை">
மாறன் கிளவி மணிமாலை

மாறன் கிளவி மணிமாலை என்னும் நூல் 16 ஆம் உரைநூலில் உரைநூலில் பாடல் எடுத்துக்காட்டுடன் குறிப்பிடப்பட்ட நூல்களில் ஒன்று. களவியற் காரிகை என்னும் நூல் 14 ஆம் நூற்றாண்டில் தோன்றியது. இதற்கு 16 ஆம் நூற்றாண்டில் எழுதப்பட்டுள்ள உரையில் இந்த நூல் பற்றிய செய்தி உள்ளது. களவிவியல் காரிகை உரையில் 'மூன்று கிளவிகள்' என்னும் தொடரால் மூன்று நூல்கள் குறிப்பிடப்பட்டுள்ளன. அவை கிளவி-விளக்கம், கிளவித்தெளிவு, கிளவிமாலை என்னும் நூல்கள். இவை மூன்றும் மூன்று வெண்பாவால் குறிப்பிடப்பட்டுள்ளன. கிளவிமாலைப் பாடல்கள் என நான்கு பாடல்கள் மேற்கோள் பாடல்களாகத் தரப்பட்டுள்ளன. அற்றுள் இரண்டு பாடல்கள் வருமாறு: 

நம்மாழ்வார் மாறன், சடகோபன் என்னும் பெயர்களாலும் அழைக்கப்படுபவர். இவரது திருவாய்மொழி இங்கு மாறன் கிளவி என்னும் பெயரால் குறிப்பிடப்படுகிறது.


</doc>
<doc id="186011" url="https://ta.wikipedia.org/wiki?curid=186011" title="உமாதேவி">
உமாதேவி

உமா தேவி தமிழ் திரைப் பாடலாசிரியர். கபாலி திரைப் படத்தில் எழுதிய பாடலுக்காக பரவலாக அறியப்படுவார்.

திருவண்ணாமலை மாவட்டத்தில் உள்ள ஒரு கிராமத்தில் பிறந்தவர். சென்னையில் உள்ள ஒரு கல்லூரியில் பேராசிரியையாக பணியாற்றுகிறார். 


</doc>
<doc id="186013" url="https://ta.wikipedia.org/wiki?curid=186013" title="சோழரின் வட இந்தியப் பயணம்">
சோழரின் வட இந்தியப் பயணம்

சோழரின் வட இந்தியப் பயணம் இடைக்கால் சோழ அரசன் இராசேந்திர சோழனால் 1019 க்கும் 1024 க்கும் இடைப்பட்ட காலத்தில் இடம்பெற்றது. சில வரலாற்றாளர்கள் இப்பயணம் கங்கையைத் தரிசிக்கச் சென்ற யாத்திரை எனவும், பலர் இது கிழக்கு இந்தியாவை பணிய வைக்க மேற்கொள்ளப்பட்ட முற்றிலுமான படை நடவடிக்கை எனக் கருதுகின்றனர். இப்பயணம் வெங்கி - கிழக்கு சாளுக்கியம், கலிங்க நாடு, ஒடிசா மற்றும் வங்காளம் ஆகிய நாடுகளைக் கடந்து இறுதியில் கங்கை வரை இடம்பெற்றது. இப்பயணத்தில் முக்கிய நிகழ்வாக பாலப் பேரரசின் அரசன் முதலாம் மகிபலவை வெற்றி கொண்டமை எனக் கருதப்படுகின்றது. 

திருவாலங்காடு தகடுகள் பின்வருமாறு குறிப்பிடுகின்றன:


</doc>
<doc id="186027" url="https://ta.wikipedia.org/wiki?curid=186027" title="அம்மனின் பெயர்களின் பட்டியல்">
அம்மனின் பெயர்களின் பட்டியல்

கீழே அம்மன் என்று அறியப்படும் ஆதிசக்தியின் பெயர் பட்டியல்.


</doc>
<doc id="186034" url="https://ta.wikipedia.org/wiki?curid=186034" title="பன்மை">
பன்மை

ஒரு பொருளைக் குறிப்பது ஒருமை. பல பொருட்களைக் குறிப்பது பன்மை. உயர்திணையில் ஆண்பால், பெண்பால் ஆகிய இரண்டும் ஒருமை. அஃறிணையில் ஒரு பொருளைக் குறிப்பது ஒருமை. உயர்திணையில் பலர்பாலைக் குறிக்கும் பெயர்ச்சொல் பன்மை. அஃறிணையில் 'கள்' என்னும் விகுதி பெற்று வரும் சொற்கள் பன்மை. கள்-விகுதி பெறாமல் வினைமுற்றால் பல-பொருளை உணர்த்தும் பன்மைகளும் உண்டு. இதனைப் பால்பகா அஃறிணைப் பெயர் என்பர். 

எடுத்துக்காட்டு


</doc>
<doc id="186035" url="https://ta.wikipedia.org/wiki?curid=186035" title="மீனாட்சி">
மீனாட்சி

மீனாட்சி அம்மை பாண்டிய மன்னன் மலையத்துவஜன் - காஞ்சனமாலை இணையர் வேள்வி செய்து பெற்ற மகளும், சுந்தரேஸ்வரரின் மனைவியும் ஆவார். இவர் தடாதகை பிராட்டி எனவும் அறியப்படுகிறார். 

மீனாட்சி பிறப்பில் மூன்று மார்பகங்களுடன் பிறந்ததாகவும்; தன்னை மணம் முடிப்பவரை பார்த்தவுடன் நடுவில் இருக்கும் மூன்றாவது மார்பகம் மறைந்து போகும் என்ற நிலையில், கயிலை மலையில் சிவன் மீனாட்சியை கண்டவுடன் மூன்றாவது மார்பகம் மறைந்தது என திருவிளையாடல் புராணம் கூறுகிறது. 

இவர் மிகுந்த வீரம் கொண்டவராகவும், தந்தையின் இறப்பிற்குப் பிறகு பாண்டிய நாட்டிலிருந்து படைதிரட்டி கயிலை மலை வரை சென்று வென்றதாகவும் திருவிளையாடல் புராணம் கூறுகிறது. கயிலையில் சிவபெருமானை கண்டு வெட்கம் கொண்டு பெண் நிலையை அடைந்ததால் சிவபெருமானையே சுந்தரேசுவரராக திருமணம் செய்து கொண்டதாகவும் கூறப்பட்டுள்ளது.

மதுரை மீனாட்சியம்மன் கோயிலில் முதலில் மீனாட்சிக்கு பூஜைகள் நடந்த பின்னரே சுந்தரேஸ்வரருக்கு பூஜைகள் நடைபெறுகிறது.



</doc>
<doc id="186049" url="https://ta.wikipedia.org/wiki?curid=186049" title="சத்தியவிரதன்">
சத்தியவிரதன்

சத்தியவிரதன் என்பவர் திருமால் மச்ச அவதாரம் எடுத்தபொழுது அவரை காப்பாற்றியவர் ஆவார். இவரைப் பற்றி மகாபுராணங்களில் ஒன்றான மச்ச புராணத்தில் கூறப்பட்டுள்ளது.

சத்தியத்தினையே பேசும் படி ஆட்சி நடத்தியமையால் சத்தியவிரதன் என்று பெயர் பெற்றார். இவர் சந்தியாவந்தனம் செய்யும் வழக்கமுடையவர் என்பதால் நதியில் நீராடி அர்க்கியம் தரும்பொழுது சிறு மீனாக திருமால் கைகளுக்குள் சிக்கினார். அம்மீனை மீண்டும் ஆற்றில் விடுவதற்காக சத்தியவிரதன் எத்தனித்த பொழுது, மீனானது தன்னை காக்க வேண்டியது. அதனால் கமண்டலத்தினுள் அம்மீனை இட்டு அரண்மனை அடைந்தார். அம்மீனானது கமண்டலம் அளவு வளர்ச்சியடைந்தது, எனவே கங்காளத்தில் இட்டார். கங்களமளவு வளர்ந்ததும் ஏரியில் விட்டார். எரியின் அளவிற்கும் அம்மீன் பெரியதாக வளர்ந்தது. அதனால் அம்மீனை கடலில் விட்டார்.

அப்பொழுது திருமாலாக தோன்றிய மீனானது, ஏற்படவிருக்கும் பிரளயத்திலிருந்து அவரை காக்கவே வந்ததாக தெரிவித்தது.


</doc>
<doc id="186050" url="https://ta.wikipedia.org/wiki?curid=186050" title="கட்டுநாயக்கா">
கட்டுநாயக்கா

கட்டுநாயக்கா ("Katunayake", ), இலங்கையின் மேல் மாகாண நகரமான நீர்கொழும்பின் புறநகராகும். இங்குதான் இலங்கையின் முதன்மை பன்னாட்டு வான்வழி வாயிலான பண்டாரநாயக்க பன்னாட்டு வானூர்தி நிலையம் அல்லது கொழும்பு வானூர்தி நிலையம் அமைந்துள்ளது. 1977இல் ஏற்பட்ட அரசு மாற்றம் மற்றும் திறந்த பொருளியல் கொள்கைகளினால் இங்குள்ள பெரும் நிலப்பகுதி கட்டற்ற வணிக வலயம் (தற்போது ஏற்றுமதி மேம்பாட்டு வலயம்) உருவாக்கிட வழங்கப்பட்டுள்ளது. 

சிறீலங்கன் எயர்லைன்ஸ் நிறுவனத்தின் தலைமையகம் கட்டுநாயக்கவிலுள்ள வானூர்திநிலைய வளாகத்தில் அமைந்துள்ளது.

நாட்டின் முதன்மை வானூர்தி நிலையமான பண்டாரநாயக்க பன்னாட்டு வானூர்தி நிலையம் கட்டுநாயக்கவில் அமைந்துள்ளது.

இலங்கை தொடருந்து போக்குவரத்தின் புத்தளம் தடம், கட்டுநாயக்க வழியேச் செல்கிறது; இத்தடத்தில் கட்டுநாயக்க, கட்டுநாயக்க தெற்கு, வானூர்தி நிலையம் என மூன்று தொடருந்து நிலையங்கள் உள்ளன. 

தற்போது கட்டமைக்கப்பட்டு வரும் கொழும்பு-கட்டுநாயக்க விரைவுச்சாலையின் வடக்கு முனையாக கட்டுநாயக்க உள்ளது. இந்த விரைவு நெடுஞ்சாலை கொழும்பு நகரை ஏ-1 நெடுஞ்சாலையுடன் பெலியகோடா என்னுமிடத்தில் இணைக்கிறது. தற்போது கொழும்பிலிருந்து நீர்கொழும்பு செல்லும் ஏ-3 நெடுஞ்சாலை கட்டுநாயக்கவை இணைக்கிறது.




</doc>
<doc id="186078" url="https://ta.wikipedia.org/wiki?curid=186078" title="பொத்துவில் தேர்தல் தொகுதி">
பொத்துவில் தேர்தல் தொகுதி

பொத்துவில் தேர்தல் தொகுதி ("Pottuvil Electorate") என்பது ஆகத்து 1947 முதல் பெப்ரவரி 1989 வரை இலங்கையில் நடைமுறையில் இருந்த ஒரு தேர்தல் தொகுதியாகும். இத்தேர்தல் தொகுதி இலங்கையின் கிழக்கு மாகாணத்தில், அம்பாறை மாவட்டத்தில் பொத்துவில் நகரையும் அதைச் சுற்றியுள்ள ஊர்களையும் உள்ளடக்கியதாகும். சூலை 1977 தேர்தலில் இத்தொகுதியில் இருந்து இரண்டு உறுப்பினர்கள் நாடாளுமன்றத்திற்குத் தெரிவு செய்யப்பட்டனர்.

1978 ஆம் ஆண்டில் அறிமுகப்படுத்தப்பட்ட புதிய அரசியலமைப்பின் படி, இலங்கையில் விகிதாசாரப் பிரதிநிதித்துவத் தேர்தல் முறை அறிமுகப்படுத்தப்பட்டதை அடுத்து, நடைமுறையில் இருந்த 160 தேர்தல் தொகுதிகள் கலைக்கப்பட்டு பதிலாக 22 பல-அங்கத்தவர்களைக் கொண்ட தேர்தல் மாவட்டங்கள் உருவாக்கப்பட்டன. 1989 தேர்தலில் பொத்துவில் தேர்தல் தொகுதி அம்பாறை தேர்தல் மாவட்டத்தில் உள்ளடக்கப்பட்டது.

1வது நாடாளுமன்றத் தேர்தல் 1947 ஆகத்து 23 முதல் செப்டம்பர் 20 வரை நடைபெற்றது. முடிவுகள் வருமாறு:

24 மே 1952 முதல் 30 மே 1952 வரை நடைபெற்ற 2வது நாடாளுமன்றத் தேர்தல் முடிவுகள்:
5 ஏப்ரல் 1956 முதல் 10 ஏப்ரல் 1956 வரை நடந்த 3வது நாடாளுமன்றத் தேர்தல் முடிவுகள்:

19 மார்ச் 1960 இல் நடைபெற்ற 4வது நாடாளுமன்றத் தேர்தல் முடிவுகள்:

20 சூலை 1960 இல் நடைபெற்ற 5வது நாடாளுமன்றத் தேர்தல் முடிவுகள்:

22 மார்ச் 1965 இல் நடைபெற்ற 6வது நாடாளுமன்றத் தேர்தல் முடிவுகள்:

27 மே 1970 இல் நடைபெற்ற 7வது நாடாளுமன்றத் தேர்தல் முடிவுகள்:

21 சூலை 1977 இல் நடைபெற்ற 8வது நாடாளுமன்றத் தேர்தலில் பொத்துவில் தொகுதி இரு-உறுப்பினர் தேதல் தொகுதியாக அறிவிக்கப்பட்டு தேர்தல்கள் இடம்பெற்றன. ஏம். எம். முகம்மது ஜலால்தீன், எம். கனகரத்தினம் ஆகியோர் தெரிவு செய்யப்பட்டனர். அதன் முடிவுகள்:

தமிழர் விடுதலைக் கூட்டணியில் வெற்றி பெற்ற எம். கனகரத்தினம் ஐக்கிய தேசியக் கட்சிக்குத் தாவினார். இவர் 1990 சூலை 15 இல் கொழும்பில் வைத்து இனந்தெரியாதோரால் சுட்டுக் கொல்லப்பட்டார்.


</doc>
<doc id="186085" url="https://ta.wikipedia.org/wiki?curid=186085" title="தெற்கு கலிமந்தான்">
தெற்கு கலிமந்தான்

தெற்கு கலிமந்தான் ("South Kalimantan", ) இந்தோனேசியாவின் ஓர் மாகாணமாகும். இது போர்னியோ தீவின் இந்தோனேசியப் பகுதியான கலிமந்தானில் அமைந்துள்ளது. மாகாணத் தலைநகர் பஞ்சார்மாசின் ஆகும். தெற்கு கலிமந்தானின் மக்கள்தொகை, 2010 கணக்கெடுப்பின்படி 3.625 மில்லியனுக்குச் சற்றே கூடுதலாகும். 

கலிமந்தானில் உள்ள ஐந்து இந்தோனேசிய மாகாணங்களில் ஒன்றான இதன் எல்லைகளாக கிழக்கில் மகாசர் நீரிணையும் மேற்கிலும் வடக்கிலும் மத்திய கலிமந்தானும் தெற்கில் சாவா கடலும் வடக்கில் கிழக்கு கலிமந்தானும் உள்ளன.


</doc>
<doc id="186088" url="https://ta.wikipedia.org/wiki?curid=186088" title="சி. து. தேஷ்முக்">
சி. து. தேஷ்முக்

சர் சிந்தாமன் துவாரகநாத் தேஷ்முக் என்பவர் ஓர் இந்திய அரசுப் பணியாளர் ஆவார். இந்திய ரிசர்வ் வங்கியின் ஆளுநராக நியமிக்கப்பட்ட முதல் இந்தியர் இவரே. இவர் 1950-1956 ஆண்டுகளில் இந்திய அரசின் நிதியமைச்சராகப் பணியாற்றினார். பின்னர், பல்கலைக்கழக மானியக் குழுமத்தின் தலைவராகவும் பணியாற்றினார்.
1962-1967 ஆம் ஆண்டுகளில் தில்லிப் பல்கலைக்கழகத்தின் துணைவேந்தராகப் பணியாற்றினார்.

சிந்தாமன் தேஷ்முக 1896 ஆம் ஆண்டு ஜனவரி 14 ஆம் நாள் பிறந்தார். இவரது பெற்றோர் துவாராகநாத் கணேஷ் தேஷ்முக், பகிரதபாய் ஆவர். இளமைக் காலக் கல்வியை மும்பையில் கற்றுத் தேறினார். சமற்கிருதத்தில் கல்வியாளர் பட்டம் பெற்றார். அந்த காலங்களில், இலண்டனில் மட்டுமே நிகழ்த்தப்பட்ட இந்திய அரசுத் தேர்வில் தோன்றி தேர்ச்சி பெற்றார்.


</doc>
<doc id="186093" url="https://ta.wikipedia.org/wiki?curid=186093" title="டி. சுப்பாராவ்">
டி. சுப்பாராவ்

துவ்வூரி சூப்பாராவ் என்பவர் இந்தியப் பொருளியல் அறிஞரும், அரசுப் பணியாளரும் ஆவார். மன்மோகன் சிங் அரசின் கீழ் ரிசர்வ் வங்கியின் ஆளுநராகப் பணியாற்றினார். 1972 ஆம் ஆண்டில் ஆந்திரப் பிரதேசத்தில் இந்திய ஆட்சிப் பணியில் சேர்ந்தார். பின்னர், 2008 ஆம் ஆண்டு இந்திய ரிசர்வ் வங்கியின் 22வது ஆளுநராகப் பதவியேற்றார். தற்போது வரை, இப்பதவியில் இவரே தொடர்கிறார். இவர் பொருளியலில் முனைவர் பட்டம் பெற்றவர்.

இவருக்கு முன்பு, ஒய். வி. ரெட்டி இப்பதவியில் இருந்தார்.



</doc>
<doc id="186094" url="https://ta.wikipedia.org/wiki?curid=186094" title="சர்தாரா சிங்">
சர்தாரா சிங்

சர்தாரா சிங் என்பவர் இந்திய ஹாக்கி விளையாட்டு வீரர். இந்திய ஹாக்கி லீக் போட்டிகளில், இவர் ஹைதரபாது சுல்தான்ஸ் மற்றும் சண்டிகர் டைனமோஸ் ஆகிய ஹாக்கி அணிகளின் தலைவராக இருந்துள்ளார். இந்திய தேசிய ஹாக்கி அணியின் தலைவரும் இவரே.



</doc>
<doc id="186121" url="https://ta.wikipedia.org/wiki?curid=186121" title="கோவிலில் சிறுவன் இயேசு">
கோவிலில் சிறுவன் இயேசு

கோவிலில் சிறுவன் இயேசு அல்லது காணாமற் போன இயேசுவைக் கண்டடைந்தது என்பது விவிலியத்தின் லூக்கா நற்செய்தி 2:41-52 முடிய விவரிக்கப்படும் ஒரு நிகழ்வாகும். இயேசுவுக்குப் பன்னிரண்டு வயது ஆனபோது, ஆண்டுதோறும் நடக்கும் வழக்கப்படி இயேசுவின் பெற்றோர் பாஸ்கா விழாவைக் கொண்டாட இயேசுவோடு எருசலேம் சென்றனர். விழா நாள்கள் முடிந்து அவர்கள் திரும்பியபோது, சிறுவன் இயேசு எருசலேமில் தங்கிவிட்டார். இது அவருடைய பெற்றோருக்குத் தெரியாது; பயணிகள் கூட்டத்தில் அவர் இருப்பார் என்று எண்ணினர். ஒருநாள் பயணம் முடிந்தபின்பு உறவினரிடையேயும் அறிமுகமானவர்களிடையேயும் அவரைத் தேடினர்; அவரைக் காணாததால் அவரைத் தேடிக்கொண்டு எருசலேமுக்குத் திரும்பிச் சென்றார்கள். மூன்று நாள்களுக்குப்பின் அவரைக் கோவிலில் கண்டார்கள். இந்த நிகழ்வு இயேசு மற்றும் மரியாவின் வாழ்வை சித்தரிக்க கலைஞர்கள் பயன்படுத்து முக்கிய நிகழ்வுகளுள் ஒன்றாகும்.

இயேசுவைக் கோவிலில் கண்டடைந்தபோது, அவர் போதகர்கள் நடுவில் அமர்ந்து அவர்கள் சொல்வதைக் கேட்டுக் கொண்டும் அவர்களிடம் கேள்விகளை எழுப்பிக் கொண்டுமிருந்தார். அவற்றைக் கேட்ட அனைவரும் அவருடைய புரிந்து கொள்ளும் திறனையும் அவர் அளித்த பதில்களையும் கண்டு மலைத்துப் போயினர். அவருடைய பெற்றோரும் அவரைக் கண்டு வியப்பில் ஆழ்ந்தனர். அப்பொழுது அவருடைய தாய் அவரை நோக்கி, ' மகனே, ஏன் இப்படிச் செய்தாய்? இதோ பார், உன் தந்தையும் நானும் உன்னை மிகுந்த கவலையோடு தேடிக்கொண்டிருந்தோமே ' என்றார். அவர் அவர்களிடம், ″ நீங்கள் ஏன் என்னைத் தேடினீர்கள்? நான் என் தந்தையின் அலுவல்களில் ஈடுபட்டிருக்க வேண்டும் என்பது உங்களுக்குத் தெரியாதா?″ என்றார்.

இன்நிகழ்வுக்குப் பின்பு இயேசு தம் பெற்றோருடன் சென்று நாசரேத்தை அடைந்து அவர்களுக்குப் பணிந்து நடந்தார் எனவும் அவருடைய தாய் இந்நிகழ்ச்சிகளையெல்லாம் தமது உள்ளத்தில் பதித்து வைத்திருந்தார் எனவும் விவிலியம் குறிக்கின்றது. விவிலியத் திருமுறை நூல்களில் இந்த நிகழ்வே "இயேசுவின் குழந்தைப் பருவ நிகழ்ச்சிகளின்" இறுதியாக பதிவுசெய்யப்பட்ட நிகழ்வாகும். இயேசுவைக் கோவிலில் அர்ப்பணித்த நிகழ்வு கத்தோலிக்க செபமாலையின் மகிழ்ச்சி மறைபொருள்களின் ஐந்தாம் மறைபொருள் ஆகும்.

திருமுறை நூல்களில் இடம்பெறாத பிற்காலத்து நூல்களில் இன்நிகழ்வு மிகவும் நுனுக்கமாகவும், மேலதிக தகவல்களுடனும் விவரிக்கப்படுகின்றது.


</doc>
<doc id="186123" url="https://ta.wikipedia.org/wiki?curid=186123" title="முகைதீன் புராணம்">
முகைதீன் புராணம்

முகைதீன் புராணம் என்பது முஹியித்தீன் அப்துல் காதிர் அல்-ஜிலானி (றஹ்) அவர்களின் வரலாற்றினைக் கூறும் நூலாகும். இந்நூல் காயல்பட்டினத்தைச் சார்ந்த அப்துல் காதிர் நயினார் லெப்பை ஆலிம் என்பவரால் இயற்றப்பட்டது. முஹியித்தீன் அப்துல் காதிர் ஜீலானி (றஹ்) அவர்கள் பதினோராம் நூற்றாண்டில் தோன்றிய இசுலாமிய சீர்திருத்தவாதியாவார்.


</doc>
<doc id="186125" url="https://ta.wikipedia.org/wiki?curid=186125" title="தூய கன்னி மரியா (கத்தோலிக்கம்)">
தூய கன்னி மரியா (கத்தோலிக்கம்)

கத்தோலிக்க திருச்சபையில் மரியாவுக்கு செலுத்தப்படும் வணக்கமானது கத்தோலிக்க மரபு, மறையுண்மைகள் மற்றும் விவிலிய அடிப்படையிலானது. கடவுளான இயேசு மரியாவின் வழியாக பிறந்ததால் இவர் கடவுளின் தாய் என கத்தோலிக்கர்களால் ஏற்கப்படுகின்றார். கி.பி 431இல் நிகழ்த எபேசு பொதுச்சங்கத்திலிருந்து இரண்டாம் வத்திக்கான் பொதுச்சங்கம் வரையும், அதனைக்கடந்தும் மரியா கடவுளின் தாய் எனவும், திருச்சபையின் தாய் எனவும் போற்றப்படுகின்றார். திருத்தந்தை இரண்டாம் அருள் சின்னப்பர் தனது "மீட்பரின் தாய்" ("Redemptoris Mater") என்னும் சுற்றுமடலில் மரியாவை திருச்சபையின் தாய் என அழைத்துள்ளார்.

புனித கன்னி மரியாவின் வாழ்வு பற்றிய தகவல்கள் பழங்கால கிறிஸ்தவ மரபின் அடிப்படையில் இங்குத் தரப்படுகிறது.
எருசலேம் நகரில் வாழ்ந்த செல்வந்தரான யோவாக்கிம் (சுவக்கீன்), அவரது மனைவி அன்னா (அன்னம்மாள்) இருவரும் குழந்தைப்பேறு இல்லாமல் முதுமை அடைந்தனர். இறைவன் தமது வானதூதர் வழியாக மரியாவின் பிறப்பை அவர்களுக்கு அறிவித்தார். அதனால் மனம் மகிழ்ந்த இருவரும் பிறக்கப் போகும் குழந்தையை எருசலேம் ஆலயத்தில் அர்ப்பணிப்பதாக நேர்ந்து கொண்டனர். பத்தாம் மாதத்தில் அன்னா தனது குழந்தையைப் பெற்றெடுத்தார். வானதூதர் அறிவித்தபடியே அக்குழந்தைக்கு மரியா (கடலின் நட்சத்திரம்) என்று பெயரிட்டனர்.

மரியாவுக்கு மூன்று வயது ஆனபோது, அவரது பெற்றோர்கள் மரியாவை எருசலேம் ஆலயத்தில் அர்ப்பணித்தனர். மரியா ஆலய கல்வி சாலையில் எபிரேய எழுத்துகளை எழுதவும் வாசிக்கவும் கற்றுக்கொண்டார். விவிலியத்தின் பழைய ஏற்பாட்டு நூல்களை படித்து, அதில் இருந்த மெசியா பற்றிய இறைவாக்குகளின் பொருளை கேட்டு தெரிந்து கொள்வதில் மிகவும் ஆர்வமாக இருந்தார். மறைநூல்களின் வார்த்தைகளை வாசித்து அவற்றை மனதில் இருத்தி சிந்திப்பதில் மரியா ஆர்வம் கொண்டிருந்தார்; பாடல்களைப் பாடுவதிலும், செபிப்பதிலும் சிறந்து விளங்கினார். ஆலயத்திற்கு தேவையான திரைச் சீலைகளை நெய்வதிலும் நன்கு தேர்ச்சி பெற்றிருந்தார்.

தாவீது அரசரின் வழிமரபினரான மரியாவுக்கு பதினான்கு வயதானபோது, அவருக்கு திருமணம் செய்துவைக்க ஏற்பாடுகள் நடைபெற்றன. எருசலேமில் இருந்த தாவீது குலத்து இளைஞர்கள் அனைவரும் சுயம்வரத்திற்கு அழைப்பு பெற்றனர். அவர்களில் தச்சுத் தொழிலாளரான யோசேப்பை இறைவன் தேர்ந்தெடுத்தார். மரியாவுக்கும் யோசேப்புக்கும் திருமணம் நடைபெற்றது. மரியாவைத் தனது வீட்டில் விட்டுவிட்டு கட்டட வேலைகளுக்காக யோசேப்பு வெளியூர் சென்றார். அந்த வேளையில்தான் வானதூதர் கபிரியேல் இயேசுவின் பிறப்பை மரியாவுக்கு அறிவித்தார்; எலிசபெத் பேறுகாலமாக இருந்ததையும் தெரிவித்தார். மரியா தனது உறவினரான எலிசபெத்துக்கு உதவி செய்ய யூதேயாவுக்கு புறப்பட்டு சென்றார்.

மரியா அங்கிருந்து திரும்பியபோது மூன்று மாத கர்ப்பிணியாக நாசரேத் வந்து சேர்ந்தார். அதனால் யோசேப்புக்கு சந்தேகம் ஏற்பட்டது. கனவில் வானதூதர் உண்மையை உணர்த்தியதால் மரியாவை யோசேப்பு ஏற்றுக்கொண்டார். அவர்கள் இருவரும் பெத்லகேம் சென்றிருந்த வேளையில் இயேசு பிறந்தார். நாற்பதாம் நாளில் அவர்கள் இயேசுவை எருசலேம் ஆலயத்தில் காணிக்கையாக ஒப்புக்கொடுத்தனர். அப்போது அங்கு வந்திருந்த இறைவாக்கினர் சிமியோன் மரியாவின் வியாகுலங்களை முன்னறிவித்தார். பின்பு மரியாவும் யோசேப்பும் குழந்தை இயேசுவுடன் நாசரேத் திரும்பினர்.

இயேசுவுக்கு பன்னிரண்டு வயது ஆனபோது, மரியாவும் யோசேப்பும் இயேசுவைக் கூட்டிக்கொண்டு பாஸ்கா விழாவைக் கொண்டாட எருசலேம் சென்றனர். அப்போது இயேசு ஆலயத்திலேயே தங்கிவிட்டார். மரியாவும் யோசேப்பும் மூன்று நாட்கள் அங்கும் இங்கும் அலைந்து அவரைக் கண்டுபிடித்தனர். அவர்களோடு வீடு திரும்பிய இயேசு பெற்றோருக்கு பணிந்து நடந்தார். இயேசு யோசேப்புக்கும், மரியாவுக்கும் தேவையான அனைத்து உதவிகளையும் செய்து வந்தார். திருக்குடும்பத்தின் தலைவியான மரியா யோசேப்புக்கு நல்ல மனைவியாகவும், இயேசுவுக்கு நல்ல தாயாகவும் விளங்கினார்.மரியாவுக்கு நல்ல கணவராகவும், இயேசுவுக்கு சிறந்த வளர்ப்பு தந்தையாகவும் இருந்த யோசேப்பு தனது முதுமையில் இயேசுவும் மரியாவும் அருகில் இருக்க பாக்கியமான மரணம் அடைந்தார். அதன்பின் சிறிது காலம் வரை இயேசு தச்சுத்தொழில் செய்துவந்தார்.

இறைமகன் இயேசு தனது முப்பதாம் வயதில், யோவானிடம் திருமுழுக்கு பெற்று தனது இறையரசு பணியைத் தொடங்கினார். இயேசுவின் பணிவாழ்வில் மரியாவும் அவரைப் பின்தொடர்ந்தார். இயேசு கிறிஸ்து செய்த முதல் புதுமையே மரியாவின் பரிந்துரையால்தான் நடைபெற்றது. இயேசுவின் பெண் சீடர்களுள் ஒருவராக மரியாவும் இருந்தார். இயேசுவின் சிலுவைப் பாடுகளிலும் மரியா பங்கேற்றார். சிலுவையின் அடியில் வியாகுலத் தாயாக நின்ற மரியாவை இயேசு தனது சீடர்கள் (கிறிஸ்தவர்கள்) அனைவருக்கும் தாயாகத் தந்தார். இயேசுவின் உயிர்ப்பு, விண்ணேற்றம் ஆகியவற்றுக்கு பிறகு இயேசுவின் சீடர்கள் அனைவரும் மரியாவின் வழிகாட்டுதலின்படியே வாழ்ந்து வந்தனர். தூய ஆவி திருத்தூதர்கள்மீது பொழியப்பட்ட வேளையில் மரியாவும் அவர்களோடு இணைந்து இறைவேண்டலில் ஈடுபட்டிருந்தார். திருத்தூதர்கள் ஒவ்வொருவரும் பல்வேறு நாடுகளுக்கு நற்செய்தி அறிவிக்க சென்றபின் திருத்தூதர் யோவானின் பாதுகாப்பில் மரியா வாழ்ந்து வந்தார்.

மரியாவின் மரண காலம் நெருங்கி வந்ததும், திருத்தூதர்கள் அனைவரும் உள்ளுணர்வால் தூண்டப்பட்டு எருசலேம் நோக்கி விரைந்தனர். தோமா தவிர மற்ற திருத்தூதர்கள் அனைவருக்கும் ஆசி வழங்கிய நிலையில் மரியா மரணம் அடைந்தார். யூத வழக்கப்படி மரியாவின் உடலை திருத்தூதர்கள் விரைவில் அடக்கம் செய்துவிட்டனர். தாமதமாக எருசலேம் வந்து சேர்ந்த தோமா, மரியாவிடம் இறுதி ஆசீர் பெற முடியாமல் போனது குறித்து மனம் வருந்தினார். எனவே அவரது முகத்தையாவது ஒருமுறை பார்க்க வேண்டுமென்று விரும்பினார்.

திருத்தூதர்கள் அனைவரும் மரியாவை அடக்கம் செய்த கல்லறைக்கு சென்றனர். கல்லறை திறக்கப்பட்டது; ஆனால் உள்ளே மரியாவின் உடல் இல்லை. விண்ணக நறுமணம் அங்கே வீசியது. இறைமகன் இயேசு தனது அன்னையின் உடலை அழிவுற விடாமல், மரியாவை உடலோடும் ஆன்மாவோடும் விண்ணகத்தில் ஏற்றுக்கொண்டார் என்று திருத்தூதர்கள் நம்பினர். பின்பு அன்னை மரியா தோமாவுக்கு காட்சி அளித்து, தான் விண்ணக மாட்சியில் இருப்பதை உறுதிசெய்தார் என்று மரபுவழி செய்திகள் கூறுகின்றன.

உலக வரலாற்றில் புனித கன்னி மரியாவின் நூற்றுக்கணக்கான காட்சிகள் நிகழ்ந்துள்ளன. அவற்றில் முக்கியமான ஏழு காட்சிகள் மட்டும் இங்கு தரப்படுகின்றன. 

கத்தோலிக்க திருச்சபையில் கொண்டாடப்படும் மரியன்னை விழாக்களின் பட்டியல் இங்கு தரப்படுகிறது.


</doc>
<doc id="186127" url="https://ta.wikipedia.org/wiki?curid=186127" title="புதூகுஷ்ஷாம் (நூல்)">
புதூகுஷ்ஷாம் (நூல்)

புதூகுஷ்ஷாம் (ஷாம் பிரதேச வெற்றி என்று பொருள்) முஸ்லிம்களால் சிரியா தேசம் வெற்றி கொள்ளப்பட்டதை அடிப்படையாகக் கொண்டு தமிழில் எழுதப்பட்ட செய்யுள் இலக்கிய நூல் இதுவாகும். முதன் முதலில் புதுகுஷ்ஷாம் என்ற காப்பியம் தோன்றியது. இக்காப்பியத்தைப் பாடியவர் செய்கு அப்துல் காதிறு நெய்னா லெப்பை ஆலிம் புலவர். ஆயிரத்துக்கும் அதிகமான செய்யுட்களை கொண்ட இக்காப்பியத்தை அடிப்படையாக வைத்து எழுந்ததே புதுகுஷ்ஷாம் என்ற வசன நூல். இதன் ஆசிரியர் முஹம்மது புலவர் ஆவார்.

முதல் நூலைப் போன்றே புதூகுஷ்ஷாம் வசனநூலும் முப்பெரும் காண்டங்களாக பிரிக்கப்பட்டுள்ளது.


</doc>
<doc id="186132" url="https://ta.wikipedia.org/wiki?curid=186132" title="இந்து தொன்மவியல் தொலைக்காட்சி தொடர்களின் பட்டியல்">
இந்து தொன்மவியல் தொலைக்காட்சி தொடர்களின் பட்டியல்

இந்து தொன்மவியல் அடிப்படையில் உருவாக்கப்பட்ட தொலைக்காட்சி தொடர்களின் பட்டியல் கீழே.




</doc>
<doc id="186136" url="https://ta.wikipedia.org/wiki?curid=186136" title="இந்து தொன்மவியல் திரைப்படங்களின் பட்டியல்">
இந்து தொன்மவியல் திரைப்படங்களின் பட்டியல்

இந்து தொன்மவியலின் நூல்களான புராணங்கள், இதிகாசங்களை அடிப்படையாக் கொண்டு உருவாக்கப்பட்ட திரைப்படங்களின் பட்டியல் தொகுப்பு இது.


</doc>
<doc id="186138" url="https://ta.wikipedia.org/wiki?curid=186138" title="தேவர்களின் பட்டியல்">
தேவர்களின் பட்டியல்

இந்து தொன்மவியலின் அடிப்படையில் முப்பத்து முக்கோடி தேவர்கள் உள்ளனர். தேவலோகம் என்ற தனி உலகத்தில் வாழும் அவர்களை முதன்மைக் கடவுள்கள் காக்கின்றனர். தேவர்களின் பட்டியலில் கீழே வரிசைபடுத்தப்பட்டுள்ளது.



</doc>
<doc id="186143" url="https://ta.wikipedia.org/wiki?curid=186143" title="மஞ்சுளா விஜயகுமார்">
மஞ்சுளா விஜயகுமார்

மஞ்சுளா விஜயகுமார் (செப்டம்பர் 9, 1953 - சூலை 23, 2013) தென்னிந்தியத் திரைப்பட நடிகை. இவர் தமிழ், தெலுங்கு, கன்னட மொழிகளில் நூற்றுக்கும் மேற்பட்ட திரைப்படங்களில் நடித்துள்ளார். இவர் நடிகர் விஜயகுமாரைத் திருமணம் செய்து கொண்டார். இவர்களுக்கு வனிதா, பிரீத்தா, சிறீதேவி என மூன்று பெண் பிள்ளைகள் உள்ளனர்.

மஞ்சுளா முதன் முதலில் 1969 ஆம் ஆண்டில் சாந்தி நிலையம் திரைப்படத்தில் ஒரு துணை நடிகையாக நடித்தார். 1971 ஆம் ஆண்டில் எம்.ஜி.ஆருடன் இணைந்து ரிக்சாக்காரன் திரைப்படத்தில் கதாநாயகியாக நடித்தார். 1970களில் பல படங்களில் சிவாஜி கணேசன், ஜெமினி கணேசன், என். டி. ராமராவ், கமல்ஹாசன், விஸ்ணுவர்தன், ரஜனிகாந்த் எனப் பல நடிகர்களுடன் இணைந்து நடித்துள்ளார். 1980களின் இறுதியில் இருந்து துணை நடிகையாகப் பல படங்களில் நடித்தார். 2013 சூலை 23 இல் இவர் தனது வீட்டில் கட்டிலில் இருந்து கீழே வீழ்ந்ததை அடுத்து, மருத்துவமனையில் அனுமதிக்கப்பட்டு அங்கு காலமானார்.


</doc>
<doc id="186144" url="https://ta.wikipedia.org/wiki?curid=186144" title="அசுரர்களின் பட்டியல்">
அசுரர்களின் பட்டியல்

அசுரர்களின் பட்டியல்



</doc>
<doc id="186145" url="https://ta.wikipedia.org/wiki?curid=186145" title="முனிவர்களின் பட்டியல்">
முனிவர்களின் பட்டியல்

வேத, புராண, இதிகாச கால முனிவர்களை சப்தரிஷிகள், தேவ ரிஷி, பிரம்ம ரிஷி, மகரிஷி, இராஜ ரிஷி மற்றும் ரிஷிகள் என தகுதிக்கு ஏற்ப அடைமொழிகளுடன் அழைக்கப்பட்டனர்.








</doc>
<doc id="186147" url="https://ta.wikipedia.org/wiki?curid=186147" title="விசுவகர்மன்">
விசுவகர்மன்

விசுவகர்மன் என்பவர் தேவலோகத்தின் சிற்பி ஆவார். இவர் தேவதச்சன், தேவசிற்பி என்றும் அறியப்படுகிறார்.



இவருக்கு சமுக்யா தேவி என்றொரு புதல்வி உண்டு. அவளை சூரிய தேவனுக்கு மணம் செய்வித்தார் விசுவகர்மா. ஆனால் சூரியனின் வெப்பத்தினை தாங்க இயலாமல் சாயா தேவி என்றொரு பெண்ணை தன்னுடைய நிழலிருந்து உருவாக்கி சூரியனுடன் இருக்குமாறு கூறி விசுவகர்மாவிடம் வந்துவிட்டாள். அவளுக்கு விசுவகர்மா கணவனுடன் இணைந்து வாழ அறிவுரை கூறினார். அதனால் சூரிய தேவனை அடைய மாந்துறை ஆம்ரவனேஸ்வரர் கோயிலில் உள்ள சிவபெருமானை வழிபட்டாள். தன்னுடன் இருப்பது சமுக்யா இல்லை என்பதை உணர்ந்த சூரிய தேவன் விசுவகர்மாவிடம் கேட்டு மாந்துறை வந்தடைந்தார். தம்பதிகள் மீண்டும் இணைந்தனர்.

இவர் சிவபெருமானுக்கு பிங்களம் எனும் வில்லினையும், திருமாலுக்கு சாரங்கம் எனும் வில்லையும், இந்திரனுக்கு ததிசி முனிவரின் முதுகெழும்பிலிருந்து வஜ்ராயுதத்தினையும் செய்துதந்தார். பிரம்மாவின் படைப்பு தொழிலுக்கு உதவியாக பதினான்கு உலகங்களையும் (லோகங்களையும்) வடிவமைத்தவர்.

சிவன் பார்வதி திருமணத்திற்காக இலங்கையை கடலுக்கு நடுவே அமைத்தார் என்றும், திருமாலின் கிருஷ்ண அவதாரத்தின் பொழுது துவாரகை மற்றும் எமபுரத்தினை அமைத்து தந்தார் எனவும் இந்து நூல்கள் குறிப்படுகின்றன. அத்துடன் சேது பாலத்தினை அமைக்க இராமருக்கு துணையாக நளன் என்ற வானரத்தினை இவர் படைத்தாகவும் கூறப்படுகிறது.


</doc>
<doc id="186151" url="https://ta.wikipedia.org/wiki?curid=186151" title="விசுவப்பிரம்மம்">
விசுவப்பிரம்மம்

விஸ்வப்பிரம்மம் என்பவர் ஐந்து விஸ்வகர்ம ரிஷிகளை உலக நன்மைக்காக உருவாக்கியவர். பிரம்மம் என்றால் தொடக்கம், ஆக்கம், எல்லையில்லாத என்று பொருள்தரும். எனவே உலகத்தின் தொடக்கத்தில் படைப்பு தொழில் செய்ய ஐந்து முகங்களிலிருந்தும் ஐந்து ரிசிகளை உருவாக்கியவர் என்பதால் விஸ்வ பிரம்மம் என்று அறியப்படுகிறார். சிவபெருமான் சதாசிவ ரூபத்தில் ஐந்து தலைகளுடன் இருப்பதைப் போல இந்த விஸ்வப்பிரம்ம ரூபத்திலும் ஐந்து தலைகளுடன் காணப்படுகிறார். இவர் விராட் விஸ்வப்பிரம்மம் என்றும் அறியப்படுகிறார்.

ஐந்து முகங்களையும், பத்து கைகளையும், நாகாபரணம் மற்றும் புலியுடை தரித்து விஸ்வபிரம்மம் காட்சியளிக்கிறார். அவர் வலது கைகளில் சூலம், சக்கரம், அம்பு, நாகாபரணம், மாலை ஆகியவையும், இடது கைகளில் நாக உடுக்கை, சங்கு, வில், வீணை ஆகியவற்றுடன் செந்தாமரையில் வீற்றிருக்கிறார். அவர் உருவாக்கிய ஐந்து விஸ்வகர்மா ரிசிகளும் அவரிடம் படைப்பு கலையை கற்றுக் கொண்டிருக்கின்றனர்.


</doc>
<doc id="186154" url="https://ta.wikipedia.org/wiki?curid=186154" title="பானுமதி ராமகிருஷ்ணா">
பானுமதி ராமகிருஷ்ணா

பி. பானுமதி ("Paluvayi Bhanumathi Ramakrishna", பானுமதி இராமகிருஷ்ணா, 7 செப்டம்பர் 1925 – 24 டிசம்பர் 2005) பல மொழிகளில் நடித்த ஓர் இந்தியத் திரைப்பட நடிகை, இயக்குனர், இசையமைப்பாளர், பாடகி, தயாரிப்பாளர், எழுத்தாளர் மற்றும் பாடலாசிரியர் ஆவார். இவரின் பெரும்பாலான திரைப்படப் பங்களிப்புகள் தமிழ் மற்றும் தெலுங்கு மொழிகளிலேயே அமைந்திருந்தன. திரைப்படத்துறைக்கு இவராற்றிய பங்களிப்பிற்காக 2003ஆம் ஆண்டு பத்ம பூசண் விருது வழங்கப்பட்டு பெருமைபடுத்தப்பட்டார்.

7 செம்படம்பர் 1925 அன்று ஆந்திராவில் உள்ள தோடவரம் என்னும் சிற்றூரில் பொம்மராஜூ வெங்கடசுப்பையா - அம்மனியம்மா தம்பதியினருக்கு மகளாகப் பிறந்தார் பானுமதி. அவர் சிறு வயதிலேயே இசை ஆர்வம் கொண்டிருந்தார். அவருடைய தந்தை அவருக்குக் கர்நாடக சங்கீதத்தை முறைப்படிக் கற்றுக்கொடுத்தார். தன் முதல் படத்திலேயே தியாகராஜ கீர்த்தனைகள் பாடிப் புகழ் பெற்றார் பானுமதி.

1943 ஆம் ஆண்டு கிருஷ்ண பிரேமா படப்பிடிப்புக்காக சென்னை வந்தவர், அங்கு உதவி இயக்குனராக இருந்த பலுவை ராமகிருஷ்ணாவை சந்தித்தார். இருவரும் காதல் வயப்பட்டனர். ஆனால் இவர்களின் காதலை பானுமதியின் பெற்றோர் எதிர்த்தனர். படத்தின் தயாரிப்பாளர் ஏ. ராமைய்யாவின் மனைவி கண்ணாமணி மற்றும் சில நண்பர்களின் உதவியுடன் இருவரும் திருமணம் செய்துகொண்டனர்.

திருமணத்திற்குப் பிறகு நடிக்கக் கூடாது என்று பானுமதி முடிவெடுத்திருந்த நிலையில், பி. என். ரெட்டி தன்னுடைய ஸ்வர்க்க சீமா என்னும் படத்தில் பானுமதிதான் நடிக்க வேண்டும் என வேண்டி கேட்டுக்கொண்டார். ராமகிருஷ்ணாவும் இதைக் கடைசிப் படமாக நினைத்து நடித்துக் கொடுக்கும்படி கேட்டுக்கொண்டதன் பேரில் பானுமதி சம்மதித்தார். ஆனால் அந்தப் படத்தின் மாபெரும் வெற்றி பானுமதிக்கு நட்சத்திர அந்தஸ்தை வழங்கியது. அவர் தொடர்ந்து நடிக்கத் தொடங்கினார். தமிழில் ரத்னகுமார் படத்தில் பி. யூ. சின்னப்பாவுடனும், முக்தி படத்தில் தியாகராஜ பாகவதருடனும் இணைந்து நடித்தார். 1947இல் வெளிவந்த ரத்னமாலா பானுமதியும் அவர் கணவரும் இணைந்து தயாரித்த முதல் படம். 1952இல் அவர்கள் பரணி ஸ்டுடியோவைத் தொடங்கினர். பானுமதி இயக்கிய முதல் திரைப்படம் சண்டிராணி. இது தமிழ், தெலுங்கு, இந்தி மொழிகளில் தயாரிக்கப்பட்டது. 1992 ஆம் ஆண்டு வெளிவந்த 'செம்பருத்தி', தமிழில் அவரது கடைசிப் படம்.





பானுமதி 2005 டிசம்பர் 24 சனிக்கிழமை இரவு காலமானார்.


</doc>
<doc id="186156" url="https://ta.wikipedia.org/wiki?curid=186156" title="பதஞ்சலி சாஸ்திரி">
பதஞ்சலி சாஸ்திரி

மண்டகொளத்தூர் பதஞ்சலி சாஸ்திரி (பி. சனவரி 4, 1889 - தரவில்லை) என்பவர் சுதந்திர இந்தியாவின் இரண்டாவது உச்சி நீதிமன்றத் தலைமை நீதிபதியாக நவம்பர் 7, 1951 முதல் சனவரி 3, 1954 வரை இருந்தவர். தமிழ்நாட்டைச் சேர்ந்த இவர் திருவண்ணாமலை மாவட்டம் மண்டகொளத்தூரில் பிறந்தார்.

சென்னை பச்சையப்பன் கல்லூரியின் மூத்த சமசுகிருத "பண்டிட்" கிருஷ்ண சாஸ்திரியின் மகனாக பதஞ்சலி சாஸ்திரி பிறந்தார். சென்னைப் பல்கலைக்கழகத்திலிருந்து கலையிலும் சட்டத்திலும் பட்டப்படிப்பை முடித்த பிறகு சென்னை உயர் நீதிமன்றத்தில் வழக்கறிஞர் தொழில் ஆற்றி வந்தார். சில காலம் கழித்து மார்ச்சு 15, 1939இல் உயர்நீதிமன்றத்திற்கு தேர்ந்தெடுக்கப்பட்டார். திசம்பர் 6, 1947இல் உச்ச நீதிமன்ற நீதிபதியாக நியமிக்கப்பட்டார். பின்னர் தலைமை நீதிபதியாக நவம்பர் 7, 1951இல் பொறுப்பேற்றார். இப்பதவியில் சனவரி 3, 1954 வரை பணியாற்றினார்.

 


</doc>
<doc id="186170" url="https://ta.wikipedia.org/wiki?curid=186170" title="தூர் த பிரான்சு">
தூர் த பிரான்சு

தூர் த பிரான்சு ("Tour de France", , "தூவ தெ பான்சு") உலகில் புகழ்பெற்ற மிதிவண்டி போட்டிப் பந்தயம் ஆகும். பிரான்சில் ஒவ்வொரு கோடை காலத்திலும் நடத்தப்பெறும் இந்தப் போட்டி 1903இல் துவங்கியது. அண்மைக்காலங்களில் இது பாரிசின் நடுவே ஈபெல் கோபுரத்தைக் கடந்து முடிவடைகிறது. ஐரோப்பாவில் நடத்தப்பெறும் மிதிவண்டி போட்டிப் பந்தயங்களில் இதுவே மிகவும் புகழ்பெற்றதும் கூடுதலான பரிசுத்தொகைகளைக் கொண்டதாகவும் விளங்குகிறது. அண்மையில் இதில் கலந்துகொண்ட விளையாட்டு வீரர்கள் ஊக்கமருந்து உட்கொண்டதால் ஊடகங்களில் பரவலாக பேசப்பட்டது. இந்தப் போட்டிப் பந்தயம் பிரான்சைச் சுற்றிச் செல்வதுடன், இங்கிலாந்து, பெல்ஜியம், அல்லது எசுப்பானியா நாட்டுப் பகுதிகளிலும் பிரனீசு மலைத்தொடரிலும் செல்கிறது.

இந்தப் போட்டி மூன்று வாரங்களுக்கு நடத்தப்படுகிறது. ஒவ்வொரு நாளின் இறுதியிலும் முதலில் வந்தவருக்கு மஞ்சள் சட்டையும் மிக விரைவாக ஓட்டியவருக்கு பச்சை சட்டையும் மலைப்பகுதிகளில் மிக சிறந்த ஓட்டுநருக்கு போல்கா புள்ளிகள் இட்ட சட்டையும் வழங்கப்படுகின்றன. 25 அகவைக்கு குறைவான சிறந்த இளம் வீரருக்கு வெள்ளை சட்டை வழங்கப்படுகிறது. பாரிசை மிகக் குறைந்த நேரத்தில் எட்டுபவர் போட்டியை வென்றவராக அறிவிக்கப்படுகிறார். ஒவ்வொரு நாளும் முன்னிலை பெறும் வீரர்களுக்கும் பரிசுகள் வழங்கப்படுகின்றன. தவிர வெற்ற பெற்றவரின் அணிக்கும் பல பரிசுகள் வழங்கப்படுகின்றன.

2013ஆம் ஆண்டின் தூர் த பிரான்சு போட்டி இதன் வரலாற்றில் 100வதாக அமைந்தது. இது சூன் 29, 2013 முதல் சூலை 21, 2013 வரை முழுமையும் பிரான்சின் பகுதியிலேயே (2003க்குப் பிறகு) நடத்தப்பெற்றது. இதில் இசுகை அணியைச் சேர்ந்த பிரித்தானியர் கிறிசு ஃபுரூம் வென்றார்.


</doc>
<doc id="186172" url="https://ta.wikipedia.org/wiki?curid=186172" title="ரமையா வஸ்தாவையா (திரைப்படம்)">
ரமையா வஸ்தாவையா (திரைப்படம்)

ரமையா வஸ்த வையா என்பது 2013 ஆம் ஆண்டு, ஜூலை 19 ஆம் நாள் வெளியான இந்தித் திரைப்படம். இதை பிரபு தேவா இயக்கியுள்ளார். 

இது பிரபு தேவா ஏற்கனவே தெலுங்கில் இயக்கிய நுவ்வொஸ்தானண்டே நேனொத்தண்டானா என்ற திரைப்படத்தின் மறுபதிப்பு ஆகும். இந்த தெலுங்கு படம் 1980களில் வெளியான மைனே பியார் கியா என்ற இந்திப் படத்தைத் தழுவி எடுக்கப்பட்டது. 

தன் செல்வம் மிக்க தாய், தந்தையருடன் ஆஸ்திரேலியாவில் வசிப்பவன் இராம். இந்தியாவின் பஞ்சாபில் உள்ள சிறிய குக்கிராமத்தில் தன் அண்ணன் ரகுவிலன் அரவணைப்பில் வளரும் பெண் சோனா. இந்தியாவில் நிகழும் உறவினர் திருமணத்திற்கு வரும் இராம், சோனாவைக் காண்கிறான். இருவரும் காதல் வயப்படுகின்றனர். இவர்களின் காதல் சோனாவின் அண்ணனுக்குத் தெரிய வருகிறது. தன் விளைநிலத்தில் அதிக பயிர்களை விளைவித்து அறுவடை செய்தால், தன் தங்கையை மணமுடித்துத் தருவதாகக் கூறுகிறான்.



</doc>
<doc id="186183" url="https://ta.wikipedia.org/wiki?curid=186183" title="வாவிலொவ்-செரன்கோவ் விளைவு">
வாவிலொவ்-செரன்கோவ் விளைவு

வாவிலொவ்-செரன்கோவ் விளைவு ("Vavilov-Cerenkov effect") அல்லது பொதுவாக செரன்கோவ் கதிர்வீச்சு ("Cerenkov radiation") என்பது மின்னூட்டம் பெற்ற இலத்திரன் போன்ற துகள் ஒன்று ஒளி கடத்தும் ஊடகம் ஒன்றில் ஒளி அலைகளின் திசை வேகத்தினை விடக் கூடுதலான வேகத்தில் பயணிக்கும் போது வெளிவிடும் மின்காந்த அலை ஆகும். இவ்விளைவு முதன் முதலில் செர்கே வாவிலோவ், பாவெல் செரன்கோவ் என்ற இரு உருசிய நாட்டு இயற்பியலாளர்களால் கண்டுபிடிக்கப்பட்டது. இக்கண்டுபிடிப்புக்காக 1958 ஆம் ஆண்டில் செரன்கோவ் நோபல் பரிசை வென்றார்.
இவ்வகையான கதிர்வீச்சு சாதாரண ஒளிஅலைகளைப் போல் எல்லா திசைகளிலும் பரவுவதில்லை. ஆனால் இது கூம்பு வடிவில் பரவுகிறது. இந்த கூம்பின் அச்சு, துகள்களின் இயக்கத்தின் திசையில் இணைந்து இருக்கிறது. கூம்பின் கோணம், மிகவும் திட்டமாக துகள்களின் திசை வேகத்தினையும், ஊடகத்தில் குறிப்பிட்ட அலைநீளமுள்ள ஒளி அலைகளின் விலகு எண்ணையும் பொறுத்திருக்கிறது. எனவே இந்த வகையான கதிர் வீச்சு, இலத்திரன், புரோத்தன், மேசான்கள் முதலிய மின்னூட்டம் கொண்ட துகள்களின் திசைவேகத்தினைக் காண உதவுகிறது. இக்கதிர்களின் செறிவு இதனைத் தோற்றுவிக்கும் துகளின் வேகம் அதிகரிக்கும் போது கூடுகிறது. மேலும் இச்செறிவு துகள்களின் மின்னூட்டத்தின் இருமடிக்கு நேர்வீத்த்திலும் இருக்கிறது.



</doc>
<doc id="186201" url="https://ta.wikipedia.org/wiki?curid=186201" title="கிறிசு ஃபுரூம்">
கிறிசு ஃபுரூம்

கிறிஸ்டபர் ஃபுரூம் ("Christopher Froome", பிறப்பு மே 20, 1985) பிரித்தானிய சாலைப் பந்தய மிதிவண்டி வீரர். இவர் கென்யாவின் நைரோபியில் பிரித்தானியக் குடும்பமொன்றில் பிறந்தவர். தமது 14வது அகவையில் தென்னாப்பிரிக்கா சென்றார். தற்போது மொனாக்கோவில் வாழ்கிறார். இசுகை அணியின் பங்காளராக போட்டிகளில் பங்கேற்கிறார். 2007ஆம் ஆண்டில் அல்ஜியர்சில் நடந்த அனைத்து ஆபிரிக்க விளையாட்டுக்களில் கென்யாவின் சார்பாளராக பங்கேற்று வெங்கலப் பதக்கம் வென்றார். 2008-ஆம் ஆண்டுமுதல் பிரிட்டிசு உரிமத்துடன் பந்தயப் போட்டிகளில் பங்கேற்று வருகிறார். இலண்டனில் நடந்த 2012 ஒலிம்பிக் விளையாட்டுக்களில் பெரிய பிரித்தானியாவிற்காக பங்கேற்று வெங்கலப் பதக்கம் வென்றார். 2013, 2015, 2016 மற்றும் 2017-ஆம் ஆண்டுகளின் தூர் த பிரான்சு போட்டிகளை வென்றுள்ளார்.


</doc>
<doc id="186221" url="https://ta.wikipedia.org/wiki?curid=186221" title="காந்த அழுத்த ஆற்றல்">
காந்த அழுத்த ஆற்றல்

ஒரு புள்ளியில் காந்த அழுத்த ஆற்றல் ("magnetic potential energy") என்பது அலகு காந்தமுனையை வெகு தொலைவிலிருந்து அப்புள்ளிக்கு காந்தவிசைக்கு எதிராக கொண்டு வரும் போது செய்யப்படும் வேலையின் அளவாகும். இது காந்த இயக்கவிசைக்குச் சமம். இரு புள்ளிகளுக்கிடையே காணப்படும் இவ்விசையின் வேறுபாடே தனித்த ஒரு முனையை நகரச் செய்கிறது.

காந்த B-புலம் ஒன்றில் காந்தத் திருப்புத்திறனின் நிலையாற்றல் பின்வருமாறு தரப்படும்: 


</doc>
<doc id="186228" url="https://ta.wikipedia.org/wiki?curid=186228" title="மானாவூர்ப் பதிகம்">
மானாவூர்ப் பதிகம்

ஐஞ்சிறு காப்பியங்களில் ஒன்றான நீலகேசி என்னும் நூலுக்கு 14 ஆம் நூற்றாண்டில் சமய திவாகர முனிவர் என்பவர் சமய திவாகர விருத்தி என்று கூறப்படும் உரைநூல் ஒன்றை எழுதியுள்ளார். அதில் குறிப்பிடப்படும் நூல்களில் ஒன்று மானாவூர்ப் பதிகம் என்னும் நூல். இந்த நூலின் காலம் 9 ஆம் நூற்றாண்டு. குண்டலகேசிக்கு முந்திய காலம். இந்த நூலின் இரண்டு பாடல்கள் அந்த உரை நூலில் மேற்கோளாகத் தரப்பட்டுள்ளன.
வான் நாடும் பலி ஆயும் அரிணம் ஆயும்
தான் ஆயும் பணை எருமை ஒருத்தல் ஆயும்
மீன் ஆயும், முயல் ஆயும், அன்னம் ஆயும்
மான் ஆயும் கொலை களவு கள் பொழ் காமம் 
மிக்க தனங்களை மாரி மூன்றும் பெய்யும்
ஒக்க அரிந்து ஒருகூற்றை இரண்டு கண்ணை
எக்கி விழும் குருதி தனை அரசு தன்னை
மக்களை வந்து இரந்தவர்க்கு மகிழ்ந்தே ஈயும்

மானாவூர் காஞ்சிபுரத்துக்குத் தெற்கே உள்ள மானாம்பதி உள்ள ஊர். இங்குப் புத்த சின்னங்கள் உள்ளன. 
புத்த சாதகக் கதைகளில் வரும் கதைகள் இப்பாடலில் உள்ளன. 


</doc>
<doc id="186229" url="https://ta.wikipedia.org/wiki?curid=186229" title="உறுதிச் சமநிலை">
உறுதிச் சமநிலை

உறுதிச் சமநிலை ("stable equilibrium") என்பது நிலையாக இருக்கும் ஒரு பொருளை சிறிது அசைத்து விட்டால் அது மறுபடியும் தனது முதல் நிலையை வந்து அடையும் நிலை ஆகும். வாய்ப் பக்கத்தில் நிற்கும் புனல் இதற்கு உதாரணமாகும். மாறாக ஒரு புனலை அதன் தண்டில் நிற்பதாகக்கொள்வோம். அதனை சிறிது அசைத்தால் அது தனது முதல் நிலைக்கு வராது. அது தூர விலகிச் செல்லும். இது உறுதியிலாச் சமநிலை ("unstable equilibrium") ஆகும். பக்கவாட்டில் இருக்கும் ஒரு புனலை அசைத்துவிட்டால் அது தனது பழைய நிலைக்கும் வராமல் அப்பாலும் செல்லாமல் புதிய ஒரு நிலையில் வந்து நிற்கும். இப்படிப்பட்ட நிலை, நடுநிலைச் சமநிலை ("neutral eqilibrium") எனப்படும்.


</doc>
<doc id="186230" url="https://ta.wikipedia.org/wiki?curid=186230" title="கலூட்ரான்">
கலூட்ரான்

கலூட்ரான் ("calutron") என்பது ஒரு பொருண்மை நிறமாலைமானி (mass spectrometer) ஆகும். கலூட்ரான் யுரேனியத்தின் ஓரிடத்தான்களைப் பிரித்தெடுப்பதற்குப் பயன்படுத்தப்படுகிறது. 

ஆற்றலுள்ள அயனிகள் ஒரு காந்தப்புலத்தில் செல்லும் போது விலக்கமுறுகின்றன எனும் உண்மையை அடிப்படையாகக் கொண்டது. இந்த விலக்கம் ஐசோடோப்புகளின் நிறையைப் பொறுத்திருக்கிறது. எனவே ஒவ்வொரு ஐசோடோப்பும் வெவ்வேறாக விலக்கமுறுகின்றன.எனவே ஒரு தனித்த ஐசோடோப்பினை கவனமாகப் பிரித்து சேர்க்க முடியும். 

இது மன்காட்டன் திட்டம் முன்னெடுக்கப்பட்ட போது, எர்னெஸ்டு லாரன்சு என்பவரால் வடிவமைக்கப்பட்டது.. இது லாரன்சு கண்டுபிடித்த சுழற்சியலைவியை ஒத்தது.


</doc>
<doc id="186232" url="https://ta.wikipedia.org/wiki?curid=186232" title="நீதித்துறை">
நீதித்துறை

நீதித்துறை (judiciary, அல்லது அறமன்ற அமைப்பு) என்பது அரசால் இயற்றப்படும் சட்டங்களுக்கு சரியான புரிதல் கொடுத்து அவற்றைச் செயல்படுத்தும் நீதிமன்றங்களின் (அறமன்றங்களின்) அமைப்பாகும். நீதித்துறை பிணக்குகளுக்குத் தீர்வு காணும் அமைப்புக்களாகவும் உள்ளது. அதிகாரப் பிரிவினை கருதுகோளில் நீதித்துறை பொதுவாக சட்டமியற்றுவதுமில்லை (அதாவது, முழுமையான முறையில் இயற்றுவதில்லை;சட்டவாக்க அவைகளே இப்பொறுப்பை ஏற்றுள்ளன) அல்லது சட்டத்தை வலிந்து செயற்படுத்துவதுமில்லை (இது நிர்வாகத்துறையின் பொறுப்பாகும்); ஆனால் சட்ட விளக்கத்தைத் தருவதும் ஒவ்வொரு வழக்கிலும் தரவுகளுக்கேற்ப சட்டத்தை பயன்படுத்துவதும் இதன் பொறுப்புகளாக உள்ளன. சட்டத்தின் கீழ் அனைவருக்கும் சமநிலையான நீதியை நிலைநிறுத்துவதே அரசின் இந்த அங்கத்தின் முதன்மைப் பொறுப்பாகும். பொதுவாக இறுதி முறையீட்டு அறமன்றம் ("உச்சநீதிமன்றம்" அல்லது "அரசியல் யாப்பு நீதிமன்றம்" என இவை அழைக்கப்படும்) ஒன்றின் கீழ் அடுக்கதிகார முறையில் அமைந்த கீழ் அறமன்றங்களால் நீதித்துறை கட்டமைக்கப்பட்டிருக்கும்.

பல ஆட்சிப்பகுதிகளில் நீதித்துறைக்கு சட்டங்களை மீளாய்வு செய்ய அதிகாரம் வழங்கப்பட்டுள்ளது. சட்ட மீளாய்வு அதிகாரம் கொண்ட நீதிமன்றங்கள் அரசால் இயற்றப்பட்ட சட்டங்களை செல்லாதாக்க இயலும்; இந்தச் சட்டங்கள் முதன்மை சட்டத்துடனோ, அரசமைப்புச் சட்டத்தின் ஏற்பாடுகளுடனோ அல்லது பன்னாட்டுச் சட்டங்களுக்கோ பொருந்தாதிருந்தால் இவ்வாறு செல்லாதாக்கலாம். அரசமைப்பினை சரியாக விளங்கிக் கொள்ளவும் செயற்படுத்தவும் நீதியரசர்கள் முதன்மைப் பங்காற்றுகின்றனர். மேலும் "நடைமுறைப்படி"யான பொதுச் சட்டம் நிலவும் நாடுகளில் முதன்மையான அரசமைப்புச் சட்டங்களின் களஞ்சியமாக உள்ளனர்.

ஐக்கிய அமெரிக்காவில் அண்மைக் காலங்களில் நீதித்துறை பொருளியல் சிக்கல்களிலும் பொருளியல் உரிமைகளிலும் முனைப்புக் காட்டி வருகிறது. 1980களில் இந்திய உச்ச நீதிமன்றம் வறியவர்கள் மற்றும் ஒடுக்கப்பட்டவர்களின் சார்பாக பல பொது நலன் வழக்குகளை ஏற்று இந்திய அரசமைப்பின் பல அங்கங்களுக்கு விரிவான விளக்கங்கள் அளித்து வந்துள்ளது.
பல வளர்ந்துவரும் நாடுகளிலும் மாறிவரும் நாடுகளிலும் நீதித்துறையின் வரவுசெலவுத் திட்டத்தை முழுமையாக நிர்வாகத்துறையே கட்டுப்படுத்துகிறது. இதனால் நீதித்துறை நிதி ஆதாரங்களுக்கு அரசையே நம்பி உள்ளது. இதனால் அதிகாரப் பிரிவினை பாதிக்கப்படுவதுடன் நீதித்துறையின் தனித்தன்மையும் பாதிக்கப்படுகிறது. நீதித்துறையில் நிலவும் ஊழல் இருவகைப்பட்டது: ஒன்று,அரசால் வழங்கப்படும் சலுகைகளும் பல்வேறு திட்டச் செலவுகளும் கொண்டது; மற்றது தனிநபர்களிடமிருந்தானது. சிலநாடுகளில் நீதியரசர்களின் நியமனமும் இடமாற்றங்களும் நிர்வாகத்துறையால் கையாளப்படுகிறது. இதுவும் நீதியரசர்களை நிர்வாகத்துறைக்கு சாதகமாக தீர்வுகள் காண தூண்டுகின்றன.

"நீதித்துறை" என்ற சொல் சிலநேரங்களில் நீதிமன்ற அமைப்புக்களைத் தவிர அங்கு பணியாற்றும் நீதிபதிகள், நீதித் துறை நடுவர்கள் மற்றும் பிற பிணக்கு தீர்வாளர்களையும்அவர்களுக்கு துணை புரியும் அலுவலர்களையும் ஒடுமொத்தமாகக் குறிப்பிடலாம்.
பிரெஞ்சுப் புரட்சிக்குப் பிறகு சட்டமன்றத்தினர் நீதிமன்றங்களால் சட்டத்திற்கான விளக்கம் அளிக்கப்படுவதை நிறுத்தினர். சட்டமன்றம் மட்டுமே சட்டத்திற்கான விளக்கத்தை அளிக்க இயன்றது. ஆனால் இந்த நிறுத்தம் நெப்போலியன் காலத்தில் விலக்கிக் கொள்ளப்பட்டது.

குடிசார் சட்ட ஆட்புலங்களில் நீதிபதிகள் பொதுச் சட்டத்தைப் போன்றே சட்டப் புரிதலை மேற்கொள்கின்றனர்; இருப்பினும் பொதுச் சட்டத்தினை விட இது வேறானது; பொதுச்சட்டத்தில் மட்டுப்பட்ட அதிகாரம் சட்டமியற்றலுக்கு கொடுக்கப்பட்டுள்ளது.
எடுத்துக்காட்டாக, பிரான்சில், உச்சநீதிமன்றம் அல்லது மாநிலங்களவைகளின் "நிலைத்த நீதி" என்பது பொதுச்சட்டத்தில் பின்பற்றப்படும் முன்காட்டிற்கு ஈடானது. இருப்பினும் லூசியானா உச்சநீதிமன்றம் இந்த இரு சட்ட முறைமைகளுக்கும் இடையேயுள்ள முதன்மை வேறுபாடாக இவ்வாறு குறிக்கிறது: "பொதுச்சட்டத்தில் ஒற்றை நீதிமன்றத்தின் தீர்ப்பு பொதுச்சட்ட முன்காட்டிற்கு போதுமானதாக உள்ளது; ஆனால் குடிசார் சட்ட முறைமையில் அனைத்தும் ஒத்திசைந்த, தொடர்ச்சியான தீர்ப்புக்கள் நிலைத்த நீதி வழமைக்குக் காரணமாக அமைகின்றன". மேலும், லூசியானா மேல்முறையீட்டு நீதிமன்றம் மிகத் மெளிவாக "நிலைத்த நீதி" என்பது ஓர் இரண்டாம்நிலை சட்ட மூலமே தவிர அதற்கு தனி அதிகாரம் இல்லை என்றும் பொதுச்சட்டத்தின் முன்காட்டிற்கு இணையானதல்ல என்றும் குறிப்பிட்டுள்ளது.



</doc>
<doc id="186238" url="https://ta.wikipedia.org/wiki?curid=186238" title="தங்கராஜ் (நடிகர்)">
தங்கராஜ் (நடிகர்)

தங்கராஜ் (இறப்பு: சூலை 22, 2013, அகவை 80) தமிழ்த் திரைப்பட நடிகரும், மேடை நாடக நடிகரும் ஆவார். "எம். எல். ஏ. தங்கராஜ்" என்றே இவர் அழைக்கப்பட்டார். பல தொலைக்­காட்சித் தொடர்­க­ளிலும் இவர் நடித்துள்ளார்.

கும்­ப­கோ­ணத்தில் பிறந்தவர் தங்­கராஜ். மேடை நாட­கங்­க­ளி­ல் நடித்து வந்த இவர் 1954 ஆம் ஆண்டில் வெளிவந்த மாங்­கல்யம் திரைப்­ப­டத்தின் மூலம் திரைப்பட நடி­க­ராக அறி­மு­க­மானார். 
ராஜராஜ சோழன், திசை மாறிய பறவைகள், கருடா சவுக்­கி­யமா?, சுப்ரபாதம் எனப் பல படங்­களில் நடித்தார். பல்லாண்டு வாழ்க படத்தில் எம்.எல்.ஏ வேடம் ஏற்று நடித்ததை அடுத்து இவரை எம்.எல்.ஏ. தங்கராஜ் என்று அழைத்தனர். 

தங்கராஜ் 2013 சூலை 22 இல் சென்னையில் மாரடைப்பால் காலமானார். இவருக்கு சாந்தா என்ற மனைவியும், சுமதி என்ற மகளும் உள்ளனர். சுமதி திரைப்பட, மற்றும் தொலைக்காட்சி நாடக நடிகையாவார்.



</doc>
<doc id="186239" url="https://ta.wikipedia.org/wiki?curid=186239" title="மிருத்தியுஞ்சய தோத்திரம்">
மிருத்தியுஞ்சய தோத்திரம்

மிருத்தியுஞ்சய தோத்திரம் என்னும் நூல் 16 ஆம் நூற்றாண்டில் தோன்றியது. இது கவசத் தோத்திரங்களில் ஒன்று. சிவபெருமான் 'மிருத்தியுஞ்சயன்' எனப் போற்றப்படுகிறான். காலனை வென்றவன் என்பது இந்த வடமொழித் தொடரின் பொருள். 

எமனுடைய பாசத்திலிருந்து தன்னைக் காக்கும்படி வேண்டுவது இந்தத் தோத்திரப் பாடல்கள். அதிவீரராம பாண்டியர் இயற்றிய மாக புராணத்தில் மார்கண்டேயன் பிறப்பு உரைத்த அத்தியாயத்தில் எமன் தன்னைப் பிடிக்க வந்தபோது மார்க்கண்டேயன் சிவபெருமானைத் துதிப்பதாக 17 பாடல்கள் உள்ளன. இவற்றை மிருத்தியுஞ்சய தோத்திரம் என்னும் நூலாகப் பதிப்பித்துள்ளனர். அறுபதாண்டு நிறைவு, ருத்திராபிசேகம், சதாபிசேகம் முதலான நன்னாள்களில் இதனை ஓதிக் காப்பு அமைத்துக்கொள்வது வழக்கம். 



</doc>
<doc id="186240" url="https://ta.wikipedia.org/wiki?curid=186240" title="பக்தி மார்க்கம்">
பக்தி மார்க்கம்

பக்தி மார்க்கம் என்பது இந்து தொன்மவியலில் கூறப்படும் இரு மார்க்கங்களில் ஒன்றாகும். இறைவனை மனிதன் அடைய பக்தி மார்க்கம் உதவும் என்று வேதங்கள் கூறுகின்றன. 

இம்மார்க்கத்தில் இறைவனுக்கு கோயில் கட்டுதல், கோயிலுக்கு குடமுழுக்கு செய்தல், இறைவனை உருவமாக வடிவமைத்து, அந்த இறைவுருவத்திற்கு உற்சவ விழா எடுத்தல் போன்றவை செய்யப்படுகின்றன. இறைவனுக்கு அபிசேகம் செய்தலும், விரும்பியவற்றை படைப்பதும் இம்மார்க்கத்தினை சேர்ந்தாகும்.

சிவபெருமானை மணம் முடிக்க ஆதிசக்தி பார்வதியாக அவதாரம் எடுத்தார். இறைவனான சிவபெருமானை காதலனாக நினைத்து வாழ்ந்தாலும், அவரால் சிவபெருமானை அடைய இயலவில்லை. எனவே நாரத முனிவர் பார்வதி தேவியிடம் பக்தி மார்க்கத்தினை கடைபிடித்து சிவபெருமானை அடையச் செய்தார் என்று இந்து சமய நூல்கள் தெரிவிக்கின்றன.


</doc>
<doc id="186241" url="https://ta.wikipedia.org/wiki?curid=186241" title="மார்க்கம்">
மார்க்கம்

மார்க்கம் என்பது இந்து தொன்மவியலில் கூறப்படும் இறைவனை அடையக் கூடிய வழிகளாகும். புராணங்கள் பக்தி மார்க்கம், ஞான மார்க்கம், தவ மார்க்கம், தானமார்க்கம் என நான்கு மார்க்கங்கள் பற்றி கூறுகிறது. 



</doc>
<doc id="186242" url="https://ta.wikipedia.org/wiki?curid=186242" title="கவசத் தோத்திரங்கள்">
கவசத் தோத்திரங்கள்

கவசத் தோத்திரங்கள் என்பவை இறைவனை வேண்டும் தோத்திரப் பாடல்கள். தன் உடலையும், உயிரையும் பகைவர்களிடமிருந்தும், விலங்கு முதலான பகைகளிடமிருந்தும் பாதுகாக்க வேண்டும் என்று இந்த வகையான நூல்கள் இறைவனை வேண்டும். 

சோழன் முடித்தலைக் கோப்பெருநற்கிள்ளி தன் மார்பில் புலிநிறக் கவசம் அணிந்திருந்தான். மதுரை அங்காடித் தெருவில் விற்பனைக்காக வைக்கப்பட்டிருந்த பொருள்களில் ஒன்று 'மெய்புகு கவசம்'. உடலைக் கவ்விக்கொண்டிருப்பது கவசம்.

திருநீற்றைத் திருவாசகம் "ஆன நீற்றுக் கவசம்" என்று குறிப்பிடுகிறது. ஷடங்க மந்திரங்கள் எனக் கூறப்படுகின்ற ஆறு வகை மந்திர வகைகளில் ஒன்று கவச மந்திரம். இதனை 'ரட்சை' எனவும் கூறுவர்.



</doc>
<doc id="186243" url="https://ta.wikipedia.org/wiki?curid=186243" title="புலன் விசாரணை கூட்டாட்சிப் பணியகம்">
புலன் விசாரணை கூட்டாட்சிப் பணியகம்

புலன் விசாரணை கூட்டாட்சிப் பணியகம் ("Federal Bureau of Investigation" -"FBI") என்பது சட்ட அமுலாக்கல் மற்றும் உள்ளக புலன் விசாரணை முகவராக செயற்படும் அமெரிக்காவின் நீதித்துறைக்குச் சொந்தமான அரச முகவர் ஆகும். இது ஐக்கிய அமெரிக்காவின் நீதித்துறையில் கீழ் இயங்குவதோடு, ஐக்கிய அமெரிக்காவின் புலனாய்வு சமூகத்தின் அங்கமாகவும் உள்ளதுடன், ஐக்கிய அமெரிக்காவின் சட்டத்துறை அதிபருக்கும் தேசிய புலனாய்வு இயக்குனருக்கு அறிக்கையிடுகிறது. ஐ.அ. முன்னனி பயங்கரவாத எதிர்ப்பு, புலனாய்வு எதிர்ப்பு, குற்ற விசாரணை நிறுவனமான இதற்கு 200 இற்கு மேற்பட்ட குற்ற வகைகள் மீதான அதிகார எல்லையினைக் கொண்டுள்ளது.


</doc>
<doc id="186245" url="https://ta.wikipedia.org/wiki?curid=186245" title="மலையக தேசிய முன்னணி">
மலையக தேசிய முன்னணி

மலையக தேசிய முன்னணி ("Upcountry National Front") என்பது இலங்கையின் ஓர் அரசியல் கூட்டணி ஆகும். இக்கூட்டணி 2013 சூலை 23 இல் கொழும்பில் ஆரம்பிக்கப்பட்டது. இதன் தலைவர் நாடாளுமன்ற உறுப்பினர் வி. இராதாகிருஷ்ணன் ஆவார்.

மலையக மக்கள் முன்னணி, பிரபா கணேசன் தலைமையிலான ஜனநாயக மக்கள் காங்கிரஸ், தி. ஐயாதுரை தலைமையிலான தொழிலாளர் விடுதலை முன்னணி, அமைச்சர் வாசுதேவ நாணயக்கார தலைமையிலான புதிய இடதுசாரி முன்னணி ஆகிய நான்கு கட்சிகள் இக்கூட்டணியில் ஒன்றிணைந்துள்ளன. இவை நான்கும் இலங்கையின் ஆளும் ஐக்கிய மக்கள் சுதந்திரக் கூட்டணியின் தோழமைக் கட்சிகளாகும்.

இலங்கை இனப்பிரச்சினைக்குத் தீர்வு காண்பதே இக்கட்சியின் முக்கிய குறிக்கோளாக அறிவிக்கப்பட்டுள்ளது. அத்துடன் இனப்பிரச்சினைத் தீர்வின்போது மலையக மக்களின் பிரச்சினைகள் தீர்த்து வைக்கப்பட வேண்டும், மலையக மக்களுக்கு வீடு மற்றும் காணிகள் பெற்றுக் கொடுக்கப்பட வேண்டும் ஆகியவை இக்கூட்டணியின் அடிப்படைக் கோரிக்கைகள். 

2013 மாகாணசபைத் தேர்தல்களில் இக்கூட்டணி தனித்துப் போட்டியிடவுள்ளதாக அறிவித்துள்ளது.



</doc>
<doc id="186247" url="https://ta.wikipedia.org/wiki?curid=186247" title="மகா மிருத்தியுஞ்சய மந்திரம்">
மகா மிருத்தியுஞ்சய மந்திரம்

மகா மிருத்தியுஞ்சய மந்திரம் என்பது மிகவும் சக்தி வாய்ந்த பஞ்ச மந்திரங்களில் ஒன்றாகும். இம்மந்திரமானது சிவபெருமானால் திருமாலுக்கு முதலில் கூறப்பட்டது என்று மகாபுராணங்களில் ஒன்றான சிவமகாபுராணம் கூறுகிறது.

இம்மந்திரமானது இறவாமையை தரக்கூடியது எனவும் கூறப்படுகிறது. இம்மந்திரத்தின் மூலமே மார்க்கண்டேயர் யமனிடமிருந்து விடுபட்டார் எனவும், தட்சனின் சாபத்திலிருந்து சந்திரன் மீள இம்மந்திரமே உதவியது எனவும் இந்து நூல்கள் கூறுகின்றன.

மதுரை பொற்றாமரைக் குளத்தில் நீராடி இறைவனை வழிபட்ட ஒரு கரிக்குருவியின் செயல்பாட்டால் மகிழ்ந்த சிவபெருமான், இம்மந்திரத்தினை அக்குருவியிடம் கூறினார். அதனால் சிற்றின்பம் அகன்று, இக்குருவி வீடுபேறு பெற்றது. இவ்வரலாறு வலிவல்லம் மனத்துணைநாதர் கோயிலின் வரலாற்றில் கூறப்பட்டுள்ளது. 



</doc>
<doc id="186251" url="https://ta.wikipedia.org/wiki?curid=186251" title="தேசிய பாதுகாப்பு முகவர்">
தேசிய பாதுகாப்பு முகவர்

தேசிய பாதுகாப்பு முகவர் ("National Security Agency" - "NSA") என்பது அமெரிக்காவின் சமிக்கைப் புலனாய்வின் மத்திய உற்பத்தியாளரும் முகாமையாளர் அமைப்பும் ஆகும். இது பாதுகாப்பு திணைக்களத்தின் நீதி பரிபாலணத்தின் கீழ் இயங்கி, தேசிய புலனாய்வு இயக்குனருக்கு அறிக்கை வழங்குகின்றது. 


</doc>
<doc id="186255" url="https://ta.wikipedia.org/wiki?curid=186255" title="தாரகன்">
தாரகன்

தாரகன் இந்து தொன்மவியல் புராணங்களிலும், நூல்களிலும் வருகின்ற அர்க்கர் குல அரசன் சூரபத்மனின் சகோதரன் ஆவார். இவர் தாரகாசூரன் என்றும் அறியப்படுகிறார். மிகுந்த தவத்தினால் சிவக்குமாரனால் மட்டுமே மரணம் நேரும் வரத்தினை பெற்றிருந்தார். அதனால் சிவபெருமான் பார்வதி திருமணம் நடைபெற அனைத்து தேவர்களும் விரும்பினார்கள்.

தாரகனின் கடுந்தவம் பற்றி சிவமாகபுராணம் கூறிகிறது.





</doc>
<doc id="186257" url="https://ta.wikipedia.org/wiki?curid=186257" title="ஆடி தபசு">
ஆடி தபசு

ஆடி தபசு என்பது ஆதிசக்தி கோமதியம்மனாக தவமிருந்த நிகழ்வினைக் குறிக்கும் திருவிழாவாகும். இந்த திருவிழா ஆடி மாதம் சங்கரநாராயணன் கோயிலில் கொண்டாடப்படுகிறது.

சங்கன் பதுமன் என்ற இரு நாக அரசர்கள் சிவபெருமானையும், திருமாலையும் முழுமுதற்கடவுளாக வழிபட்டு வந்தனர். ஒருநாள் இருவருக்கும் சிவபெருமான் பெரியவரா அல்லது திருமால் பெரியவரா என சண்டை மூண்டது. அனைத்தையும் அறிந்த ஆதிசக்தியிடம் விடைபெறுவதற்காக கையிலை சென்று முறையிட்டனர். சிவபெருமானே திருமால் என்பதை சங்கனுக்கும் பதுமனுக்கும் உணர்த்த விரும்பிய ஆதிசக்தி கோமதியம்மனாக வடிவமெடுத்து சிவபெருமானை நோக்கி கடுந்தவம் இருந்தார். அவருடைய தவத்தினால் சிவபெருமான் சங்கரநாராயணனாக காட்சியளித்தார்.


</doc>
<doc id="186269" url="https://ta.wikipedia.org/wiki?curid=186269" title="பெருங்கல் சவுக்கை">
பெருங்கல் சவுக்கை

பெருங்கல் சவுக்கை என்பது பெருங்கற்கால மக்கள் பயன்படுத்திய அமைப்பாகும். இந்த பெருங்கல் அமைப்புகள் இந்தியாவின் தமிழகத்தில் உள்ள பழனியிலும், இங்கிலாந்து நாட்டின் கோர்ன்வால் மாகாணத்திலும், இத்தாலியிலும் காணப்படுகின்றன. ஒவ்வொரு நாட்டிலுள்ள சவுக்கையிலும் சில மாறுபாடுகள் காணப்பட்டாலும் கல்லின் நடுவிலோ கல்லமைப்பின் நடுவிலோ ஒரு வட்டப்பொந்து அனைத்து சவுக்கைகளிலும் காணப்படுகிறது.

பழனி அருகே ஆண்டிப்பட்டி மலைப்பகுதியில் இந்த சவுக்கை உள்ளது. இந்த சவுக்கையின் படி ஒரு ஆண்டின் ஆரம்பத்தையும் அரைப்பகுதியையும் முடிவையும் எளிமையாக கணித்தனர். சூரியன் வடக்கில் இருந்து தெற்காக செல்லும் 6 மாத கால பயணத்தை தெற்கு நோக்கிய காலம் என்றும் தெற்கில் இருந்து வடக்காக செல்லும் 6 மாத கால பயணத்தை வடக்கு நோக்கிய காலம் என்றும் கூறுவர். அதன்படி கி.பி. 2013ஆம் ஆண்டின் தெற்கு நோக்கிய காலம் ஆடி முதலாம் தேதி தொடங்கியது. சூரியனின் ஒளி தெற்கு நோக்கிய நகர்வு பாதையை தொடங்கும் காலத்தில் இந்த சவுக்கையில் உள்ள பொந்தின் வழியாக வழியாக சூரிய ஒளி ஊடுருவும். அதன்படி இச்சவுக்கையில் உள்ள துவாரம் வழியாக சூரிய ஒளிக் கதிர்கள் தென்மேற்காக ஊடுருவியதை தொல்லியல் துறை ஆய்வாளர்கள் உறுதிப்படுத்தினர். பழனியில் உள்ள சவுக்கை மூன்று கற்களை ஆய்த எழுத்து போல் அமைத்து போன்று தோற்றத்தில் உள்ளது. ஆனால் இங்கிலாந்தில் உள்ள சவுக்கையின் அமைப்பு வேறுபட்டு காணப்படுகிறது.

இங்கிலாந்து வழக்கில் இந்த சவுக்கையை மென்-அன்-டோல் (Mên-an-Tol) என அழைக்கின்றனர். இது கார்னிசு மொழியில் இருந்து கடன் வாங்கப்பட்ட சொற்குவியல் ஆகும். ஆனால் இந்த சவுக்கைகள் தமிழகத்தில் உள்ளது போல் ஒன்றாக அல்லாமல் 20 சவுக்கைகள் ஒரு வட்டவடிவில் வரிசையாக (படம்) அமைந்திருக்கின்றன. மேலும் துவாரம் ஒரே கல்லில் துளைக்கப்பட்டுள்ளதுடன் துவாரக்கல்லின் இரு பக்கத்திலும் இரண்டு குத்துக்கற்கள் நிற்கின்றன. அவற்றை முப்பரிமாணத் தோற்றத்தில் பார்க்கும் போது 101 என்னும் எண்ணை சுட்டுவது போல் அமைக்கப்பட்டிருக்கின்றன. இந்த சவுக்கையை பயன்படுத்தியே பண்டைய இங்கிலாந்து வாசிகள் தங்கள் நாட்க்காட்டியை உருவாக்கினர் என்று கருதப்படுகிறது.




</doc>
<doc id="186272" url="https://ta.wikipedia.org/wiki?curid=186272" title="பழநியின் பெருங்கல் சவுக்கை">
பழநியின் பெருங்கல் சவுக்கை

பழநியின் பெருங்கல் சவுக்கை என்பது பழநியில் வாழ்ந்த பெருங்கற்கால மக்கள் பயன்படுத்திய கட்டமைப்பாகும். இந்த பெருங்கல் அமைப்புகள் இந்தியாவின் தமிழகத்தில் உள்ள பழனியிலும், இங்கிலாந்து நாட்டின் கோர்ன்வால் மாகாணத்திலும், இத்தாலியிலும் காணப்படுகின்றன. ஒவ்வொரு நாட்டிலுள்ள சவுக்கையிலும் சில மாறுபாடுகள் காணப்பட்டாலும் கல்லின் நடுவிலோ கல்லமைப்பின் நடுவிலோ ஒரு வட்டப்பொந்து அனைத்து சவுக்கைகளிலும் காணப்படுகிறது.

பழனி அருகே ஆண்டிப்பட்டி மலைப்பகுதியில் இந்த சவுக்கை உள்ளது. இந்த சவுக்கையின் படி ஒரு ஆண்டின் ஆரம்பத்தையும் அரைப்பகுதியையும் முடிவையும் எளிமையாக கணித்தனர். சூரியன் வடக்கில் இருந்து தெற்காக செல்லும் 6 மாத கால பயணத்தை தெற்கு நோக்கிய காலம் என்றும் தெற்கில் இருந்து வடக்காக செல்லும் 6 மாத கால பயணத்தை வடக்கு நோக்கிய காலம் என்றும் கூறுவர். அதன்படி கி.பி. 2013ஆம் ஆண்டின் தெற்கு நோக்கிய காலம் ஆடி முதலாம் தேதி தொடங்கியது. சூரியனின் ஒளி தெற்கு நோக்கிய நகர்வு பாதையை தொடங்கும் காலத்தில் இந்த சவுக்கையில் உள்ள பொந்தின் வழியாக வழியாக சூரிய ஒளி ஊடுருவும். அதன்படி இச்சவுக்கையில் உள்ள துவாரம் வழியாக சூரிய ஒளிக் கதிர்கள் தென்மேற்காக ஊடுருவியதை தொல்லியல் துறை ஆய்வாளர்கள் உறுதிப்படுத்தினர். பழனியில் உள்ள சவுக்கை மூன்று கற்களை ஆய்த எழுத்து போல் அமைத்தது போன்ற தோற்றத்தில் உள்ளது. ஆனால் இங்கிலாந்தில் உள்ள சவுக்கையின் அமைப்பு வேறுபட்டு காணப்படுகிறது.


</doc>
<doc id="186277" url="https://ta.wikipedia.org/wiki?curid=186277" title="கங்கை, இந்து மதம்">
கங்கை, இந்து மதம்

கங்கா தேவி (சமசுகிருதம்: गङ्गा, இந்தி: गंगा "", , என்பவர் பர்வதராஜன் - மைனாகுமாரி தம்பதியரின் மகளும், சிவபெருமானின் மனைவியருள் ஒருத்தியும் ஆவார். இவருடைய சகோதரியான பார்வதி தேவி சிவபெருமானை மணந்தபின்பு, பரதனின் வேண்டுதலால் தேவலாகத்திலிருந்து சிவபெருமானின் சடாமுடியை அடைந்தார்.

இந்து மதத்தில், கங்கை ஆறு மிகவும் புனிதமானதாகக் கருதப்படுகிறது. இந்த ஆறு இந்துக்களால் கடவுளாகப் போற்றப்படுகிறது. கங்கையில் குளித்தால் செய்த பாவங்கள் எல்லாம் விலகிவிடும் என்பது இந்துக்களின் நம்பிக்கையாகும். நாட்டின் பலபகுதிகளில் இருந்தும் வரும் இந்துக்கள், இறந்துபோன தங்கள் உறவினர்களின் சாம்பலை கங்கையில் கரைக்கின்றனர். இதனால் இறந்தவர் சொர்க்கத்தை அடைவார் என்பது நம்பிக்கையாகும். ரிஷிகேஷ், ஹரித்வார், அலகாபாத், காசி போன்ற முக்கியமான இந்துத் தலங்கள் கங்கையாற்றின் கரையிலேயே அமைந்துள்ளன.

இந்து சமய நூல்களின்படி, கங்கைக்கு எண்ணற்ற குணநலன்களும், பல கதைகளும் வழங்கப்படுகின்றன. இவை ஒன்றுக்கொன்று முரனானவை. கங்கையை சிவபெருமானின் மனைவி, முருகனின் வளர்ப்பு தாயென சைவ சமயம் கூறுகிறது.இதிகாசமான மகாபாரதம் கங்கையை பீஷ்மரின் தாயென கூறப்பட்டுள்ளது.

கங்கா தேவி தேவலோகத்தில் மந்தாகினி என்று அறியப்படுகிறார். பகிரதன் தவத்திற்கு மகிழ்ந்து பூலோகத்திற்கு வந்தமையால் பாகீரதி எனவும் வழங்கப்படுகிறார். சைவ சமயத்தில் கீழ்கண்ட பெயர்கள் கங்கா தேவிக்கு வழங்கப்படுகின்றன.


கங்கா தேவி சிவபெருமானுடைய மனைவி என்பதால் தலையில் பிறைசூடி, நெற்றிகண்ணுடன் காட்சியளிக்கிறார். வெண்ணிற ஆடையுடுத்தி வெண் தாமரையில் வீற்றிருக்கும் தேவி, நான்கு கரங்களையும், அதில் முன்னிரு கைகளில் அபயவரத ஹஸ்த முத்திரைகளையும், பின்னிரு கைகளில் தாமரையும், பொற்குடமேந்தியிருக்கிறார். இவருடைய வாகனமாக முதலையுள்ளது.

ஆதி சக்தி தாட்சாயிணியாக அவதாரம் எடுத்து தட்சனின் யாகத்தில் விழுந்து மாய்ந்தார். அவருடைய பூத உடலை எடுத்து திரிந்த சிவபெருமானை நிலைகொள்ள செய்ய திருமால் சக்ராயுதத்தினால் தகர்தார். அவ்வாறு தகர்க்கப்பட்ட தாட்சாயிணியின் உடல் பாகங்களில் ஒன்று பர்வதராஜனின் எல்லையில் இருந்தது. அதை அரக்கர்களிடம் காக்க பர்வதராஜன் போராடும் பொழுது, அவரின் மகளான கங்கையும் துணையிருந்தார். இதனால் சிவபெருமான் கங்கைக்கு நதியாக மாறும் பொழுது புண்ணியமிகுந்த நதியாக இருப்பாய் என்று வரமளித்தார். கங்கைக்கு சிவபெருமான் மீது காதல் வந்தது. அதை சிவபெருமானிடம் கூறிய பொழுது தாட்சாயிணியை பிரிந்த சோகத்தில் இருப்பதால் மறுத்துவிட்டார்.

சிவபெருமானின் வரத்தினால் புண்ணியமான நதியாக இருந்த கங்கையை அரக்கர்களால் களங்கப்பட்ட தேவலோகத்தினின் பாவங்களை நீக்க பிரம்மாவும், இந்திரனும் தேவலோகத்திற்கு அழைத்து சென்றனர். தேவலோகம் புண்ணியமடைந்தது. இருப்பினும் சிவபெருமானின் மீது கொண்ட காதலால் கங்கை வருத்துடன் இருந்தார்.

சூரிய குலத்துத் தோன்றலாகிய திலீபன் என்பவனின் மகன் பகீரதன். தன் மூதாதையர்கள் சாபத்தால் இறந்த செய்தியை வசிட்டர் வாயிலாகக் கேள்விப் பட்டு, அவர்கள் நற்கதி அடையப் பிரம்மனை நோக்கி 10,000 ஆண்டுகள் தவம் புரிந்தான். பிரம்மனோ "நீ கங்கையையும் சிவனையும் நோக்கித் தவம் செய்து கங்கையைக் கொண்டு அவர்களின் சாம்பலை நனைத்தால் அவர்களுக்கு நற்கதி கிடைக்கும்" என்று கூற அவ்வாறே செய்தான். கங்கை சிவன் முன் தோன்றி, "நான் வருவதற்குத் தடையொன்றும் இல்லை, என் வேகத்தைத் தாங்கிக் கொள்வார் உண்டாயின்" என்றாள். பிரம்மன் கட்டளைப்படி சிவனாரை நோக்கித் தவம் புரிந்தான். சிவனாரும் கங்கையின் வேகத்தைத் தாங்கிக் கொள்வதாகக் கூறினார்.

தேவலோகத்திலிருந்து மிகுந்த வேகத்துடன் சிவபெருமானையும் அழைத்துக் கொண்டு பாதாள லோகம் செல்ல கங்கை தீ்ர்மானித்தாள். அதனை உணர்ந்த சிவபெருமான் கங்கை சடாமுடியில் பிடித்தார். கங்கையின் ஆணவம் தீரும் வரை பூலோகத்தில் அவளை விட இயலாது என்று கூறினார். கங்கை சிவபெருமானின் சடாமுடியில் மோகம் கொண்டு அங்கேயே சுற்றி வந்தாள். அதனால் கவலையுற்ற பகிரதன் மீண்டும் கடுந்தவம் இயற்றி சிவபெருமானின் மணம் குளிரும்படி செய்தான். சிவபெருமானும் கங்கையை பிந்துசரஸ் மலையில் பாய செய்தார். கங்கையை பகிரதன் முன்னோர்களை நற்கதி அடையும்படி செய்தாள்.

சிவபெருமான் கங்கா தேவியின் பரம்பரைப் பற்றி சிவருத்திர புராணத்தில் குறிப்பிடப்பட்டுள்ளது.

சிவபெருமான் கங்கா தேவிக்கு வீரபத்திரர் என்ற மகன் பிறந்தார். வீரபத்திரனுக்கு கங்கை வீரன், கங்கை வீரேஸ்வரர் என்ற பெயருமுண்டு. அவருக்கு திருமண வயது வந்ததும் சிவபெருமான் இந்திரனை அழைத்து பெண் பார்க்கும்படி கூறினார். அவர் ஈழநாட்டு மன்னன் இராமராசர் மகளான இளவரசி கயல்மணி தேவியை வீரபத்திரனுக்கு திருமணம் செய்ய ஏற்றவர் என்பதை அறிந்தார். இராமராசர் சம்மதத்துடன் வீரபத்திரன் - கயல்மணி திருமணம் நடந்தது. அவர்களுக்கு சிவருத்திரன் என்ற ஆண்குழந்தையும் பிறந்தது.

சிவருத்திரனுக்கு ஒரு வயதானபொழுது வீரபத்திரன் துறவு வாழ்க்கையை மேற்கொண்டார். கயல்மணி தேவி சிவருத்திரனுடன் பூகட்டும் வியாபாரத்தினை கோயிலில் செய்து வந்தார். சிவருத்திரன் பெரியவனாகியதும் சிவபெருமானின் வில்லும் வாளும் பெற்று நள்ளி மாநகருக்குள் திக்விஜயம் செய்தார். அங்கு உக்கிர குமாரன் என்ற இளவரசனுடன் சிவருத்திரனுக்கு நட்பு ஏற்பட்டது. இருவரும் காட்டிற்கு வேட்டையாட சென்ற பொழுது, பண்டிதர் மகள் கண்டிகா தேவி, வணிகர் மகள் உமையாள் மற்றும் இளவரசி தத்தை ஆகியோரை கவர்ந்து சென்றவனிடமிருந்து சிவருத்திரன் மீட்டார்.

அவர்கள் மூவரும் சிவருத்திரன் மேல் காதல் கொண்டு திருமணம் செய்துகொண்டனர். முதல் மனைவியான கண்டிகைதேவிக்கு தருமக்கூத்தன், காந்திமதி என்ற இரு குழந்தைகளும், இரண்டாவது மனைவியான உமையம்மைக்கு தருமன், மந்திரை என்ற இரு குழந்தைகளும், மூன்றாவது மனைவியான தத்தைக்கு கலுழன், சுதை என்ற இரு குழந்தைகளும் பிறந்தன.

இந்து சமயத்தின் இதிகாசமான மகாபாரதத்தினுள் கங்கை, வருணனின் மனைவியாகவும், பீஷ்மரின் அன்னையாகவும் சித்தரிக்கப்படுகிறார். தேவலோக நதியான கங்கையும், தேவர்களும் சத்திய லோகத்தில் பிரம்மனை தரிசிக்க சென்றனர். அப்பொழுது வருண தேவன் தன்னுடைய சக்தியினால் மெல்லிய காற்றினை வீசச் செய்தான், அக்காற்றில் கங்கையின் மேலாடை விலகியது. அதைக் கண்டு திகைத்த தேவர்கள் அதைக் காணாமல் கீழ் நோக்கினர். வருணன் இச்செயலினைக் கண்டு பிரம்மா கோபமடைந்தார். அதனால் வருணனை பூலோகத்தில் மனிதனாக பிறக்கும்படி சாபமிட்டார். அத்துடன் மேலாடைய சரி செய்யாத கங்கையையும் பூலோகத்தில் பெண்ணாக பிறக்கவும், மனிதனாக பிறக்கும் வருணனை திருமணம் செய்து கணவனுக்கு பிடிக்காத செயல்களை செய்வாயெனவும் சாபமிட்டார்.

இதனால் வருந்திய கங்கை சாபவிமோசனம் கேட்டார். அதனால் மனமிறங்கிய பிரம்மா கணவனுக்கு பிடிக்காத செயல்களை செய்து வருபவளை எப்பொழுது மோகம் நீங்கிய மனிதன் அச்செயல்களுக்காக காரணம் கேட்கின்றானோ அப்பொழுது கங்கைக்கு சாபவிமோசனம் கிடைக்கும் என்று கூறினார். பிரம்மாவின் சாபத்தின்படியே வருணன் சாந்தனு மகாராஜாவாக பிறந்தார். கங்கை கண்ட சந்தனு அவளின் மீது காதல் கொண்டார், அவளை திருணம் செய்து கொள்ள விரும்பினார். அதற்கு கங்கை தன்னுடைய செயல்களை ஏன் என்று கேள்வி கேட்க கூடாதென ஒரு நிபந்தனையுடன் திருமணத்திற்கு சம்மதம் தெரிவித்தாள். கங்கை மீதிருந்த காதலால் அந்நிபந்தனையை சந்தனு வடிவிலிருந்த வருணன் ஏற்றார்.

இருவருக்கும் திருமணம் நடந்து ஒரு குழந்தையும் பிறந்தது, கங்கை அக்குழந்தை எடுத்து சென்று ஆற்றில் மூழ்க செய்தாள். சந்தனு கங்கையுடைய நிபர்ந்தனையின் காரணமாக எதையும் கேட்காமல் இருந்தார். ஆனால் அடுத்தடுத்து பிறந்த அத்தனை குழந்தைகளும் கங்கை ஆற்றில் மூழ்கடித்தாள். ஏழாவது குழந்தை பிறந்தது அக்குழந்தையையும் ஆற்றில் மூழ்கடிக்க சென்ற பொழுது, அக்கொடுமை தாங்காமல் சந்தனு ஏன் அவ்வாறு செய்கிறார் என்று கேட்டார். கங்கையின் சாபம் விலகியது. அவள் பிரம்மதேவனின் சாபத்தினையும், அதன்பிறகு நிகழ்ந்தவைகளையும் விளக்கினார்.

தேவலோக நதியான கங்கா தேவி பகிரதனின் தவத்தினால் பூலோகத்திற்கு வந்தது வைகாசி மாதத்தின் வளர்பிறை பத்தாம் நாளாகும். இந்நாளை கங்கா தசரா என்ற விழாவாக கொண்டாடுகிறார்கள். இந்நாளை பாஹர தசமி என்றும் அழைக்கிறனர்.

சிவபெருமான் கங்கைக்கு புனிதமான அந்தஸ்தினை தந்தார். அவ்வரத்தினால் கங்கை நதியில் குளிப்பவர்களுக்கு பாவங்கள் தொலைந்தன. இதனால் பூலோக மனிதர்கள் அனைவரும், அனைத்து பாவங்களிலிருந்தும் விடுபட்டு சொர்க்கத்தினை அடைவார்களே என்ற வருத்தம் கொண்டார் நாரத முனிவர். தன்னுடைய எண்ணத்தினை கையிலையில் பார்வதி தேவியிடம் கூறினார். பார்வதி தேவிக்கும் அதே சந்தேகம் ஏற்பட்டது. அதனையறிந்த சிவபெருமான் ஒரு உபாயம் கூறினார். அதன் படி கங்கை நதிக்கரையில் சிவபெருமானும் பார்வதியும் மானுட ரூபம் கொண்டு சென்றனர். வயதானவரான சிவபெருமானும், பெண்ணாக மாறிய பார்வதியும் நதியில் குளிக்கும் பொழுது வெள்ளம் வந்தது. நீச்சல் தெரிந்த அந்தப் பெண் கரையை அடைந்தாள், தன்னுடைய கணவன் நீரில் மாட்டிக் கொண்டதை கண்டு அருகிலுள்ளோரை காக்கும்படி வேண்டினாள். சிலர் வயதானவரை காப்பாற்ற சென்றனர். ஆனால் அவர்களை தடுத்த அப்பெண், அவர்களில் பாவம் செய்யாதவர் மட்டுமே தன்னுடைய கணவனை காப்பாற்ற வேண்டும் என்றாள். அனைவரும் சிலையாக நின்றனர். ஒரு இளைஞன் மட்டும் கங்கை நீரில் மூழ்கி தன்னுடைய பாவங்களை தீர்த்து, அவள் கணவனை காப்பாற்றினான். கங்கையில் மூழ்கி அனைவரின் பாவங்களையும் தீர்க்கலாம் எனும் பொழுதும், அதனை முழுமையாக நம்பிய அந்த இளைஞனை போலுள்ளவர்கள் மட்டுமே கங்கையில் பாவங்களை தீர்க்க இயலும் என்பது நம்பிக்கையாகும்.

சைவ சமயத்தில் கங்கை சிவபெருமானின் மனைவியாகவும், சிவபெருமானின் அடையாளங்களுள் ஒன்றாகவும் அறியப்படுகிறார். அத்துடன் சிவருத்திர புராணம் எனும் நூல் வீரபத்திரனை சிவகங்கை மகனாக சித்தரிக்கிறது.

சூரிய குலத்தின் தோன்றலாகிய திலீபன் என்பவனின் மகன் பகீரதன். தன் மூதாதையர்கள் சாபத்தால் இறந்த செய்தியை வசிட்டர் வாயிலாகக் கேள்விப்பட்டு, அவர்கள் நற்கதி அடையப் பிரம்மனை நோக்கி பத்தாயிரம் (10,000) ஆண்டுகள் தவம் புரிந்தான். அவனுடைய தவத்தினால் மகிழ்ந்த பிரம்மா தேவலோக நதியான கங்கையின் தீர்த்தம் பகீரதன் முன்னோர்களின் சாம்பலில் பட்டால் சாபவிமோசனம் கிடைக்கும் என்று கூறினார். அதற்காக கங்கையை நோக்கி தவமிருந்தான் பகீரதன். கங்கையும் அவனுடைய தவத்தில் மகிழ்ந்து பூலோகத்திற்கு வருவதற்கு சம்மதம் தெரிவித்தாள். ஆனால் சிவபெருமானிடம் தன்னுடைய காதலை கூறி அவர் மறுத்துவிட்டதால், இம்முறை பகீரதனை பயன்படுத்தி சிவபெருமானை அடைய எண்ணினாள்.

அதனால் பகீரதனிடம் தான் தேவலோகத்திலிருந்து பெரும் பிரவாகமாக வருவதை கட்டுப்படுத்த சிவபெருமானால் மட்டும் இயலும் என்று கூறி அவரிடம் சம்மதம் வாங்கும்படி கூறினாள். பகீரதன் சிவபெருமானை நோக்கி தவமிருந்து அவருடைய சம்மதத்தினைப் பெற்றார். கங்கையும் சிவபெருமானை பாதாள லோகத்திற்கு அடித்து சென்று அங்கு வாழ்வதென்ற தீர்மானத்துடன் மிகவேகமாக பூலோகத்திற்கு வந்தாள். அவளுடைய ஆவேசத்தின் காரணமுணர்ந்த சிவபெருமான் தன்னுடைய சடாமுடியில் கங்கையை சிறைபிடித்தார்.

சிவபெருமானின் சடாமுடியிலேயே சுற்றி திரிந்த கங்கை மீண்டும் பூலோகத்திற்கு வர பகீரதன் தவமியற்றினான். அதனால் பூமிதாங்குமளவு மட்டும் கங்கையை சிவபெருமான் அனுமதித்தார். கங்கை பகீரதனின் முன்னோர் சாம்பலிருந்து அவர்களுக்கு மோட்சத்தினை அளித்தாள். பகீரதனின் தவத்தில் மகிழ்ந்த கங்கையை பாகீரதி என்றும், கங்கை சடாமுடியில் தாங்கியமையால் சிவபெருமான் கங்காதரன் என்று அழைக்கப்படுகிறார்.

வைணவ சமயத்தில் திருமால் வாமன அவதாரம் எடுத்த பொழுது, வானை அளப்பதற்காக காலை மேலே தூக்கிய பொழுது சத்திய லோகம் வரை அக்கால் நீண்டது. அதைக் கண்ட பிரம்மா ஆகாய கங்கையால் அபிசேகம் செய்தார். அதனால் கங்கை திருமாலின் திருவடியில் பிறந்தது என்பது வைணவர்களின் நம்பிக்கையாகும்.

முருகபெருமானை முழுமுதற்கடவுளாக வழிபடும் கௌமார சமயமானது, முருகனை கங்கையின் மகனாக கூறுகிறது. சிவபெருமானின் நெற்றிக்கண்ணிலிருந்து வெளிபட்ட ஆறு நெருப்பு பொறிகளை கங்கையே சுமந்து சென்று சரவணப் பொய்கையில் சேர்த்தார் என்பதால் முருகனை கங்கையின் மைந்தன் என்று கூறுகின்றனர்.

கங்கையை அம்மனாக வழிபடுவதால் இந்தியாவில் கங்கையம்மன் என்ற பெயரால் வணங்கப்படுகிறார். தமிழ்நாட்டில் கெங்கையம்மன் என்ற பெயரும் பரவலாக உள்ளது.






</doc>
<doc id="186289" url="https://ta.wikipedia.org/wiki?curid=186289" title="பபேசியே பூக்குடும்பத்தின் பேரினங்கள் பட்டியல்">
பபேசியே பூக்குடும்பத்தின் பேரினங்கள் பட்டியல்

நமது அன்றாட வாழ்வில், பபேசியே ("Fabaceae") பூக்குடும்பத்தினால் நமக்கு மிக அதிகமான நன்மைகள் கிடைக்கின்றன. மேலும், இவைகளால் சுற்றுப்புறச்சூழல் நன்மைகளும் அதிகம் விளைகின்றன. ஒவ்வொரு நாட்டின் பொருளாதார முன்னேற்றத்திலும் இதன் பங்கு மற்ற குடும்பங்களை விட அதிகம் என்பதால், இப்பேரினங்களைப் பற்றிய துறைசார்ந்த அறிவு இன்றியமையாதது. பெருகும் மக்கள்தொகைக்கு ஏற்ப, இதன் வளங்களைக் கூட்ட பல்வேறு ஆராய்ச்சிகள் இவைகளில் நடத்தப்படுகின்றன.
இங்குள்ள பபேசியே பூக்குடும்பப் பேரினங்களின் பட்டியல், APG III (Angiosperm Phylogeny Group III system) வகைப்பாட்டியல் படி, 2009 ஆம் ஆண்டு பன்னாட்டு அறிஞர்களால் இற்றைப்படுத்தப்பட்டு, தொகுக்கப்பட்டது. அப்பேரினங்களுக்குரிய பிற வகைப்பாட்டியல் குறிப்புகளும், கீழே தரப்பட்டுள்ளன. ஒவ்வொரு பேரினமும், அவற்றிற்கே உரிய, தாவரவியல் தரவுகளால், தமிழில் விரிவாக்கப்பட உள்ளன. இருப்பினும், மேலுள்ள என்ற தத்தலில், உங்களுக்குத் தேவையான பேரினப்பெயரைக் குறிப்பிட்டால், அதற்கு முன்னுரிமை கொடுக்கப்பட்டு, அப்பேரினம் விரிவாக்கப்படும்.

இப்பெயர்கள் அனைத்தும் இலத்தீனில் உள்ளன. அதன் முதலெழுத்து இலத்தீனிய மேலெழுத்தில்/பெரிய எழுத்தில் (upper case) இருக்க வேண்டும் என்பது வகைப்பாட்டியலுள்ள கட்டாய விதிகளில் ஒன்றாகும். மேலும், அவைகளை "சாய்வெழுத்துக்களில்" தான் குறிப்பிடப்பட வேண்டும். இக் (Fabaceae) குடும்பத்தில் முன்று துணைக்குடும்பங்கள்(Mimosoideae, Caesalpinioideae, Faboideae) உள்ளன. இத்துணைக்குடும்பங்களின் ~730பேரினங்கள் உள்ளன. அப்பேரினங்களுக்குரிய சிற்றனங்கள் பல, ஆய்வுகளின் அடிப்படையில் அனைத்தும், இங்கு பட்டியலிடப்பட்டுள்ளன.

APG III வகைப்பாடு

கீழுள்ள ஒவ்வொரு பேரினத்திற்கும் மேலுள்ள வகைப்பாடு பொருந்தும். ஆனால், துணைக்குடும்ப அடிப்படையில், தரவுகள் சற்று வேறுபடும் என்பது கவனிக்கப்பட தகுந்தது ஆகும்.


இந்த உட்பிரிவில் A - என்ற இலத்தீனிய எழுத்தில் தொடங்கும், பேரினங்கள் மட்டும் தொகுக்கப் படுகின்றன.




</doc>
<doc id="186293" url="https://ta.wikipedia.org/wiki?curid=186293" title="ஐக்கிய அமெரிக்கத் தரைப்படை">
ஐக்கிய அமெரிக்கத் தரைப்படை

ஐக்கிய அமெரிக்கத் தரைப்படை அல்லது ஐக்கிய அமெரிக்க இராணுவம் ("United States Army") என்பது தரைப்படை நடவடிக்கைகளுக்கான ஐக்கிய அமெரிக்க ஆயுதப் படைகளின் பிரதான பிரிவாகும். இது அமெரிக்க படைத்துறையில் பெரியதும், பழைய பிரிவும், அமெரிக்க சீருடை அணிந்த சேவைகளில் உள்ள ஏழில் ஒன்றும் ஆகும்.



</doc>
<doc id="186296" url="https://ta.wikipedia.org/wiki?curid=186296" title="பிரேசில் நாட்டில் சமய நம்பிக்கை">
பிரேசில் நாட்டில் சமய நம்பிக்கை

பிரேசில் நாட்டில் சமய நம்பிக்கை ("Religion in Brazil") என்பது அந்த நாட்டு மக்களால் கடைப்பிடிக்கப்படுகின்ற மதங்கள் மற்றும் அவற்றின் கொள்கைகள் பற்றிய விவரிப்பு ஆகும்.

பிரேசில் நாட்டில் மிகப் பல மதங்கள் உள்ளன. அவற்றுள் மிகப் பரவலாக உள்ளது கிறித்தவம் ஆகும். போர்த்துகீசியர்கள் பிரேசில் நாட்டைத் தங்கள் குடியேற்ற நாடாக ஆக்கிக் கொண்ட காலத்திலிருந்து அங்கு கத்தோலிக்க கிறித்தவ மதம் பரவியது. நாட்டில் ஏற்கெனவே இருந்த முதல் குடிமக்களின் நம்பிக்கைகளோடு, ஆப்பிரிக்காவிலிருந்து அடிமைகளாகக் கொண்டுவரப்பட்ட மக்களின் பூர்வீக சமய நம்பிக்கைகளும் கிறித்தவ நம்பிக்கைகளும் பின்னிப் பிணைந்து பிரேசில் நாட்டில் பல கலப்பு சமயங்கள் தோன்றின.

அண்மைக் காலம் வரை பிரேசில் நாட்டில் கத்தோலிக்க கிறித்தவ சமயமே பெரும்பான்மையாக இருந்தது. ஆனால் 21ஆம் நூற்றாண்டில் ஏற்பட்ட விரைவான மாற்றங்களைத் தொடர்ந்து அந்நாட்டில் சமயமின்மை வளர்வதோடு, நற்செய்தி புரோட்டஸ்தாந்தியமும் 22 விழுக்காடாக உயர்ந்துள்ளது.

2010ஆம் ஆண்டு மக்கள் தொகைக் கணக்கின்படி, பிரேசிலில் 65 விழுக்காடு மக்கள் மட்டுமே தங்களை கத்தோலிக்க கிறித்தவர் என்று அடையாளம் காட்டுகின்றனர். முப்பது ஆண்டுகளுக்கு முன்னால் (1970) பிரேசிலின் மக்கள் தொகையில் 90 விழுக்காட்டினர் கத்தோலிக்கராய் இருந்தனர் என்பது குறிப்பிடத்தக்கது. பிரேசில் விரைவிலேயே கத்தோலிக்க நாடு என்னும் நிலையை இழந்துவிடுமோ என்று அஞ்ச வேண்டியுள்ளது என்று பலர் கூறுகின்றனர்.

2010ஆம் ஆண்டு மக்கள் தொகைக் கணக்கின் படி பிரேசிலில் சமயங்களும் அவற்றைக் கடைப்பிடிப்போரும் கீழ்வருமாறு: மொத்த மக்கள் தொகை: 189.6 மில்லியன். அவர்களுள்:

சிறுபான்மை சமயத்தினரில் கீழ்வருவோர் அடங்குவர்:


உலகிலேயே மிகப்பெரும்பான்மையான எண்ணிக்கைக் கத்தோலிக்கர் பிரேசில் நாட்டிலேயே உள்ளனர். கத்தோலிக்கம் பிரேசிலில் முதன்முதலாக அறிமுகமானது போர்த்துகீசிய குடியேற்றக்காரர்களால் ஆகும். அவர்கள் அனைவரும் கத்தோலிக்கர். மறைபரப்பாளர்களாக பிரேசில் முதன்முதல் வந்தவர்கள் இயேசு சபையினர் ஆவர்.

போர்த்துகீசயரின் குடியேற்ற காலத்தில் பிரேசிலில் சமய சுதந்திரம் இருக்கவில்லை. அனைவருமே கத்தோலிக்க கிறித்தவ சமயத்தைத் தழுவ வேண்டும் என்ற நிலை இருந்தது. ஆனால் பிரேசில் சுதந்திரம் அடைந்ததிலிருந்து ஒவ்வொருவரும் தாம் விரும்பிய சமயத்தைக் கடைப்பிடிக்கலாம் என்று 1824இல் சட்டம் இயற்றப்பட்டது. ஆயினும், கத்தோலிக்க சமயம் அதிகாரப்பூர்வ சமயமாகத் தொடர்ந்தது. கத்தோலிக்க சமயக் குருக்களுக்கு அரசு ஊதியம் வழங்கியது. ஆயர்கள் நியமனத்தில் அரசுக்கு செல்வாக்கு இருந்தது. 

பிரேசில் 1891இல் குடியரசானது. அதிலிருந்து அரசும் சமயமும் பிரிந்தன. என்றாலும், 1970கள் வரையிலும் கத்தோலிக்க சமயத்தின் செல்வாக்கு ஓங்கியே இருந்தது. 

பிரேசிலில் நிலவும் கத்தோலிக்க சமயத்தில் போர்த்துகீசிய தாக்கம் அதிகம் உண்டு. போர்த்துகல்லில் வழக்கத்தில் உள்ள பல சமய விழாக்களும் மரபுகளும் பிரேசிலிலும் உண்டு. அதோடு, பிரேசிலின் முதல்குடிகளின் சமய நம்பிக்கைகளும் ஆப்பிரிக்காவிலிருந்து அடிமைகளாக பிரேசிலுக்கு வந்த மக்களின் சமய நம்பிக்கைகளும் பிரேசிலின் கத்தோலிக்கத்தில் தாக்கம் கொணர்ந்தன.

மக்களிடையே நிலவும் சமய மரபுகளில் பிரேசிலின் அப்பரெசீதா நகர் அன்னை மரியா திருத்தலத்திற்கு மக்கள் திருப்பயணமாகச் செல்வதைக் குறிப்பிடலாம். அந்த அமலோற்பவ அன்னை பிரேசில் நாட்டில் பாதுகாவலியாக வணங்கப்படுகிறார். ஐரோப்பாவிலிருந்து குடியேறியோரில் இத்தாலி, செருமனி ஆகிய நாட்டிலிருந்து வந்தோர் நடுவே அந்தந்த நாட்டுப் பழக்கங்கள் நிலவுகின்றன.

புரோட்டஸ்தாந்து சபைகள் பிரேசிலுக்கு பெரும்பான்மையும் அமெரிக்க மறைபரப்பாளர் வழியாக 19ஆம் நூற்றாண்டில் வந்தன. 20ஆம் நூற்றாண்டில் நற்செய்தி புரோட்டஸ்தாந்தியம் விரைவாகப் பரவியது. இன்று பிரேசிலில் 20% மக்கள் பல்வேறு புரோட்டஸ்தாந்து சபைகளைச் சார்ந்துள்ளனர். 

பிரேசிலில் 4 மில்லியன் இயற்கை சமயத்தினர் உள்ளனர் (2010 கணக்குப்படி). மேலும், பிரேசிலின் பழங்குடி மக்களின் நம்பிக்கையும் தழைக்கிறது. இது குறிப்பாக அமெசோன் பள்ளத்தாக்கில் உள்ளது. 

மேலும் ஆப்பிரிக்காவிலிருந்து பிரேசிலுக்குக் கப்பல்களில் அடிமைகளாக வந்தவர்கள் தங்கள் பூர்வீக நம்பிக்கைகளைக் கொண்டுவந்தார்கள். அவர்கள் பாடல்கள், நடனம் வழியாக தங்கள் தெய்வங்களை வரவழைத்து வழிபடுகின்றனர். அந்த வழிபாடுகள் முறையற்றவை என்று கூறி அம்மக்களைத் துன்புறுத்திய வரலாறு பிரேசிலில் உண்டு. 

பிரேசிலில் பவுத்த சமயத்தைக் கடைப்பிடிப்போர் பெரும்பாலும் சப்பானிய வழிமுறையினர் ஆவர். அவ்வாறே இந்தியாவிலிருந்து குடியேறியோர் நடுவே இந்து சமயம் நிலவுகிறது. 

பிரேசிலில் குடியேறிய இந்துக்கள் பெரும்பாலும் கிழக்கு இந்தியர் ஆவர். அங்கு சுமார் 1500 இந்திய வம்சாவழியினரும், 400 குடியேற்ற இந்தியரும் உள்ளனர். 

பிரேசிலின் மானாவுசு நகரில் 1960களில் சில சிந்தி மக்கள் சூரிநாம் மற்றும் மைய அமெரிக்காவிலிருந்து வந்து கடைகள் திறந்து வியாபாரத்தில் ஈடுபட்டார்கள். பின்னர் 1960களுலும் 1970களிலும் இந்தியப் பேராசியர்கள் பலர் பிரேசிலில் குடியேறினார்கள். அதுபோலவே பல ஆப்பிரிக்க நாடுகளிலிருந்து, குறிப்பாக முன்னாள் போர்த்துகீசிய குடியேற்ற நாடாகிய மொசாம்பிக்கில் இருந்து இந்தியர் பிரேசிலில் குடியேறினர். தற்போது அணுத்துறை வல்லுநர் மற்றும் கணினி வல்லுநர் அங்கு குடியேறியுள்ளனர். 

1630இல் பிரேசிலின் வடகிழக்குப் பகுதியில் ஒல்லாந்தர் குடியேறினர். அப்பகுதியில் ஒல்லாந்திலிருந்து வந்த யூதர்கள் பலர் குடியேறினர். அவர்களில் பெரும்பான்மையோர் போர்த்துகல் நாட்டிலிருந்து 1497இல் வெளியேற்றப்பட்ட யூதர்களின் வழிமுறையினர் ஆவர். 1636இல் யூதர்களின் தொழுகைக் கூடம் பிரேசிலின் ரெசீஃபே நகரில் கட்டப்பட்டது. இதுவே அமெரிக்காக்களில் முதன்முறையாகக் கட்டப்பட்ட யூத தொழுகைக் கூடம் ஆகும். 

நாசி காலத்திலும் இரண்டாம் உலகப் போரினால் ஏற்பட்ட அழிவைத் தொடர்ந்தும் பல யூதர் பிரேசிலில் குடியேறினர். அவர்களுள் நாசி குற்றவாளிகள் சிலரும் உண்டு. 2006ஆம் ஆண்டளவில் பிரேசிலில் சுமார் 96 ஆயிரம் யூதர் இருந்தனர். 

2010 ஆம் ஆண்டுக் கணக்குப்படி, பிரேசிலில் 35,167 முசுலிம்கள் இருந்தனர். மேற்கு ஆப்பிரிக்காவிலிருந்து வந்த ஆப்பிரிக்க அடிமைகளுள் இசுலாம் சமயத்தினரும் இருந்தனர். இன்று பிரேசிலில் சுமார் 300 ஆயிரம் வரை எண்ணிக்கையில் முசுலிம்கள் இருக்கலாம் என்று கணிக்கப்படுகிறது. 


</doc>
<doc id="186312" url="https://ta.wikipedia.org/wiki?curid=186312" title="ஐக்கிய அமெரிக்க வான்படை">
ஐக்கிய அமெரிக்க வான்படை

ஐக்கிய அமெரிக்க வான்படை ("United States Air Force") என்பது வான் போர் நடவடிக்கைகளுக்கான ஐக்கிய அமெரிக்க ஆயுதப் படைகளின் பிரதான பிரிவும், அமெரிக்க சீருடை அணிந்த சேவைகளில் உள்ள ஏழில் ஒன்றும் ஆகும். ஆரம்பத்தில் ஐக்கிய அமெரிக்கத் தரைப்படையின் பகுதியாக இருந்து, 18 செப்டம்பர் 1947 அன்று படைத்துறையின் தனிப் பிரிவாக 1947 தேசிய பாதுகாப்பு சட்டத்தின்படி மாறியது.


</doc>
<doc id="186314" url="https://ta.wikipedia.org/wiki?curid=186314" title="ஐக்கிய அமெரிக்கக் கடற்படை">
ஐக்கிய அமெரிக்கக் கடற்படை

ஐக்கிய அமெரிக்கக் கடற்படை ("United States Navy") என்பது கடற்போர் நடவடிக்கைகளுக்கான ஐக்கிய அமெரிக்க ஆயுதப் படைகளின் பிரதான பிரிவும், அமெரிக்கச் சீருடை அணிந்த ஏழு சேவைகளில் ஒன்றும் ஆகும்.



</doc>
<doc id="186317" url="https://ta.wikipedia.org/wiki?curid=186317" title="முப்பேட்டுச் செய்யுள்">
முப்பேட்டுச் செய்யுள்

முப்பேட்டுச் செய்யுள் என்பது உரைநூலால் தெரியவரும் நூல்களில் ஒன்று. யாப்பருங்கல விருத்தி என்னும் உரைநூலில் 40 ஆம் சூத்திர உரையில் இது குறிப்பிடப்பட்டடுள்ளது. இந்த நூலின் எடுத்துக்காட்டாகத் தரப்பட்டுள்ள மூன்று பாடல்கள் சேர, சோழ, பாண்டிய மன்னர்களை வாழ்த்துவனவாக உள்ளன. இதனால் இந்த நூல் முத்தொள்ளாயிரம் போன்று மூவேந்தர்களைப் போற்றுப் நூல் எனக் கொள்வது பொருத்தமாகும். 
மூவேந்தரையும் வாழ்த்தும் மரபு சிலப்பதிகாரத்தில் காணப்படுகிறது. இந்த நூல் இந்த மரபினைப் பின்பற்றியுள்ளது.

<poem>கல்லினைக் கதிர்மணிக் கவண் பெய்து கானவர்
கொல்லையில் களிறு எறி வெற்பே யாதே
கொல்லையில் களிறு எறி வெற்பன் இவ் வியன் நாட்டார்
பல்புகழ் வானவன் தாளே யாதே
பல்புகழ் வானவன் தாளே சேரா மன்னர்க்கு
நல்ல படாஅ பறையே யாதே (வானவன் = சேரன்)</poem>
<poem>ஈர் இதழ் இணர் நீலம் இடை தெரியாது அரிந்திடூஉம்
ஆய் கதிர் அழல் செந் நெல் அரியே யாதே
ஆய் கதிர் அழல் செந் நெல் அகன் செறுவில் அரிந்திடூஉம்
காவிரி வளநாடன் கழலே யாதே
காவிரி வளநாடன் கழல் செர்ந்த மன்னர்க்கு
ஆல் அரண் நிற்றல் அரிதே யாதே (காவிரி வளநாடன் = சோழன்)</poem>
<poem>நித்திலம் கழலாக நரைதொடி மட நல்லார்
எக்கர் வான் இடு மணல் இணரே யாதே
எக்கர் வான் இடு மணல் இணர் புணர்ந்து இசைந்து ஆடும்
கொற்கையார் கோமானே கொடியே யாதே
கொற்கையார் கோமானே கொடித் திண் தேர் மாறற்குச்
செற்று அரண் நிற்றல் அரிதே யாதே (திண்தேர் மாறன் = பாண்டியன்) </poem>


</doc>
<doc id="186318" url="https://ta.wikipedia.org/wiki?curid=186318" title="இயேசுவின் உடல் சிலுவையிலிருந்து இறக்கப்படல்">
இயேசுவின் உடல் சிலுவையிலிருந்து இறக்கப்படல்

இயேசுவின் உடல் சிலுவையிலிருந்து இறக்கப்படல் (), என்பது இயேசுவின் வாழ்வை சித்தரிக்க கலைஞர்களால் அதிகம் பயன்படுத்தப்படும் விவிலிய நிகழ்வாகும். விவிலியத்தில் யோவான் நற்செய்தி 19:38-42இல் இது விவரிக்கப்பட்டுள்ளது. இதன்படி இயேசுவின் சீடர்களுள் ஒருவரான அரிமத்தியா ஊரைச் சேர்ந்த யோசேப்பு என்பவர் இயேசுவின் சாவுக்குப்பின் பிலாத்திடம் அனுமதி பெற்று இயேசுவின் சடலத்தை எடுத்துக் கொண்டு போனார். நிக்கதேம் என்பவர் வெள்ளைப்போளமும் சந்தனத் தூளும் கலந்து ஏறக்குறைய முப்பது கிலோ கிராம் கொண்டுவந்தார். அவர்கள் இயேசுவின் உடலை எடுத்து யூத அடக்க முறைப்படி நறுமணப் பொருள்களுடன் துணிகளால் சுற்றிக் கட்டி ஒரு புதிய கல்லரையில் இயேசுவை அடக்கம் செய்தார்கள்.

இன்நிகழ்வின் முதல் பகுதி சித்தரிப்பில் சிலுவையிலிருந்து இறக்கப்படும் இயேசுவோடு, நற்செய்தியாளரான யோவான் மயக்கமுற்ற நிலையில் இருக்கும் இயேசுவின் தாய் மரியாவை தாங்குவதுபோல சித்தரிப்பது வழக்கம். இவர்களோடு மகதலேனா மரியாவும் சித்தரிக்கப்படுவார். இவர்களோடு பெயர் குறிக்காத பல ஆண்களும் பெண்களும் உதவி செய்வது போல சித்தரிக்கப்படுவர்.

இவ்வகை சித்தரிப்பு பைசாந்திய கலையில் 9ஆம் நூற்றாண்டிலும், மேற்கு உலகில் 10ஆம் நூற்றாண்டிலும் புகழ் பெற்றது. இன்நிகழ்வு கத்தோலிக்க சிலுவைப் பாதையின் பதிமூன்றாம் நிலை ஆகும்.


</doc>
<doc id="186319" url="https://ta.wikipedia.org/wiki?curid=186319" title="ஐக்கிய அமெரிக்க ஈரூடகப் படைப்பிரிவு">
ஐக்கிய அமெரிக்க ஈரூடகப் படைப்பிரிவு

ஐக்கிய அமெரிக்க ஈரூடகப் படைப்பிரிவு ("United States Marine Corps") என்பது கடலிலிருந்து முன்னிற்கும் ஆற்றலை வழங்கவும், ஐக்கிய அமெரிக்க கடற்படையின் இயங்கு தன்மையைப் பாவித்து வான்-நிலம் இணைந்த ஆயுதப்படையின் துரித சேவையினை வழங்கவும் உள்ள ஐக்கிய அமெரிக்க ஆயுதப் படைகளின் பிரிவு ஆகும். இது அமெரிக்க சீருடை அணிந்த சேவைகளில் உள்ள ஏழில் ஒன்றும் ஆகும். அமெரிக்க ஈரூடகப் படைப்பிரிவு ஐக்கிய அமெரிக்க கடற்படைத் திணைக்களத்தின் ஓர் அங்கமாகவிருந்து, பயிற்சிகள், விநியோகம் போன்றவற்றிற்கு அமெரிக்க நடவடிக்கை கடற்படையுடன் இணைந்து இயங்குகின்றது. ஆயினும், இது தனிப் பிரிவாகவே உள்ளது.


</doc>
<doc id="186323" url="https://ta.wikipedia.org/wiki?curid=186323" title="கதிர்வீச்சிலிருந்து பாதுகாப்பு">
கதிர்வீச்சிலிருந்து பாதுகாப்பு

கதிர்வீச்சிலிருந்து பாதுகாப்பு ("Radiation protection") என்பது கதிரியல் துறையில் பணியாற்றுகிறவர்களையும் பொது மக்களையும் கதிர்வீச்சின் தீய விளைவுகளிலிருந்து பாதுகாத்தலைக் குறிக்கும். மிகவும் எளிய, அதிகம் செலவில்லாத முறைகள் கீழே கொடுக்கப்பட்டுள்ளன:


எதிர் இருமடி விதியின் காரணமாகத் தொலைவு கூடும் போது கதிர் ஏற்பளவினை வெகுவாக்க் குறைக்க முடியும். இருமடங்கு நேரம் ஏற்பளவினை இரட்டிப்பு ஆக்கும். காப்பரண் கதிர்களை ஏற்பதால், கதிர் ஏற்பளவும் குறைகிறது.

இது கதிரியல் துறையில் மிகவும் முக்கியமான ஒரு செயலாகும். கதிர்ப்பட ஆய்வினால் பொறப்படும் நன்மை அதனால் ஏற்படும் தீய விளைவுகளைவிட மிகவும் அதிகம். தேவையானபோது மட்டுமே இப்படிப்பட்ட கதிர்ப் படங்கள் எடுக்கப்படுகின்றன. இருப்பினும் எவ்வளவு குறைந்த அளவு கதிர்வீச்சினைக் குறைக்க முடியுமோ அவ்வளவு குறைக்க எல்லா முயற்சிகளும் மேற்கொள்ள வேண்டும். கீழ்காணும் முறைகள் பயன் அளிக்கும்.

இவ்வாறு நோயாளியைத் தேவையற்ற கதிர்வீச்சிலிருந்து பாதுகாக்கலாம். 


</doc>
<doc id="186325" url="https://ta.wikipedia.org/wiki?curid=186325" title="இடையார்">
இடையார்

இடையார் என்ற கிராமம் உடையார்பாளையம் வட்டம் அரியலூர் மாவட்டம் தமிழ்நாட்டில் உள்ளது. 

2001 ம் ஆண்டு மக்கள் தொகை கண்க்கெடுப்பின்படி மொத்தம் 2,899 ஆகும். அதில் ஆண்கள் 1,432 பெண்கள் 1,467 ஆகும்.


</doc>
<doc id="186327" url="https://ta.wikipedia.org/wiki?curid=186327" title="காரைக்குறிச்சி">
காரைக்குறிச்சி

காரைக்குறிச்சி இந்தியாவின் தமிழ்நாடு மாநிலத்தில் அமைந்துள்ள அரியலூர் மாவட்டத்தின் உடையார்பாளையம் வட்டத்திற்கு உட்பட்ட ஊர்.


</doc>
<doc id="186328" url="https://ta.wikipedia.org/wiki?curid=186328" title="அழகாபுரம்">
அழகாபுரம்

இந்தியா, தமிழ்நாடு, அரியலூர் மாவட்டம், உடையார்பாலயம் தாலுக்கா, அழகாபுரம் கிராமம் ஆகும். 

 2001 மக்கள் தொகை கணக்கெடுப்பின்படி,அழகாபுரம்  மொத்த மக்கள் தொகை 5105, அதில்  2539 ஆண்கள்  மற்றும் 2566 பெண்கள் ஆகும்.


</doc>
<doc id="186345" url="https://ta.wikipedia.org/wiki?curid=186345" title="ரம்யா என்.எஸ்.கே.">
ரம்யா என்.எஸ்.கே.

ரம்யா என்.எஸ்.கே., தமிழ் மற்றும் தெலுங்கு திரையுலகில் புகழ்பெற்ற பின்னணிப் பாடகியாவார். கலைவாணர் என். எஸ். கிருஷ்ணன் இவரது தந்தை வழி தாத்தாவும், நடிகர் கே. ஆர். ராமசாமி தாய் வழி தாத்தாவும் ஆவர்.

2012-ம் ஆண்டு விஜய் தொலைக்காட்சி சார்பில் சிறந்த பாடகிக்கான விருதையும் (பாடல் - சற்று முன்பு பார்த்து... படம் - நீதானே என் பொன்வசந்தம்). 2013 ஜூலை 20-ம் தேதி ஐதராபாத்தில் நடைபெற்ற 60வது பிலிம்பேர் விருதுகள் வழங்கும் விழாவில் சிறந்த பின்னணிப் பாடகியாகவும் விருதுகளை வென்றுள்ளார். 



</doc>
<doc id="186355" url="https://ta.wikipedia.org/wiki?curid=186355" title="நிர்வாணஷட்கம்">
நிர்வாணஷட்கம்

நிர்வாணஷட்கம் என்பது ஆதிசங்கரரால் இயற்றப்பட்ட ஆறு சுலோகங்களின் தொகுப்பாகும். இது ஆத்மஷட்கம் என்ற பெயராலும் அறியப்படுகிறது. ஆதிசங்கரர் துறவறம் மேற்கொண்டு குருவை தேடிக் கொண்டிருந்த பொழுது, ஆச்சாரியார் கோவிந்த பகவத்பாதரை சந்தித்தார். கோவிந்த பகவத்பாதர் ஆதிசங்கரரிடம் யாரென வினவ, அதற்கு விடையாக ஆதிசங்கரர் இந்த ஆறு பாடல்களை பாடியதாக ஒரு கருத்து நிலவுகிறது.

இப்பாடல்களில் சிவ வழிபாட்டின் பெருமையை கூறியும், வேதம், வேள்வி, மதம் ஆகியற்றை மறுத்து சிவனே ஆனந்த மயமானவன் என்றும் ஆதிசங்கரர் கூறுகிறார். ஆறு பாடல்களையும் சிதானந்த ரூப: சிவோஹம் சிவோஹம் என்ற ஒரு வரியாலேயே முடிக்கிறார்.

1.

2.
3. 
4. 
5. 

6. 

ஆதி சங்கரர் அருளிய நிர்வாணஷட்கம் தினமலர் கோயில்கள் தளம்


</doc>
<doc id="186361" url="https://ta.wikipedia.org/wiki?curid=186361" title="குடும்பம் (1967 திரைப்படம்)">
குடும்பம் (1967 திரைப்படம்)

அசிம் இயக்கத்தில் 1967 ஆம் ஆண்டு வெளியான மலையாளத் திரைப்படம் இது. மே 19 அன்று கேரளத்தின் பல்வேறு பகுதிகளில் வெளியானது.


இசை : ஆர். சுதர்சனம்
இன்டர்நெட் மூவி டேட்டாபேசில் ஆங்கிலத்தில்


</doc>
<doc id="186364" url="https://ta.wikipedia.org/wiki?curid=186364" title="தமிழ்நாட்டில் நடந்த குறிப்பிடத்தக்க கொலைகள்">
தமிழ்நாட்டில் நடந்த குறிப்பிடத்தக்க கொலைகள்

தமிழ்நாட்டில் நடந்த குறிப்பிடத்தக்க கொலைகள் (அல்லது படுகொலைகள்) எனும் இக்கட்டுரை தமிழ்நாட்டில் நடந்த அரசியல், தொழில் அல்லது அமைப்புகளின் முக்கிய நபர்கள் அல்லது செய்திகளில் அதிகம் இடம்பிடித்த குறிப்பிடத்தக்கவர்களைப் பற்றியது. 



</doc>
<doc id="186368" url="https://ta.wikipedia.org/wiki?curid=186368" title="அணிப்பெருக்கல்">
அணிப்பெருக்கல்

கணிதத்தில் அணிபெருக்கல் ("matrix multiplication") என்பது ஒர் ஈருறுப்புச் செயலியாகும். இந்த செயலி இரண்டு அணிகளைப் பெருக்கி, ஒர் புதிய அணியை உருவாக்கும். அணிப்பெருக்கலின் வெவ்வேறு வகைகள் சில கீழே தரப்பட்டுள்ளன:

இரு அணிகளை பெருக்கும் போது, முதல் அணியின் நிரை கூறுகள் அதற்கு ஒத்த இரண்டாவது அணி நிரல் கூறுகளை பெருக்கும்.

கிடைக்கும் விடையாகி formula_2.

இதுவெனில், அவ்வணியின் கூறுகள்


</doc>
<doc id="186375" url="https://ta.wikipedia.org/wiki?curid=186375" title="காளிகா புராணம்">
காளிகா புராணம்

காளிகா புராணம் , ) (10 ஆம் நூற்றாண்டு) பதினெட்டு உப புராணங்களில் ஒன்றாகும். இது ஒரு இந்து சமய நூலாகும். இதில் 9000 க்கும் மேற்பட்ட செய்யுட்களுடனான 98 பகுதிகளாக அமைந்துள்ளது. காளியின் பல்வேறு வடிவங்களையும் வணங்கும் முறைகளையும் இந்நூல் விளக்குகிறது.


</doc>
<doc id="186377" url="https://ta.wikipedia.org/wiki?curid=186377" title="தொகைநிலைத் தொடர்">
தொகைநிலைத் தொடர்

சொல்லைத் தனிச்சொல் என்றும், தொடர்ச்சொல் என்றும் பகுத்துக்கொள்வது தமிழ் மரபு. தொடர்ச்சொல்லில் தொகைநிலைத் தொடர், தொகாநிலைத் தொடர் எனக் கொள்ளப்படும் மொழிப் பாங்குகள் உள்ளன. தொல்காப்பியம் தொகைநிலைத் தொடரைத் தொகைமொழி என்று குறிப்பிடுகிறது. 

தொகைநிலைத் தொடரானது வேற்றுமைத்தொகை, வினைத்தொகை, பண்புத்தொகை, உம்மைத்தொகை, உவமைத்தொகை, அன்மொழித்தொகை என ஆறு பிரிவுகளாகப் பகுக்கப்பட்டுள்ளது.

இந்த ஆறில் உம்மைத்தொகை மட்டும் சில இடங்களில் இருசொல் நடை உடையது. ஏனையவை ஒருசொல் நடை கொண்டவை. 


</doc>
<doc id="186378" url="https://ta.wikipedia.org/wiki?curid=186378" title="தொடர்ச்சொல்">
தொடர்ச்சொல்

தொகைச்சொல் என்னும் தொடரைத் தொல்காப்பியம் ஆட்சிப்படுத்தியுள்ளது. . இதனைத் தொகைமொழி எனவும் அது குறிப்பிடுகிறது. 


</doc>
<doc id="186379" url="https://ta.wikipedia.org/wiki?curid=186379" title="தொகாநிலைத் தொடர்">
தொகாநிலைத் தொடர்

சொல்லைத் தனிச்சொல், தொடர்ச்சொல் என இரண்டு வகையாகப் பகுத்துக் காண்பது தமிழ் இலக்கண-நெறி. இவற்றில் தொடர்ச்சொல்லைத் தொகைநிலைத் தொடர் எனவும், தொகாநிலைத் தொடர் எனவும் இரண்டு வகையாகப் பார்க்கின்றனர். 


</doc>
<doc id="186388" url="https://ta.wikipedia.org/wiki?curid=186388" title="ஒலி அலை">
ஒலி அலை

ஒலி அலைகள் நீராவி சுருக்கங்கள் மற்றும் தசைப்பிடிப்பு ஆகியவற்றின் மூலமாக பரப்புகின்ற நீண்டகால அலைகள் ஆகும்.


</doc>
<doc id="186389" url="https://ta.wikipedia.org/wiki?curid=186389" title="ஒலி">
ஒலி

ஒலி ("Sound") என்பது பொதுவாக காதுகளால் கேட்டு உணரக்கூடிய அதிர்வுகளைக் குறிக்கும். அறிவியல் அடிப்படையில் ஒலி என்பது "அழுத்த மாற்றம், துகள் நகர்வு, அல்லது துகள்களின் திசைவேகம் ஆகியவை ஒரு விரிந்து கொடுக்கக்கூடிய ஊடகத்தில் பயணித்தல்" ஆகும். அதிர்வுகள் வளிமம் அல்லது நீர் போன்ற ஊடகம் ஒன்றினூடாக காதுகளுக்குப் பயணித்து, அங்கு நரம்புக் கணத்தாக்கங்களாக மாற்றப்பட்டு மூளைக்கு அனுப்பப்படும்போது, மூளையினால் அந்தக் கணத்தாக்கங்கள் ஒலியாக உணரப்படும். உடலியங்கியல், மற்றும் உளவியலில், காதுகளால் கேட்டுணரக்கூடிய பொறிமுறை அலைகளை உருவாக்கும் அதிர்வுகளைப் பெறுதலும், அவற்றை மூளையினால் உணர்தலுமே ஒலி எனப்படுகிறது.<ref>


</doc>
<doc id="186391" url="https://ta.wikipedia.org/wiki?curid=186391" title="தேவர்கள்">
தேவர்கள்

இந்து தொன்மவியலின் அடிப்படையில் தேவர்கள் என்பவர்கள், பதினான்கு கணங்களில் ஒரு இனம் ஆவார். இவர்கள் தேவலோகத்தில் வசிக்கின்றார்கள். இவர்களின் தலைவனாக இந்திரனும், குருவாக பிரகஸ்பதியும் இருக்கிறார். 

தேவர்கள் தங்கள் உலகமான தேவலோகத்தில் தேவமங்கைகளின் நடனங்களை கண்டபடியும், சோமபானம் முதலிய பானங்களை அருந்தி மகிழ்வதாகவும் நம்பப்படுகிறது. இவர்களில் அட்டதிக் பாலகர்கள் எனும் எட்டு திசை காவலர்கள் உள்ளார்கள்.

முப்பத்து முக்கோடி தேவர்கள் என்பது சொல்வழக்காகும். இதன் மூலம் தேவர்களின் எண்ணிக்கையை கொள்ளலாம். ஆதித்தர், உருத்திரர், அஸ்வினி தேவர், வசுக்கள் என தேவர்கள் வகைப்படுத்தப்படுகிறார்கள். இவர்களில் ஆதித்தர் என்பவர்களில் பன்னிரெண்டு நபர்கள், உருத்திரர் என்பவர்கள் பதினொரு நபர்கள், அசுவினி தேவர் என்பவர்கள் இருவர். இவர்களோடு வசுக்கள் எட்டு நபர்கள். இவர்கள் ஒவ்வொருவருக்கும் ஒரு கோடி பரிவாரங்கள் இருப்பதாகக் கொள்ளப்படுவதால், மொத்தமாக முப்பத்து முக்கோடி தேவர்கள் எனப்படுகிறார்கள். 




</doc>
<doc id="186399" url="https://ta.wikipedia.org/wiki?curid=186399" title="சத்துவ புராணம்">
சத்துவ புராணம்

ராஜசிக புராணம் என்பது திருமாலை புகழும் மகா புராணங்களாகும். சாத்துவ புராணங்கள் ("truth; purity") || விஷ்ணு புராணம், பாகவத புராணம், நாரத புராணம், கருட புராணம், பத்ம புராணம், வராக புராணம் ஆகிய புராணங்கள் இவ்வகைச் சார்ந்தவை.

இப்புராணங்களில் உலகம் உருவாவது முதல் பிரளைய காலத்தில் உலகம் அழிவது வரை அனைத்தும் படைப்பின் கடவுளான திருமாலால் நடைபெருகிறது என்ற வகையில் கூறப்பட்டுள்ளது. 



</doc>
<doc id="186401" url="https://ta.wikipedia.org/wiki?curid=186401" title="வெள்ளை புல்வாய்">
வெள்ளை புல்வாய்

வெள்ளை இரலை என்பது சகாராப் பாலைவனப்பகுதியில் காணப்படும் ஒரு பெரிய இரலை மான் இனமாகும். இது அடாக்சு என்றும் திருகுகொம்பு இரலை என்றும் வழங்கப்படுகிறது. இவை முறுக்கிய நீளமாக கொம்புகளைக் கொண்டுள்ளன. பெண்ணில் கொம்பு 55 முதல் 80 செ.மீ வரையும் ஆணில் 95 முதல் 110 செ.மீ நீளம் வரையும் கொம்பு வளரும். இவற்றால் நீண்ட நாட்களுக்கு தண்ணீர் அருந்தாமல் இருக்கவியலும். பெண் இரலை ஆணை விட அளவில் சிறியதாக இருக்கும். இந்த இரலைகளின் தோல் நிறமானது பருவகாலத்தைப் பொறுத்து மாறக்கூடியது. கோடையில் வெண்ணிறமாகவும் குளிர்காலத்தில் இது பழுப்பு நிறத்திலும் இருக்கும்.

இவை ஐந்து முதல் இருபது வரையிலான கூட்டமாக வாழும். வயதான பெண் இரலையே கூட்டத்தினை வழிநடத்தும். இவை மெதுவாக நகர்வதால் கொன்றுண்ணிகளாலும் மனிதர்களாலும் எளிதில் வேட்டையாடப்பட்டு விடுகின்றன. வறண்ட பகுதிகள், மிதமான பாலைநிலங்களே இவற்றில் இயல்பான வாழிடங்கள்.

இவை புற்களையும் பாலைநிலத்தில் உள்ள தாவரங்களின் இலைகளையும் உணவாகக் கொள்கின்றன.


</doc>
<doc id="186406" url="https://ta.wikipedia.org/wiki?curid=186406" title="மின்னூட்டம்">
மின்னூட்டம்

மின்னேற்றம் ("electric charge") என்பது மின்புலத்தைக் கொண்டுள்ள துகளாகும். நேர்மின்னேற்றம் மற்றும் எதிர்மின்னேற்றம் என இருவகை மின்னேற்றங்கள் உள்ளன. அணுக்கருவில் உள்ள புரோத்தன்கள் நேர்மின்னேற்றம் (+) கொண்டவை. அணுக்கருவைச் சுற்றி வரும் இலத்திரன்கள் (-) எதிர்மின்னேற்றம் கொண்டவை. நேர் மின்னேற்றங்களை நேர் ஏற்றம் என்றும் எதிர்மின்னேற்றங்களை எதிர் ஏற்றங்கள் என்றும் சுருக்கமாக அழைக்கலாம்.

நேர்மின்னேற்றங்களும் எதிர்மின்னேற்றங்களும் ஒன்றை ஒன்று ஈர்க்கும் தன்மை கொண்டவை. ஆனால் இரண்டு நேர்மின்னேற்றங்கள் ஒன்றை ஒன்று தள்ளும்; அதே போன்று இரண்டு எதிர்மின்னேற்றங்களும் ஒன்றை ஒன்று தள்ளும். இதன் அடிப்படையில் ஒத்த வகையான ஏற்றங்கள் ஒன்றை ஒன்று தள்ளும் ஒவ்வாத ஏற்றங்கள் ஒன்றை ஒன்று ஈர்க்கும். இந்த ஈர்ப்பு மற்றும் விலகும் பண்பை "கூலும் விசை" விவரிக்கின்றது. கூலும் என்பது மின்னூட்டத்தைப் பற்றி ஆய்வு செய்த பிரான்சிய அறிவியலாளர் ஒருவரின் பெயர். (பார்க்க: சார்லசு அகசிட்டின் டெ கூலாம்)

அணுக்கருவில் ஏற்றம் ஏதும் இல்லா ஒருவகைத் துகளும் உண்டு இதற்கு நொதுமி என்று பெயர். நொது என்னும் சொல் "எப்பக்கமும் சேராப் பொது" என்று பொருள் படும். ஏற்றம் ஏதுமில்லாததால் நொதுமிகள் மின் விசைக்கு உட்படாது. மின்னூட்டம் உடைய ஒரு பொருளானது மின்னூட்டம் உள்ள மற்றொரு பொருளைத்தான் தன் மின்புலத்தால் விசைக்குள்ளாக்கும்.

மிகப் பழங்காலத்திலேயே (அணுவின் துகள்களைப் பற்றி அறியத் தொடங்கிய 19 ஆம் நூறாண்டுக்கு 2500 ஆண்டுகளுக்கு முன்னமே), சுமார் கி.மு.600 காலப்பகுதியில் தாலசு என்னும் கிரேக்க அறிஞர் மின்னேற்றம் பற்றிய சில அரிய கண்டுபிடிப்புகளை எழுதியுள்ளார். திண்மமாய் மாறிய, மஞ்சள் நிறத்தில் காணப்படும், மரப் பிசினாகிய அம்பர் என்னும் பொருளை ஒரு துணியில் தேய்த்தால், அது சிறு சிறு செத்தைகள், முடி போன்றவற்றை ஈர்ப்பதை அறிந்திருந்தார். கி.மு.300 காலப்பகுதியில் வாழ்ந்த பிளாட்டோ என்பாரும், அம்பரின் இந்தப் பண்பைப் பற்றி எழுதியுள்ளார். பிற்காலத்தில், கி.பி. 1600களில் இங்கிலாந்தின் அரசி எலிசபெத்-1 அவர்களின் மருத்துவராகிய வில்லியம் கில்பர்ட் என்பாரும் அம்பர் மட்டுமல்லாமல், வைரம், கண்ணாடி, மெழுகு, கந்தகக் கட்டி முதலியனவும் அதே பண்பு கொண்டிருப்பதை அறிந்து எழுதினார். கிரேக்க மொழியில் அம்பருக்கு "எலெக்ட்ரம்" என்று பெயர், இதன் அடிப்படையிலேயே மின்னூட்டப் பண்பு காட்டும் பொருட்களுக்கு மேற்குலக மொழிகளில் "எலெக்ட்ரிக்ஃசு" (electrics) என்றும், அதன் அடிப்படையில் சர் தாமசு பிரௌன் (Sir Thomas Browne), "மின்சாரம்" என்பதற்கு "எலெக்ட்ரிசிட்டி" (electricity) என்னும் சொற்களும் ஆக்கினர். பின்னர் 1729 ஆம் ஆண்டு காலப்பகுதியில், பிரான்சின் டு ஃவே (Du Fay) என்பார் மின்னூட்டங்கள் ஓட்டத்தில் "இருவகை" இருப்பதாகக் கண்டார். 1785 ஆம் ஆண்டு பிரான்சு நாட்டில் இராணுவப் பொறியியல் அலுவலராகப் பணிபுரிந்த சார்லசு டெ கூலாம் என்பார் தான் கண்டுபிடித்திருந்த நுண்மையான முறுக்குத் தராசு மூலம் சோதனைகளைக் கையாண்டு இறுதியில், மின்னூட்டங்களுக்கு இடையே நிலவும் விசைகள் பற்றிய, துல்லியமான தொடர்பாடுகளை நிறுவினார். மின்னூட்டங்களுக்கு இடையே உள்ள மின்விசையை அளந்து ஓர் அடைப்படையான சமன்பாட்டை நிறுவி அதனைப் பல உயர்நிலைப் பள்ளி மாணவர்களுக்கு அனுப்பினார். இதற்கு கூலாம் விதி என்று பெயர். மேலும் இதில் வியக்கத்தக்க ஒன்று என்னவெனில் நியூட்டனின் புவி ஈர்ப்பு விதிக்கும் கூலாம் விதிக்கும் இடையே காணப்பட்ட மிகத்துல்லியமான ஒற்றுமையே ஆகும்.

பட்டு இழையால் தொங்கவிடப்பட்ட மின்னூட்டப்பட்ட கண்ணாடித் தண்டு ஒன்று கிடைத்தளத்தில் அலைவுறுகிறது. தற்போது அதன் முனைக்கருகில் மற்றொரு மின்னூட்டம் பெற்ற கண்ணாடித்தண்டு கொண்டு வரப்பட்டால் , இரு முனைகளும் ஒன்றையொன்று விரட்டுவதைக் காணலாம். இருந்த போதிலும் மின்னூட்டப்பட்ட எபொனைட் தண்டானது, தொங்கவிடப்பட்ட கண்ணாடித் தண்டின் முனைக்கருகில் கொண்டு வரப்பட்டால் , இரு தண்டுகளும் ஒன்றையொன்று கவர்கின்றன. இச்சோதனை மூலம் ஓரின மின்னூட்டங்கள் ஒன்றையொன்று விரட்டும் , வேறின மின்னூட்டங்கள் ஒன்றையொன்று கவரும் எனத் தெரிய வருகிறது.

ஒரு மின்னூட்டத்தின் அடிப்படை அலகு e என்பது , ஒரு எலெக்ட்ரான் தாங்கிச்செல்லும் மின்னூட்டத்தின் அளவாகும். இதன் அலகு கூலும் (Coulomb) ஆகும். e-ன் மதிப்பு 1.6 x 10 ஆகும்.
இயற்கையில் எந்த ஒரு அமைப்பின் மின்னூட்டமும், சிறும e மதிப்பின் முழு எண் மடங்குகளாகவே எப்போதும் அமைகின்றது. மின்னூட்டத்தின் அளவு e-ன் முழு எண் மடங்கு கொண்ட பல தனித்த மதிப்புகளில் ஏதேனும் ஒன்றை மட்டும் பெறுகிறது. எனவே மின்னூட்டம் q=ne ஆகும். இதில் 'n' என்பது ஒரு முழு எண் ஆகும்.

மின்னூட்டங்களை ஆக்கவோ அழிக்கவோ முடியாது. மின்னூட்டங்களின் அழிவின்மை விதியின் படி தனித்த அமைப்பு ஒன்றின் மொத்த மின்னூட்டம் எப்போதும் மாறிலியாகும். ஆனால் அமைப்பின் மொத்த மின்னூட்டம் எப்போதும் மாறாத வகையில் , அமைப்பின் ஒரு பகுதியிலிருது மற்ற பகுதிக்கு மின்னூட்டங்கள் மாற்றப்படுகின்றன.

ஒரு அமைப்பின் மொத்த மின்னூட்டமானது அமைப்பில் உள்ள அனைத்து மின்னூட்டங்களின் குறியியல் கூட்டுத்தொகைக்குச் சமம்.

ஒப்பு மின்னூட்டம் (Specific charge) என்பது மின்னூட்டம் கொண்ட துகள்களின் மின்னூட்டத்திற்கும் அதன் நிறைக்குமுள்ள விகிதமாகும். e மின்னூட்ட அளவாகவும் m துகளின் நிறையாகவும் கொண்டால் e/m என்பது ஒப்பு மின்னூட்டமாகும்.

கூலும் விதியின்படி, "இரு புள்ளி மின்னூட்டங்களுக்கு இடையேயான கவர்ச்சி விசை அல்லது விரட்டு விசையானது , மின்னூட்டங்களின் பெருக்குத்தொகைக்கு நேர்த்தகவிலும், அவற்றிற்கு இடையே உள்ள தொலைவின் இருமடிக்கு எதிர்த்தகவிலும் அமையும். மின்மங்களை இணைக்கும் கோட்டின் வழியே விசையின் திசை அமையும்".

மின்னூட்டம் பெற்ற பொருட்களுக்கிடையே தோன்றும் , கவரும் மற்றும் விரட்டும் பண்புகள் , நிலை மின்னியல் முறையில் வண்ணம் தெளித்தல் , துகள் பூச்சு , புகைக் கூண்டுகளில் பறக்கும் சாம்பலை சேகரித்தல் , மைப்பீச்சு அச்சுப்பொறி , அச்சுப் பகர்ப்பு நகல் பொறி போன்ற பல்வேறு பயன்பாடுகளைக் கொண்டுள்ளன.


</doc>
<doc id="186416" url="https://ta.wikipedia.org/wiki?curid=186416" title="வெண்சங்கு (திரைப்படம்)">
வெண்சங்கு (திரைப்படம்)

வெண்சங்கு 1970 ஆம் ஆண்டில் வெளிவந்த ஈழத்துத் தமிழ்த் திரைப்படம். அப்போது இலங்கையில் பிரபலமாக இருந்த சிங்களத் திரைப்படத் தயாரிப்பாளர் டபிள்யூ. எம். எஸ். தம்பு இத்திரைப்படத்தைத் தயாரித்து இயக்கியிருந்தார்.

அராலி புவனேந்திரன் கதாநாயகனாகவும், குமாரி ராஜம் கதாநாயகியாகவும் நடித்தனர். பிரபல நாடகக் கலைஞர் லடீஸ் வீரமணி வில்லன் பாத்திரத்தில் நடித்தார். இவர்களுடன் ஏ. எஸ். ராஜா, ரொசாரியோ பீரிஸ், நமசிவாயம், எம்.ஏ.ஜபார், ஜி.பீட்டர், தேவன், ஒ.நாகூர், ரீ.எஸ்.பிச்சையப்பா, சுந்தர்ராஜ், தம்பிராஜ், சாமுவேல், தங்கராசா, தியாகராஜா, சிஸ்மத், எம்.பாயிஸ் போன்றோரும், பி. இந்திராணி, சுப்புலட்சுமி காசிநாதன், நூர்ஜஹான், ருத்ராணி, வனஜா, மேரி, கமலா, சந்திரா, மஞ்சுளா, பேபிராணி, தேவி கணேசானந்தன் போன்றோரும் நடித்தனர்.

நம­சி­வா­ய­ மு­த­லி­யா­ர் ("ஏ. எஸ். ராஜா") என்பவருக்கு ஒரு மகள், ஒரு மகன். தம்­ப­ல­காமம் தம்பிமுத்து ("லடீஸ் வீரமணி") முத­லி­யாரின் மகனைக் கடத்திச் சென்று பணம் கேட்­கின்­றனர். தம்பிமுத்துவின் மகன் காவல்துறை அதிகாரி ராஜன் ("அராலியூர் புவனேந்திரன்") சிறு­வனைக் கண்டுபிடித்து முத­லி­யா­ரிடம் ஒப்படைக்கிறான். முதலியாரின் மகள் ராஜிக்கும் ராஜ­னுக்கும் காதல் ஏற்­ப­டு­கி­றது. முதலியார் இக்காதலை ஏற்றுக் கொள்ளவில்லை. இதற்கிடையில், முதலியார் கொலை செய்­யப்­ப­ட ராஜன் கைது செய்­யப்­ப­டு­கிறான். ராஜி தம்­ப­ல­கா­மத்தில் ஆசி­ரி­யை­யாக வேலை பார்க்­கிறாள். தம்பிமுத்து ராஜியைக் கெடுக்க முய­லு­கிறான். முத­லி­யாரைக் கொன்­றவன் தான் என்றும் தன் ஆசைக்குச் சம்­ம­திக்­கா­விட்டால் அவ­ளையும் கொலை செய்து விடப்­போ­வ­தாகப் பய­மு­றுத்­து­கிறான். விடுதலை பெற்று வீடு திரும்பும் ராஜன் இச்சம்­ப­வத்தை மறைந்து நின்று பார்க்­கிறான். தந்தையைக் காவல்துறையிடம் ஒப்படைக்கிறான். தம்­பி­முத்து நஞ்­ச­ருந்­து­கிறான். அவன் இறக்கும் தரு­வாயில் மகன் ராஜ­னையும் ராஜி­யையும் ஒன்று சேர்த்து வைக்­கிறான்.

பாடல்கள் சென்னையில் ஒலிப்பதிவு செய்யப்பட்டன. பிரபல இசையமைப்பாளர் டி. ஆர். பாப்பாவின் உதவியுடன் ஆர். முத்துசாமி பாடல்களுக்கு இசையமைத்தார். பாப்­பாவின் இசைக்­கு­ழுவில் இருந்த பாட­கர்கள் எம். எஸ். ராஜு, கெள­சல்யா ஆகியோர் பாடல்களைப் பாடினர். வெண்சங்கு பாடல்களின் இசைத்தட்­டுகளும் சென்னையிலேயே உரு­வாக்­கப்­பட்­டன. மொத்தம் ஆறு பாடல்கள் இடம்பெற்றன.


வெண்­சங்கு திரைப்படம் 1970 சூலை 31 இல் வெளியிடப்பட்டது. கொழும்பில் செல்­ல­மஹால், ஈரோஸ் திரையரங்குகள் உட்பட இலங்கையின் 6 திரையரங்குகளில் திரை­யி­டப்­பட்­டது. ஒரே நேரத்தில் இலங்கையில் திரையிடப்பட்ட கே. பாலச்சந்தரின் இரு­ கோ­டுகள், தேவரின் துணைவன்’, எம்.ஜி.ஆரின் ‘நம்­நாடு’ போன்ற படங்களுடன் போட்டி போட்டு ‘வெண்­சங்கு’ திரைப்­ப­டமும் சுமா­ராக ஓடி­யது.

1970 ஆரம்பத்தில் யாழ்ப்பாண மேடைகளில் நடத்தப்பட்டு வந்த சுண்டிக்குளி நாடக மன்றத்தின் "அடங்காப்பிடாரி" என்ற நாடகத்தின் சில நகைச்சுவைக் காட்சிகள் இப்படத்தின் இடையில் புகுத்தப்பட்டன. இந்நாடகத்தில் நடித்த வி. பரமானந்தராஜா, எஸ். கே. நடராஜன், கனகையா, சிவநேசன், கீத பொன்கலன் ஆகியோரும் பின்னர் வெண்சங்கு திரைப்படத்தில் நடித்தனர்.



</doc>
<doc id="186417" url="https://ta.wikipedia.org/wiki?curid=186417" title="ஐக்கிய அமெரிக்க கடற்படையின் கடல், வான், தரை அணிகள்">
ஐக்கிய அமெரிக்க கடற்படையின் கடல், வான், தரை அணிகள்

ஐக்கிய அமெரிக்கக் கடற்படையின் கடல், வான், தரை அணிகள் ("United States Navy's Sea, Air, Land Teams" அல்லது சுருக்கமாக "Navy SEALs" - "நேவி சீல்ஸ்") என்பது ஐக்கிய அமெரிக்க கடற்படையின் முக்கியமான சிறப்பு நடவடிக்கைகள் படையும் ஐக்கிய அமெரிக்காவின் கடல்சார் பிரத்தியோக போர் கட்டளை மற்றும் சிறப்பு நடவடிக்கைகள் கட்டளையின் ஒர் பகுதியும் ஆகும்.


</doc>
<doc id="186420" url="https://ta.wikipedia.org/wiki?curid=186420" title="டபிள்யூ. எம். எஸ். தம்பு">
டபிள்யூ. எம். எஸ். தம்பு

டபிள்யூ. எம். எஸ். தம்பு ("W. M. S. Tampoe", வில்லியம் மெக்கோவன் செல்வசாமி தம்பு ("William McGowan Selvasamy Tampoe", 1902 - அக்டோபர் 23, 1986) இலங்கைத் தமிழரும், பிரபல சிங்களத் திரைப்படத் தயாரிப்பாளரும், இயக்குனரும் ஆவார். இவர் 1950கள், 60களில் பல புகழ் பெற்ற சிங்களத் திரைப்படங்களைத் தயாரித்து வெளியிட்டார். இந்தியாவிலும் பல தமிழ்த் திரைப்படங்களைத் தயாரித்துள்ளார்.

யாழ்ப்பாணத்தில் பிறந்த தம்பு, சட்டம் பயின்று கொண்டிருந்த போது, திரைப்படத்துறையில் ஆர்வம் காரணமாக படிப்பைக் கைவிட்டு சென்னை சென்றார். 1944 ஆம் ஆண்டு ‘பிரபாவதி’ என்ற தமிழ்ப் படத்தை வேறொருவருடன் கூட்டாகத் தயாரித்தார். பின்பு தனித்தும் சில படங்களைத் தயாரித்தார். தெய்வ நீதி (1947), கலாவதி (1951), நம் குழந்தை (1955), வைரமாலை (1956) உட்பட ஆறு தமிழ்த் திரைப்படங்களைத் தயாரித்தார். இந்தியத் தமிழ்த் திரையுலகில் இவர் சிலோன் தம்பு என அழைக்கப்பட்டார். மாடர்ன் தியேட்டர்ஸ் நிறுவனர் டி. ஆர். சுந்தரத்துடன் இணைந்து திரைப்பட ஏற்றுமதி, இறக்குமதித் தொழிலிலும் ஈடுபட்டார். இலங்கை திரும்பிய இவர் யாழ்ப்பாணத்தில் ‘ரீகல்’ என்ற பெயரில் திரையரங்கு ஒன்றைத் திறந்தார். அத்துடன் கொழும்பின் புறநகரான வெல்லம்பிட்டியில் ஆர்.ரீ. ஸ்டூடியோ என்ற பெயரில் திரைப்படக் கலையரங்கு ஒன்றையும் நிறுவினார்.

1958 ஆம் ஆண்டில் செப்பாலி என்ற சிங்களத் திரைப்படத்தை தனது மகன் ரொபின் தம்புவுடன் இணைந்து தயாரித்து வெற்றி கண்டார். இத்திரைப்படம் முழுமையாக இந்தியாவிலேயே தயாரிக்கப்பட்டது. தொடர்ந்து பல சிங்களத் திரைப்படங்களை இலங்கையில் தயாரித்தும் இயக்கியும் வெளியிட்டார். 1970 ஆம் ஆண்டில் வெண்சங்கு என்ற தமிழ்த் திரைப்படத்தைத் தயாரித்து இயக்கி வெளியிட்டார்.

டபிள்யூ. எம். எஸ். தம்புவின் மகன் ரொபின் தம்பு ஒரு பிரபல சிங்களத் திரைப்படத் தயாரிப்பாளரும் இயக்குனரும் ஆவார். இருவரும் இணைந்து பட திரைப்படங்களைத் தயாரித்தனர். ரொபின் தம்புவின் மகனின் பெயர் சஞ்சீவ் தம்பு. இவரும் திரைப்படத் தயாரிப்பில் ஈடுபட்டவர்.




</doc>
<doc id="186421" url="https://ta.wikipedia.org/wiki?curid=186421" title="ஐக்கிய அமெரிக்க கடல்சார் சிறப்புப் போர் மேம்பாட்டுக் குழு">
ஐக்கிய அமெரிக்க கடல்சார் சிறப்புப் போர் மேம்பாட்டுக் குழு

ஐக்கிய அமெரிக்க கடல்சார் சிறப்புப் போர் மேம்பாட்டுக் குழு ("United States Naval Special Warfare Development Group", அல்லது DEVGRU - "டெவ்குரு") என்பது ஐக்கிய அமெரிக்காவின் நான்கு அந்தரங்க சிறப்புப் பிரிவு பயங்கரவாதத் தடுப்பு மற்றும் சிறப்பு நோக்கப் பிரிவுகளில் ஒன்று ஆகும். இது பொதுவாக "சீல் டீம் 6" (கடல், வான், தரை அணி 6) என அழைக்கப்பட்டது. ஆயினும் இவ் முன்னைய பெயர் 1987ல் கலைக்கப்பட்டது.


</doc>
<doc id="186435" url="https://ta.wikipedia.org/wiki?curid=186435" title="கோபால்ட்-60">
கோபால்ட்-60

கோபால்ட்டு-60 ("Cobalt-60", ), என்பது கோபால்ட்டின் செயற்கைக் கதிரியக்கத் தன்மையுள்ள ஓரிடத்தான் ஆகும். இதன் அரைவாழ்வுக் காலம் 5.27 ஆண்டுகள். இது மருத்துவம், தொழில்துறை, உணவு பாதுகாப்பு, ஆய்வு எனப் பல துறைகளிலும் பயன்படுத்தப்படுகிறது. அதிக ஆற்றலுள்ள γ கதிர்களை வெளியிடும் கதிர் ஐசோடோப்புகளில் இதுவும் ஒன்று. வெப்ப நியூத்திரன்களைக் கொண்டு தாக்கும் போது Co கிடைக்கிறது. இயற்கையில் கிடைக்கும் கோபால்ட் 100% கதிரியக்கம் இல்லாததாகவேயள்ளது. கோபால்ட்-60 தோற்றுவிக்கப்படும் போது வெளிப்படும் அதிக ஆற்றல், ஒரு போட்டானாக வெளிப்படுகிறது.

இது, Co +n --> Co +γ என்று குறிக்கப்படும். (n,γ) கருவினையின் போது தோன்றும் Co கிளர்ந்த நிலையிலேயே உள்ளது. இந்த கோபால்ட் 60, 0.059 MeV காமா குவாண்டத்தினை வெளியேற்றி, குறைந்த ஆற்றல் கொண்ட நிலைக்கு திரும்புகிறது. இது ஒரு ஐசோமெரிக் மாற்றம் இது நிகழ 10.5 நிமிடங்கள் வைப்படும் இதுவே அதன் அரை வாழ்வு ஆகும்.

இவ்வாறு பெறப்பட்ட கோபால்ட் 60 நிலையில்லாதது. இது ஒரு பீட்டத் துகளை வெளியிட்டு -இந்த பீட்டாத் துகளின் ஆற்றல் 0.3 MeV - ஒரு நிக்கல்Ni ஐசோடோப்பாக மாறுகிறது. இதனை,

Co→Ni + γ1 +γ2

இந்த இரு காமா குவாண்டம்களும் முறையே 1.17,1.33 MeV ஆற்றலுள்ளவையாகும். இந்த நிக்கல் ஐசோடோப்பும் கிளர்ந்த நிலையிலேயே உள்ளது. அதிக பிழையின்றி கோபால்ட் 60 ,1.25 MeV ஆற்றலுள்ள ஒரு காமா கதிரினை உமிழ்வதாகக் கொள்ளலாம். கோபால்டின் அரைவாழ்வுநேரம் 5.24 ஆண்டுகளாகும்.

கோபால்ட் 60 , 2.13 MeV ஆற்றலுள்ள ஒரு காமாக் கதிரையும் வெளியிடுவதாக புத்தகங்களில் உள்ளன. ஆனால் இது 0.001% ஆகும். எனவே இது பொதுவாக எடுத்துக் கொள்ளப்படுவதில்லை.



</doc>
<doc id="186445" url="https://ta.wikipedia.org/wiki?curid=186445" title="கலிபோர்னியம்">
கலிபோர்னியம்

கலிபோர்னியம் ("Californium") என்பது கதிரியக்கத் தன்மை கொண்ட உலோகத் தனிமம். இதன் குறியீடு Cf, அணு எண் 98, அணு நிறை 248. இத்தனிமம் முதற்தடவையாக 1950 ஆம் ஆண்டில் கலிபோர்னியா பல்கலைக்கழகத்தில் கியூரியம் ஆல்ஃபா துகள்களால் மோத விடப்பட்ட போது பெறப்பட்டது. ஆக்டினைடு வரிசையில் உள்ள இத்தனிமம் யுரேனியப் பின் தனிமங்களில் ஆறாவதாகும். கலிபோர்னியம் 252 என்னும் இதன் ஓரிடத்தான் அண்மைக்கதிர் மருத்துவத்தில் பயன்படுகிறது.



</doc>
<doc id="186448" url="https://ta.wikipedia.org/wiki?curid=186448" title="இந்து அண்டவியல் கட்டுரைகளின் பட்டியல்">
இந்து அண்டவியல் கட்டுரைகளின் பட்டியல்





</doc>
<doc id="186450" url="https://ta.wikipedia.org/wiki?curid=186450" title="சமுத்திர மந்தனம்">
சமுத்திர மந்தனம்

சமுத்திர மந்தனம் என்பது தேவர்களாலும், அசுரர்களாலும் பாற்கடல் கடையப்பட்ட நிகழ்வாகும். இந்நிகழ்வு இந்து தொன்மவியலில் பெரும் நிகழ்வாக அமைந்துள்ளது.

பாற்கடல் கடையப்பட்ட நிகழ்வானது அமுதத்திற்காக தேவர்களும், அசுரர்களும் இணைந்து பாற்கடலை கடைந்தார்கள் எனவும், தேவர்களின் நிதிநிலை ஆதாரங்கள் தீர்ந்தமையால் பாற்கடலை கடைந்தார்கள் எனவும் இரண்டு விதமாக கூறப்படுகிறது.
இந்து தொன்மவியலில் பாற்கடல் கடைதல் பெரும் நிகழ்ச்சியாகும். அமுதத்திற்காக வேண்டி பாற்கடலை கடைய தேவர்களும், தேவர்களின் அரசனான இந்திரனும் முடிவு செய்தார்கள். அதற்காக மந்திர மலையை மத்தாகவும், சிவபெருமானின் கழுத்தில் நாகாபரணமாக இருக்கும் வாசுகி பாம்பினை கயிறாகவும் கொண்டு கடைய முடிவெடுத்தார்கள். அதற்கு தேவர்கள் மட்டும் போதாதென அரக்கர்களுக்கும் சமபங்கு தருவதாக கூறி அவர்களையும் அழைத்தார்கள். வாசுகி பாம்பின் ஒரு புறம் தேவர்களும், மறுபுறம் அரக்கர்களும் இணைந்து பாற்கடலை கடையத் தொடங்கினார்கள். 

மந்திரமலையானது பாற்கடலினுள் மூழ்க தொடங்கியது. எனவே திருமால் ஆமையாக அவதாரம் எடுத்து, மந்திர மலையை தாங்கினார். தேவர்களும் அரக்கர்களும் மீண்டும் பாற்கடலை கடைந்தனர். நீண்ட நேரம் கடைந்ததன் காரணமாக வாசுகி பாம்பினால் வலி தாங்க முடியாமல் ஆலகால விஷத்தினை கக்கியது. அவ்விசம் தேவர்களையும், அசுரர்களையும் துரத்தியது. எனவே அதனைக் கண்டு பயம் கொண்டு சிவபெருமான் இருக்கும் கைலாயத்திற்கு சென்றாரகள். கைலாயத்தினை வலம் வருகையில் எதிர்நின்று அவ்விசம் விரட்டியமையால், மறு திசையில் சென்றாரகள். இவ்வாறான வலம் வரும் முறை சோம சூக்தப் பிரதட்சணம் என்று அழைக்கப்படுகிறது. அந்த விசத்தினால் உலகில் உள்ள உயிர்கள் அனைத்தும், தேவர்களும், அரக்கர்களும், இன்னபிற தேவகனங்களும் அழிய நேரிடும் என்பதால் அனைவரும் சிவபெருமானிடம் தங்களை காக்குமாறு வேண்டினார்கள்.

சிவபெருமான் அந்த ஆலகால விசத்தினை உண்டார். அவருடைய வயி்ற்றுக்குள் இருக்கும் உலக உயிர்களை விசம் அழிக்காமல் இருக்க, பார்வதி தேவி சிவபெருமானது கண்டத்தை பிடித்தார். அதனால் சிவபெருமானுடைய கண்டத்தில் விசம் தங்கி, நீலகண்டமாக உருவாகியது. அதன் பின் மீண்டும் அரக்கர்களும், தேவர்களும் பாற்கடலை கடைந்தார்கள்.





</doc>
<doc id="186453" url="https://ta.wikipedia.org/wiki?curid=186453" title="முதலாம் செலஸ்தீன் (திருத்தந்தை)">
முதலாம் செலஸ்தீன் (திருத்தந்தை)

திருத்தந்தை புனித முதலாம் செலஸ்தீன் (, ) கத்தோலிக்க திருச்சபையின் 43ஆம் திருத்தந்தையாக செப்டம்பர் 10, 422 முதல் சூலை 26, 432 வரை பணியாற்றினார். அவரது ஆட்சிக்காலம் நவம்பர் 3ஆம் நாள் தொடங்கியதாக "திருத்தந்தையர் நூல்" ("Liber Pontificalis") என்னும் நூல் கூறினாலும், தில்லெமோன் போன்ற வரலாற்றாசியர்கள் கருத்துப்படி செலஸ்தீனின் ஆட்சி தொடக்கம் செப்டம்பர் 10ஆம் நாள் ஆகும்.

திருத்தந்தை முதலாம் செலஸ்தீன் உரோமைப் பேரரசின் கம்பானியா என்னும் பிரதேசத்தில் பிறந்தவர். அவருடைய தந்தை பெயர் பிரிஸ்குஸ். அவர் சிறிது காலம் மிலான் நகரில் புனித அகுஸ்தீனோடு வாழ்ந்ததாகத் தெரிகிறது. அகுஸ்தீன் செலஸ்தீனுக்கு எழுதிய ஒரு கடிதம் உள்ளது. திருத்தந்தை முதலாம் இன்னசென்ட் என்பவர் 416இல் எழுதிய ஓர் ஆவணத்தில் "திருத்தொண்டர் செலஸ்தீன்" என்று திருத்தந்தை செலஸ்தீனைக் குறிப்பிட்டுள்ளார்.

திருத்தந்தை செலஸ்தீன் திருவழிபாட்டில் சில பகுதிகளை ஆக்கியதாகத் தெரிகிறது. ஆயினும் இதுபற்றி உறுதியான செய்தி இல்லை. 431இல் நிகழ்ந்த எபேசுஸ் பொதுச்சங்கத்தில் அவர் நேரடியாகக் கலந்துகொள்ளாவிடினும் அதில் பங்கேற்க பதிலாள்களை அனுப்பினார். அச்சங்கத்தில் நெஸ்தோரியர்களின் தப்பறைக் கொள்கை கண்டிக்கப்பட்டது. அத்தருணத்தில் அவர் எழுதிய நான்கு மடல்கள் மார்ச்சு 15, 431 என்னும் தேதியைக் கொண்டுள்ளன. அம்மடல்கள் ஆப்பிரிக்கா, இல்லீரியா, தெசலோனிக்கா மற்றும் நார்போன் என்னும் பகுதிகளில் ஆண்ட ஆயர்களுக்கு எழுதப்பட்டவை. இலத்தீன் மொழியில் எழுதப்பட்ட அம்மடல்களின் கிரேக்க மொழிபெயர்ப்பு கிடைத்துள்ளது. மூல ஏடு கிடைக்கவில்லை.

செலஸ்தீன் கத்தோலிக்க கிறித்தவ கொள்கைகளைப் பாதுகாப்பதில் தீவிரம் காட்டினார். பெலாஜியுஸ் () என்பவர் போதித்த தவறான கொள்கையை அவர் கண்டித்தார். மேலும் அயர்லாந்து நாட்டில் கிறித்தவத்தைப் பரப்புவதற்காக பல்லாதியுஸ் என்பவரை அனுப்பிவைத்தார். அவரைத் தொடர்ந்து அயர்லாந்தில் கிறித்தவ மறையை அறிவிக்கச் சென்றவரே புனித பேட்ரிக் () ஆவார்.

உரோமையில் நோவாசியன் என்பவர் போதித்த தவறான கொள்கைகளையும் செலஸ்தீன் கண்டித்தார் ()

திருத்தந்தை முதலாம் செலஸ்தீன் 432, சூலை 26ஆம் நாள் உயிர்துறந்தார். அவரது உடல் உரோமை சலாரியா வீதியில் அமைந்த புனித பிரிசில்லா சுரங்கக் கல்லறையில் () அடக்கம் செய்யப்பட்டது. பின்னர் அது புனித பிரசேதே கோவிலுக்கு மாற்றப்பட்டது.

புனித முதலாம் செலஸ்தீன் உருவப்படத்தில் ஒரு புறா, பறவைநாகம், தீப்பிழம்பு போன்றவை உருவகமாகச் சித்தரிக்கப்படுவது வழக்கம். உரோமைத் திருச்சபையும் கீழைத் திருச்சபையும் இவரை ஒரு புனிதராகக் கருதி வணக்கம் செலுத்துகின்றன.



</doc>
<doc id="186459" url="https://ta.wikipedia.org/wiki?curid=186459" title="எட்டாம் வேற்றுமை">
எட்டாம் வேற்றுமை

தமிழில் பெயரை பெயரை வேறுபடுத்திக் காட்டுவன வேற்றுமை (தமிழ் இலக்கணம்). தொல்காப்பியர் காலத்துக்கு முன்னர் தமிழில் வேற்றுமையை ஏழு வகையாக மட்டும் கொள்ளும் வழக்கம் இருந்தது. தொல்காப்பியர் இதனை எட்டு எனக் காட்டினார். எட்டாம் வேற்றுமை என எண்-வரிசையில் பெயரிடப்பட்டுள்ள இதனை விளி வேற்றுமை என இதன் செயல்பாட்டு நோக்கிலும் பெயரிட்டு வழங்கி வந்தனர். எழுவாய் வேற்றுமையில் வினையாற்றும் பெயர் அழைக்கப்பட்டு விளி கொள்ளும்போது எட்டாம் வேற்றுமையாக மாறும். தொல்காப்பியத்தில் பெயர்ச்சொல் எட்டாம் வேற்றுமையாக மாறும் பாங்கு தனியாக 27 நூற்பாக்களில் விளக்கப்பட்டுள்ளன.
தொல்காப்பியருக்கு முந்திய காலத்தில் விளி-வேற்றுமையைப் பெயரது விகாரம் எனக் கருதினர். 

நன்னூலானது தொல்காப்பியர் வேற்றுமை எட்டு எனக் கொண்டதை வழிமொழிகிறது. விளி கொள்ளும்போது இன்னின்ன ஈற்றெழுத்துச் சொற்கள் இன்னின்னவாறு திரிந்து விளி கொள்ளும் எனக் காட்டுகிறது. 

உயர்திணைக்கும் அஃறிணைக்கும் பொதுவான பெயர்களை விரவுப்பெயர் என்பர்.

'ஏ' என்னும் விளி-உருபு ஏற்று வரும். எடுத்துக்காட்டு:



</doc>
<doc id="186471" url="https://ta.wikipedia.org/wiki?curid=186471" title="ரொபின் தம்பு">
ரொபின் தம்பு

ரொபின் தம்பு ("Robin Tampoe", டிசம்பர் 29, 1930 - மார்ச் 23, 2000) என அழைக்கப்படும் ரவீந்திரா குமாரசுவாமி தம்பு ("Rabindra Commarasamy Tampoe") இலங்கையின் முன்னோடித் திரைப்படத் தயாரிப்பாளரும் இயக்குனரும் ஆவார். தமிழரான இவர் சிங்கள மொழித் திரைப்படங்களையே தயாரித்தார். இவர் தயாரிப்பாளரும் இயக்குனருமான டபிள்யூ. எம். எஸ். தம்புவின் மகன் ஆவார்.

யாழ்ப்பாணத்தில் பிறந்த ரொபின் தம்பு யாழ்ப்பாணம் மத்திய கல்லூரியில் கல்வி கற்றார். 1950களின் நடுவில் கொழும்பு சட்டக் கல்லூரியில் சட்டம் பயில இணைந்தார். ஆனாலும், திரைப்படத் துறையில் ஆர்வம் மிகுந்து தனது 25வது அகவையில் தனது தந்தையாரின் வழியில் திரைப்படத் தொழிலில் இறங்கினார். 1958 ஆம் ஆண்டில் தந்தையாருடன் இணைந்து செப்பாலி என்ற சிங்களத் திரைப்படத்தை இயக்கினார். இத்திரைப்படம் முழுமையாக இந்தியாவில் தயாரிக்கப்பட்டது. 1960 ஆம் ஆண்டில் சிங்களத் திரைப்படங்கள் இந்தியாவில் தயாரிக்கப்படுவது தடை செய்யப்பபட்ட பின்னர், தந்தையும் மகனும் இலங்கையில் தமது தொழிலை ஆரம்பித்தனர். 1959 முதல் 1974 ஆம் ஆண்டுக் காலப்பகுதியில் 20 திரைப்படங்களைத் தயாரித்துள்ளார். இவர் ஜா-எல என்ற இடத்தைச் சேர்ந்த ரீட்டா பெர்னாண்டோ என்னும் சிங்களப் பெண்ணைத் திருமணம் புரிந்தார். இவர்களுக்கு ஆறு பிள்ளைகள். மூத்தவர் விலாசினி தம்பு-ஹாட்டின் ரீயூனியன் பல்கலைக்கழகத்தில் மூத்த விரிவுரையாளராகப் பணியாற்றுகிறார். தனது தந்தையின் வாழ்க்கை வரலாற்றை இவர் நூலாக வெளியிட்டுள்ளார். ரொபின் தம்புவின் மகன் சஞ்சீவ் தம்புவும் திரைப்படத் தயாரிப்பில் ஈடுபட்டவர்.

ரொபின் தம்பு திரைப்படத் தயாரிப்பில் மட்டுமல்லாது திரைப்பட இறக்குமதித் தொழிலும் ஈடுபட்டார். அத்துடன், கொழும்பு, மற்றும் வெளியூர்களில் பல திரையரங்குகளையும் சொந்தமாக இயக்கினார். இவற்றில் யாழ்ப்பாணத்தில் உள்ள ரீகல், வெல்லம்பிட்டி விலாசினி திரையரங்குகள் குறிப்பிடத்தக்கவை. 1983 ஆம் ஆண்டில் இலங்கையில் இனக்கலவரம் வெடித்ததை அடுத்து இவர் திரைப்படத் தொழிலில் இருந்து விலகிக் கொண்டார்.



</doc>
<doc id="186474" url="https://ta.wikipedia.org/wiki?curid=186474" title="அக ஆற்றல்">
அக ஆற்றல்

வெப்ப இயக்கவியலில், அக ஆற்றல் அல்லது உள்ளாற்றல் ("internal energy") என்பது வெப்பவியக்கவியல் அமைப்பு ஒன்றில் உள்ளடக்கப்பட்டுள்ள மொத்த ஆற்றல் ஆகும். அக ஆற்றலில் இரண்டு கூறுகள் உண்டு. அவை, இயக்க ஆற்றல் மற்றும் நிலை ஆற்றல் ஆகும். இயக்க ஆற்றலானது, ஒர் அமைப்பில் உள்ள துகள்களின் இடப்பெயர்ச்சி, சுழற்சி, அதிர்வு ஆகிய இயக்கம் காரணமாக அமையும் ஆற்றல். நிலை ஆற்றலானது, மூலக்கூறுகளின் உள்ளே உள்ள அணுக்களின் மின் ஆற்றல் மற்றும் வேதிப் பிணைப்புகளின் ஆற்றல் ஆகும். ஒரு அமைப்பின் அக ஆற்றலை அவ்வமைப்பை வெப்பமூட்டியோ அல்லது அவ்வமைப்பின் மீது வேலை செய்தோ மாற்றலாம்; அமைப்பு அதன் சுற்றுப்புறங்களில் இருந்து தனிமைப்படுத்தப்பட்டு இருக்கும்போது அதன் அக ஆற்றலை மாற்ற முடியாது. முதலாவது வெப்ப இயக்கவியல் விதியின்படி, ஓர் அமைப்பினுள் உட்செலுத்திய வெப்பத்தில் இருந்து அவ்வமைப்பு சுற்றுச்சூழலில் செய்த வேலையைக் கழித்தால், அது அவ்வமைப்பில் கூடிய உள்ளாற்றலுக்குச் சமமாக இருக்கும்.
ஒரு அமைப்பினுள் உள்ள அக ஆற்றல், பொருளை இடம் மாற்ற அல்லது வெப்பப் பரிமாற்றம் மேற்கொள்ள அல்லது வேலையாக மாற்றப்படுகிறது.. பொருளை இடம் மாற்ற இயலாத சுவர்களைக் கொண்ட அமைப்பை மூடிய அமைப்பு (Closed system) என்கிறோம். முதலாவது வெப்ப இயக்கவியல் விதியின் படி அதிகரிக்கும் அக ஆற்றலின் அளவு, அமைப்பு செய்த வேலை மற்றும் அமைப்பினுள் செலுத்திய மொத்த வெப்பம் ஆகியவற்றின் கூடுதலுக்குச் சமம்.
ஒரு அமைப்பிலுள்ள பொருளோ அல்லது ஆற்றலோ, அதன் சுவர்கள் வழியாக வெளியே செல்ல இயலாத போது, அந்த அமைப்பை தனித்த அமைப்பு (isolated) என்கிறோம். இவ்வகை அமைப்பில் அகஆற்றல் மாற்றம் அடைவதில்லை. முதலாவது வெப்ப இயக்கவியல் விதி, அக ஆற்றல் இருப்பதை உறுதி செய்யும் விதி ஆகும். 

வெப்ப இயக்க அமைப்பிலுள்ள இரு முக்கிய நிலைச் சார்புகளில் அக ஆற்றல் ஒன்றாகும், 

ஒரு அமைப்பின் அக ஆற்றலை நேரடியாக அளக்க இயலாது. ஆனால் வெப்ப இயக்கவியல் செயல்பாடுகளின் மூலம் அவற்றை அளக்க இயலும். 
அக ஆற்றலை இந்த சமன்பாட்டால் அளக்க இயலும். இதில் என்பது சிதறம், என்பது பருமன், } என்பது மோல்களின் எண்ணிக்கை ஆகும். அக ஆற்றலில் ஏற்படும் மாற்றமே வெப்ப இயக்கவியலில் முக்கியமான கணக்கீடாகும், இவை தனித்த மதிப்பைப் (absolute value) பெற்றிருப்பதில்லை. 
அக ஆற்றல் என்பது ஒரு அமைப்பின் நிலை சார்பு ஆகும். இது எந்ததொரு வெப்பவியக்கவியல் செயல்பாட்டையும் சார்ந்திருப்பதில்லை. இது முக்கியமாக வெப்பவியக்கவிசையழுத்ததின் (thermodynamic potential) அளவீடாகும்.

அக ஆற்றல் என்பது ஒரு பெருநிலைப் பொருளாகும் (macroscopic quantity). ஆனால் இவை இரு நுண்ணிய நிலை (microscopic quantity) பொருட்களாலே அளக்கப்படுகிறது. அதில் ஒன்று, பெயர்ச்சி (வடிவவியல்), சுழற்சி மற்றும் அலைவு ஆகியவற்றால் அளக்கப்படும் நுண்ணிய நிலை பொருளான இயக்க ஆற்றல் ஆகும். மற்றொன்று பொருட்களின் வேதியியற் பிணைப்பு மற்றும் நிலை ஆற்றலைக் கொண்டு கணக்கிடப்படுகிறது. ஆனால் வெப்ப இயக்கவியல் வினைகளில் ஓய்வு பொருண்மை - ஆற்றலும் கணக்கில் கொள்ளப்படுகிறது. 

அனைத்துலக முறை அலகுகளின் படி ஆற்றலின் அலகு சூல் (J) ஆகும். தன் அக ஆற்றல் ("specific internal energy") என்பது அக ஆற்றலையும் நிறையையும் வகுக்க கிடைப்பதாகும். இது J/kg என்ற அலகால் அளக்கப்படுகிறது. மோலார் அக ஆற்றல் என்பது அக ஆற்றலையும் மோலையும் வகுக்க கிடைப்பதாகும். இது J/mol என்ற அலகால் அளக்கப்படுகிறது

புள்ளியியல் எந்திரவியலில் அக ஆற்றல் என்பது இயக்க ஆற்றல் மற்றும் நிலை ஆற்றல் ஆகியவற்றின் குழும சராசரிக்குச் (ensemble average) சமம். 

அக ஆற்றல், , என்பது வெப்ப இயக்கவியலில், ஒரு அமைப்பின் ஆற்றலைப் பற்றிய முழு விபரத்தையும் கொண்டுள்ளது. வெப்ப இயக்கவியலில், சிதறமும் ஒரு முக்கியமான சார்பாகும்.

முக்கிய சார்புகள் அனைத்தும், ஒருபோக்கு சார்புகள் (monotonic function), அவை இயல்பான அல்லது நியமநிலை ("natural" or "canonical") மாறிகள். எடுத்துக்காட்டாக, இந்த சமன்பாடு வெப்ப இயக்கவியல் சார்ந்த அனைத்து தகவல்களையும் கொண்டுள்ளது. 

 என்பது ஒரு அமைப்பின் கொடுக்கப்பட்ட நிலையின் அக ஆற்றல் ஆகும். அமைப்பின் திட்ட நிலையைக் (standard state) அளக்கப்படுகிறது. 
ஆற்றலைக் கூட்டுவதால் கிடைப்பது 

இதில் கொடுக்கப்பட்ட நிலைக்கும் மேற்கோள் நிலைக்கும் இடையேயுள்ள அக ஆற்றல் வேறுபாடு,

சார்பியல் அல்லாத (non-relativistic) நுண்ணிய நிலை அமைப்பில், நுண்ணிய நிலை ஆற்றல் (microscopic potential energy), நுண்ணிய இயக்க ஆற்றல், எனில் அக ஆற்றல் கீழ்க்கண்ட சமன்பாட்டால் கணக்கிடப்படுகிறது.

இதில் நுண்ணிய நிலை ஆற்றல் என்பது வேதி நிலை ஆற்றல் மற்றும் அணுக்கரு நிலை ஆற்றல் ஆகியவற்றின் கூடுதலுக்குச் சமம். 
அக ஆற்றல் என்பது அமைப்பின் இயக்கத்தையோ அல்லது இடத்தையோ சார்ந்ததல்ல. வெளி விசைகளான ஈர்ப்பு விசை, நிலைமின்னியல் விசை மற்றும் மின்காந்தவியல் விசைகள் ஆகியவற்றால் ஏற்படும் இயக்க ஆற்றல் மற்றும் நிலை ஆற்றல் கழித்தே அக ஆற்றல் கணக்கில் கொள்ளப்படுகிறது. 
பொதுவாக வெப்ப இயக்கவியலில், முழு அக ஆற்றலையும் கணக்கிடுவது என்பது இயலாத ஒன்றாகும். 
அக ஆற்றல், அமைப்பின் அளவையும், பதார்த்த அளவையும் சார்ந்தது. 

ஒரு தனித்த அமைப்பில் தனிச்சுழி வெப்பநிலைக்கு மேலேயுள்ள எந்ததொரு வெப்பநிலையிலும், இயக்க ஆற்றல் நிலை ஆற்றலாகவும், நிலை ஆற்றல் இயக்க ஆற்றலாகவும் மாற்றம் அடைகின்றன. அவற்றின் கூடுதல் எப்போதும் மாறததாக உள்ளது. செவ்வியல் (classical) இயற்பியலில், தனிச்சுழி வெப்பநிலையில் இயக்க ஆற்றல் சுழியாகிறது, அக ஆற்றல் முழுவதும் நிலை ஆற்றலைச் சார்ந்தேயுள்ளது. ஆனால் குவாண்டம் இயங்கியலில் தனிச்சுழி வெப்பநிலையில் சிறிதளவு இயக்க ஆற்றல், சிதறத்தினால் உண்டாவதாகக் கணக்கிடப்படுகிறது. 

நுண்ணிய இயக்க ஆற்றலால் உண்டாகும் அக ஆற்றல், அமைப்பின் வெப்பநிலையை உயர்த்த பயன்படுகிறது. இந்த ஆற்றல், பொதுவாக வெப்ப ஆற்றல் எனப்படுகிறது.

புள்ளிவிவரநிலையியக்கவியலில், ஒரு அமைப்பின் குழுமங்கள் புள்ளிவிவர அடிப்படையிலே பரப்பப்பட்டுள்ளது. "N" நுண்ணிய நிலைகள் (microstates) உள்ளதாகக் கொண்டால், ஒரு நுண்ணிய நிலை அமைப்பில் "E" என்ற ஆற்றல் "p" என்ற நிகழ்தகவைப் பெற்றுள்ளது. அக ஆற்றல் என்பது அமைப்பிலுள்ள மொத்த ஆற்றலின் சராசரி ஆகும். எனில் நுண்ணிய நிலைகளின் ஆற்றலின் கூடுதல் 

முதலாவது வெப்ப இயக்கவியல் விதியின் புள்ளியியல் சமன்பாடாகும்.

வெப்ப இயக்கவியல் என்பது முக்கியமாக, அக ஆற்றலில் ஏற்படும் மாற்றமே ஆகும். 
ஒரு மூடிய அமைப்பில் (closed system) பொருள் உள்ளேயோ வெளியேயோ அனுமதிக்கப்படுவதில்லை. இதில் ஏற்படும் அக ஆற்றல் மாற்றம் என்பது கடத்தப்பட்ட வெப்பத்தையோ அல்லது செய்த வேலையையோ பொறுத்தது. இதில் வேலை என்பது அழுத்தம்-பருமன் வேலை , மற்றும் மாறாக் கனவளவு செயல்முறை எனப்படும் மாறாத பருமனைக் கொண்ட அமைப்பின் வேலை என இரு வகைப்படும். அக ஆற்றலில் ஏற்படும் மாற்றம் :

மூடிய அமைப்பில், ஆற்றலானது வெப்பமாக கொடுக்கப்படுகிறது. இது அக ஆற்றலை உயர்த்துகிறது. இவை நுண்ணிய இயக்க ஆற்றல் மற்றும் நிலை ஆற்றல் ஆகியவற்றின் கூடுதலுக்குச் சமம். இலட்சிய வாயுக்களில், ஆற்றலால் வெப்பநிலை உயர்வது, நுண்ணிய இயக்க ஆற்றலை மட்டுமே சார்ந்ததாக உள்ளது. 

ஒரு திறந்த அமைப்பில் பொருள் உள்ளேயும் வெளியேயும் அனுமதிக்கப்படுவதால், அவையும் அக ஆற்றல் மாற்றம் காண கணக்கில் கொள்ளப்படுகிறது. 
அக ஆற்றல் மாற்றம் காணும் சமன்பாடு:

ஒரு அமைப்பு நிலை மாற்றம் அடையும் போது. அதன் வெப்பநிலையில் எந்த மாற்றமும் அடைவதில்லை. இதை மறை வெப்பம் என்கிறோம். 

வெப்பவியக்கவியல் அமைப்பு ஒன்றில் உள்ள அனைத்து வகை ஆற்றல்களினதும் மொத்தம் ("E") அதன் அக ஆற்றல் ("U") எனப்படும்.

இது அமைப்பை உருவாக்கத் தேவைப்படும் ஆற்றல் ஆகும்.
இங்கு, formula_9 - நிலை ஆற்றல், formula_10 - இயக்க ஆற்றல் ஆகும்.
சேம்சு பிரிசுகாட் சூல் வெப்பம், வேலை மற்றும் வெப்பநிலை இடையேயுள்ள தொடர்பைக் கண்டறிந்தார். திரவங்களை அதிர்வடையச் செய்வதன் மூலம், அதன் வெப்பநிலை உயர்வதைக் கண்டறிந்தார். இயக்கமாகக் கொடுக்கப்படும் ஆற்றல் வெப்ப ஆற்றலாக மாறுவதை உணர்த்தினார். ஒரு கிலோ கிராம் நிறையுள்ள நீரின் வெப்பநிலையை ஒரு டிகிரி செல்சியசு உயர்த்த 4185.5 சூல் வெப்பம் தேவைப்படுகிறது.



</doc>
<doc id="186476" url="https://ta.wikipedia.org/wiki?curid=186476" title="ஆயுதப்பரிகரணம்">
ஆயுதப்பரிகரணம்

ஆயுதப் பரிகரணம் என்பது ஆயுதங்களைக் குறைத்தல் கட்டுப்படுத்தல் அழித்தல் என்று பொதுவாக பொருள் கொள்ளப்படுகிறது. எனினும் ஆயுதப்பரிகரணம் மற்றும் ஆயுத கட்டுப்பாடு என்பன ஒன்றுக்கொன்று முரண்பாடுடையன. அணு ஆயதங்களின் பயன்பாட்டைக் குறைக்க, அழிக்க அணு ஆயுதப் பரிகரணங்கள் உண்டு. இதற்கான மாநாடுகள் பல நிகழ்ந்துள்ளன.



</doc>
<doc id="186482" url="https://ta.wikipedia.org/wiki?curid=186482" title="ஸ்கைலேப்">
ஸ்கைலேப்

விண்ணாய்வகம் ("Skylab") அமெரிக்காவின் நாசாவால் ஏவப்பட்ட ஆளில்லாத விண்வெளி ஓடம் ஆகும். 1973 முதல் 1979 விண்வெளி ஓடமாக சுற்றிய இது ஆளில்லாததும் சூரிய ஒளியால் இயக்கம் கொண்டதும் ஆகும். இதன் எடை 77 டன். இது சனிக்கோள்- ஐந்தாம் வகை ஏவு ஊர்தியால் விண்ணில் ஏவப்பட்டது. 1973-1974 காலகட்டதில் மட்டும் மூன்றுமுறை ஒரு நல்ல செயல் வடிவம் கொண்ட தொகுப்பு விண் ஆய்வகம் (Apollo command/service Module)(CSM) விண்வெளி வீரர்களுடன் விண்வெளிக்கு அனுப்பப்பட்டது. ஒவ்வொரு முறையும் மூன்று நபர்கள் கொண்ட குழுக்கள் முறையே 28, 59 மற்றும் 84 நாட்கள் அங்கு தங்கினார்கள்.


</doc>
<doc id="186485" url="https://ta.wikipedia.org/wiki?curid=186485" title="மால்மோ">
மால்மோ

மால்மோ (Malmö), மக்கள்தொகை அடிப்படையில் சுவீடனில் உள்ள மூன்றாவது பெரிய நகரமாகும். இது, மால்மோ நகராட்சி மற்றும் இசுகோனே (Skåne) மாவட்டத்தின் தலைமையிடமாக விளங்குகிறது. மால்மோவின் ஒரு பகுதி புர்லோவ் நகராட்சியில் உள்ளதால், இது இரு நகராட்சி வட்டாரத்தில் உள்ளது எனலாம்.


</doc>
<doc id="186492" url="https://ta.wikipedia.org/wiki?curid=186492" title="ஜான் பார்டீன்">
ஜான் பார்டீன்

ஜான் பார்டீன் ("John Bardeen", மே 23, 1908 – சனவரி 30, 1991) அமெரிக்க இயற்பியலாளரும், மின்பொறியியலாளரும் ஆவார். கணித இயற்பியலில் ஆய்வு மேற்கொண்டு பிறின்சுடன பல்கலைக்கழகத்தில் முனைவர் பட்டம் பெற்றார். அமெரிக்கக் கடல் போர் ஆய்வகத்தில், இரண்டாம் உலகப் போர்க் காலத்தில் பணியாற்றினார். அதன் பின் பெல் தொலைபேசி ஆய்வகத்திலும் பணியில் இருந்தார்.

இயற்பியலுக்கான நோபல் பரிசை இரு தடவைகள் வென்ற ஒரே ஒருவர் இவராவார். முதலில் 1956 ஆம் ஆண்டில் திரிதடையத்தைக் கண்டுபிடித்தமைக்காக வில்லியம் ஷாக்லி, வால்ட்டர் பிராட்டன் ஆகியோருடனும், 1972 ஆம் ஆண்டில் மீக்கடத்துதிறன் கோட்பாட்டினை சீர்செய்தமைக்காக லியோன் கூப்பர், ஜான் சிறீபர் ஆகியோருடனும் இணைந்து இரு தடவைகள் நோபல் பரிசுகளை வென்றார். பின்நாளைய மீகடத்தல் ஆய்வுகளுக்கு இவர்கள் கண்டுபிடிப்பே அடிப்படையாகும். குறைகடத்திகளின் பண்புகளைப் பற்றி விரிவாக ஆய்ந்துள்ளார்.

1990 ஆம் ஆண்டில், ஜான் பார்டீன் "லைஃப்"' இதழின் "நூற்றாண்டின் புகழ்பெற்ற 100 அமெரிக்கர்கள்" பட்டியலில் இடம்பெற்றார்.


</doc>
<doc id="186493" url="https://ta.wikipedia.org/wiki?curid=186493" title="பொன். செல்வராசா">
பொன். செல்வராசா

பொன்னம்பலம் செல்வராசா ("Ponnambalam Selvarasa") இலங்கைத் தமிழ் அரசியல்வாதியும், இலங்கைத் தமிழரசுக் கட்சியின் நாடாளுமன்ற உறுப்பினரும் ஆவார்.

செல்வராசா தமிழர் விடுதலைக் கூட்டணியின் சார்பில் மட்டக்களப்பு மாவட்டத்தில் 1994 நாடாளுமன்றத் தேர்தலில் போட்டியிட்டு, நாடாளுமன்றத்திற்குத் தெரிவானார். 2000 ஆம் ஆண்டுத் தேர்தலில் போட்டியிட்டுத் தோல்வியடைந்தார்.

2001 ஆம் ஆண்டில் தவிகூ, தமிழ் காங்கிரசு, ஈழமக்கள் புரட்சிகர விடுதலை முன்னணி, தமிழீழ விடுதலை இயக்கம் ஆகியன இணைந்து தமிழ்த் தேசியக் கூட்டமைப்பு (ததேகூ) என்ற அரசியல் கூட்டணியை நிறுவினர். செல்வராசா மட்டக்களப்பு மாவட்டத்தில் ததேகூ சார்பில் 2010 நாடாளுமன்றத் தேர்தலில் போட்டியிட்டு மீண்டும் நாடாளுமன்றம் சென்றார்.


</doc>
<doc id="186497" url="https://ta.wikipedia.org/wiki?curid=186497" title="சந்திரநேரு சந்திரகாந்தன்">
சந்திரநேரு சந்திரகாந்தன்

சந்திரநேரு சந்திரகாந்தன் ("Chandra Nehru Chandrakanthan") இலங்கைத் தமிழ் அரசியல்வாதியும், முன்னாள் தமிழ்த் தேசியக் கூட்டமைப்பு நாடாளுமன்ற உறுப்பினரும் ஆவார்.

சந்திரகாந்தன் படுகொலை செய்யப்பட்ட ததேகூ நாடாளுமன்ற உறுப்பினர் அரியநாயகம் சந்திரநேருவின் மகன் ஆவார்.

தமிழ்த் தேசியக் கூட்டமைப்பின் நாடாளுமன்ற உறுப்பினராக இருந்த யோசப் பரராஜசிங்கம் 2005 டிசம்பர் 24 இல் படுகொலை செய்யப்பட்டதை அடுத்து, அவரது இடத்திற்கு சந்திரகாந்தன் தேசியப் பட்டியல் மூலம் தெரிவானார். இவர் செப்டம்பர் 2006 முதல் பெப்ரவரி 2010 வரை இலங்கை நாடாளுமன்ற உறுப்பினராகப் பதவியில் இருந்தார். 

2010 நாடாளுமன்றத் தேர்தலில் இவர் அம்பாறை மாவட்டத்தில் ததேகூ சார்பில் போட்டியிட்டுத் தோல்வியடைந்தார்.


</doc>
<doc id="186501" url="https://ta.wikipedia.org/wiki?curid=186501" title="இசை தொடர்பான செயற்கை உறுப்புகள்">
இசை தொடர்பான செயற்கை உறுப்புகள்

கனடாவில் உள்ள மக்-கில் பல்கலைக்கழக விஞ்ஞானிகள், வடிவமைத்து வரும் நவீன இசைக் கருவிகள் தான் இசை தொடர்பான செயற்கை உறுப்புகள் (Musical Prostheses). உடல் அசைவுகளில் இருந்து இசை உருவாக்கும் இக்கருவிகள் அனைத்தும் மனித உடலில் உள்ள முதுகெலும்பு மற்றும் கை கால்கள் போன்று எளிதில் வளையக்கூடிய வகையில் வடிவமைக்கப்பட்டு வருகின்றன.

2010-ம் ஆண்டு தொடங்கி மக்-கில் பல்கலைக்கழகத்தைச் சேர்ந்த விஞ்ஞானிகள் குழு எண்மிய இசைக் கருவிகளை இசை தொடர்பான செயற்கை உறுப்புகள் என்ற பெயரில் அமைத்துள்ளனர்.


</doc>
<doc id="186504" url="https://ta.wikipedia.org/wiki?curid=186504" title="சிறப்புப் படைகள் (ஐக்கிய அமெரிக்கத் தரைப்படை)">
சிறப்புப் படைகள் (ஐக்கிய அமெரிக்கத் தரைப்படை)

ஐக்கிய அமெரிக்கத் தரைப்படையின் சிறப்புப் படைகள் ("United States Army Special Forces" அல்லது "Green Berets" - பச்சை வட்ட வடிவத் தொப்பி) அல்லது கிறீன் பரட் எனப்படுவது ஐந்து முதன்மையான பணிகளைக் கொண்ட சிறப்பு நடவடிக்கைகள் படை ஆகும். அப்பணிகளாவன: மரபற்ற போர் (சிறப்பு படைகளின் முதலாவதும் முக்கியமானதுமான பணி), வெளிநாட்டு உள்ளகப் பாதுகாப்பு, சிறப்புப் புலனாய்வு, நேரடி நடவடிக்கை மற்றும் பயங்கரவாதத் தடுப்பு என்பனவாகும். முதல் இரண்டும் மொழி, கலாச்சாரம், பயிற்சி கொடுக்கும் திறமை ஆகியவற்றை தொடர்புபட்ட நாட்டு படையுடன் முதன்மைப்படுத்திக் காணப்படுகின்றது. ஏனைய பணிகளான தேடி மீட்டல், போதைப்பொருள் எதிர்ப்பு, பரவல் எதிர்ப்பு, போதைப்பொருள் தடுப்பு, மனிதநேயப் பணிகள், மனிதநேய ரீதியான வெடிபொருள் செயலிழப்பு, தகவல் நடவடிக்கைகள், அமைதி காத்தல், உளவியல் ரீதியான நடவடிக்கைகள், பாதுகாப்பு உதவி மற்றும் குற்றவாளியைக் கண்டுபிடித்தல் ஆகியன இரண்டாம்பட்ச பணிகளாகக் காணப்படுகின்றன. இவற்றின் நடவடிக்கை நுட்பங்கள் பல மர்மமானவை, ஆனால் சில புனைவற்ற செயல்களாகவும் போதனை கையேடுகளாகவும் உள்ளன.



</doc>
<doc id="186506" url="https://ta.wikipedia.org/wiki?curid=186506" title="18ஆவது சூன் சாலை">
18ஆவது சூன் சாலை

18ஆவது சூன் சாலை ("18th June Road") என்பது கோவாவில், பணஜி நகரில் உள்ள ஒரு பரபரப்பான சாலையாகும். இது நகரத்தின் மையப்பகுதியிலும், சுற்றுலாப் பயணிகளின் பொருட்கள் வாங்கும் பகுதியாகவும் உள்ளது. 1946 ஆம் ஆண்டில் ராம் மனோகர் லோகியா போர்த்துகேயரின் ஆட்சியை அந்நாளில் முடிவுக்கு கொண்டு வந்ததால் இப்பெயர் இந்த சாலைக்கு வந்தது.


</doc>
<doc id="186509" url="https://ta.wikipedia.org/wiki?curid=186509" title="மாடத்தருவி">
மாடத்தருவி

தோமஸ் பிக்சர்சின் பேனரில், பி. ஏ. தோமஸ் அவர்களின் இயக்கத்தில் வெளியானது இப்படம். இது 1967 ஆம் ஆண்டில் வெளியான மலையாளத் திரைப்படம். 



இன்டர்நெட் மூவி டேட்டாபேசில் மாடத்தருவி


</doc>
<doc id="186511" url="https://ta.wikipedia.org/wiki?curid=186511" title="கிறிஸ்து வெண்பா (நூல்)">
கிறிஸ்து வெண்பா (நூல்)

கிறிஸ்து வெண்பா என்னும் காப்பியம் கி.மு.ம. மரியந்தோனி என்பவரால் பாடப்பெற்றுள்ளது. இயேசு கிறித்துவின் போதனைகட்கு வெண்பா வடிவம் தந்து பாடப்பட்டதே கிறிஸ்து வெண்பா ஆகும்.

தமிழகம் வந்து கிறித்தவ சமயக் கருத்துகளைப் போதித்த புனிதர்களான புனித தோமா, புனித சவேரியார் ஆகியோரது வரலாறுகளும் இக்காப்பியத்தில் காணப்படுகின்றன.

பெலிக்கான் பறவை தன் குஞ்சுகளுக்கு உணவாக தனது நெஞ்சைக் கீறி இரத்தத்தை ஊட்டும் என்னும் புராதனச் செய்தி உண்டு. இயேசு மனிதகுல மீட்புக்காக சிலுவையில் தமது இரத்தத்தைச் சிந்தி மக்களுக்கு இறைவாழ்வு நல்கியதால் அவரை பெலிக்கான் பறவைக்கு ஒப்பிடுவது கிறித்தவ மரபு. இதை ஆசிரியர்,

<poem>
"பெலிக்கான் தன் குஞ்சுகளைப் போசிக்க வேண்டி"
"கலங்காது தன்னுடலைக் கொத்தி - வலிதில்"
"உயிர்விட்ட தன்மைபோல் யேசு தமையே"
"உயிர்கொடுத்து மீட்டார் உகந்து."
</poem>
எனப் பாடுகிறார்.

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186515" url="https://ta.wikipedia.org/wiki?curid=186515" title="பிள்ளை வெண்பா என்னும் தெய்வசகாயன் திருச்சரிதை">
பிள்ளை வெண்பா என்னும் தெய்வசகாயன் திருச்சரிதை

பிள்ளை வெண்பா என்னும் தெய்வசகாயன் திருச்சரிதை என்னும் கிறித்தவக் காப்பியத்தைப் பாடியவர் தஞ்சாவூரைச் சேர்ந்த புலவர் சூ. தாமஸ் என்பவர்.

இந்நூலின் பாட்டுடைத் தலைவராக இருப்பவர் 2012ஆம் ஆண்டு திசம்பர் 2ஆம் நாள் அருளாளர் நிலைக்கு உயர்த்தப்பட்ட தேவசகாயம் பிள்ளை ஆவார். இன்றைய குமரி மாவட்டத்தின் நட்டாலம் கிராமத்தில் 1712இல், ஏப்பிரல் 23ஆம் நாள் நாயர் குல இந்துக் குடும்பத்தில் பிறந்த தேவசகாயம் பிள்ளை கத்தோலிக்க கிறித்தவ சமயத்தைத் தழுவி மறைச்சாட்சியாக 1752, சனவரி 24ஆம் நாள் உயிர்துறந்தார். அவரது இயற்பெயர் நீலகண்ட பிள்ளை. கத்தோலிக்க சபையில் திருமுழுக்குப் பெற்றபோது அவருக்கு "கடவுளின் கருணை" என்னும் பொருள்படும் "லாசர்" (Lazarus) என்னும் பெயர் வழங்கப்பட்டது. அதுவே தமிழில் "தேவசகாயம்" என்று வழங்கப்படுகிறது. இவர் கத்தோலிக்க கிறித்தவர்களால் ஒரு மறைச்சாட்சியாக (martyr) கருதப்படுகின்றார். 

"தெய்வசகாயன் திருச்சரிதை" நூல் மறைபெறு காண்டம், சூழ்வினை காண்டம், முடிபெறு காண்டம் என்னும் மூன்று காண்டங்களில் 281 வெண்பாக்களால் பாடப்பட்டுள்ளது. மறைபெறு காண்டம் தெய்வசகாயன் கிறித்தவத்தைத் தழுவியதையும், சூழ்வினை காண்டம் அவர் கிறித்தவ சமய நம்பிக்கைக்காகத் துன்புறுத்தப்பட்டதையும், முடிபெறு காண்டம் அவர் மறைச்சாட்சியாக உயிர்நீத்து விண்ணக வாழ்வு எய்தியதையும் பாடுகின்றன.

நூலின் தொடக்கத்தில் ஆசிரியர் அவையடக்கமாக,

<poem>
"ஆழக் கடல்நீரை அள்ளிச் சிறுகுழியில்"
"வீழச் செலுத்தும் விரகிற்றே - நீளச்"
"சிறைநின்ற தெய்வ சிகாமணி தன் காதை"
"அறைகின்ற என் பே ரறிவு"
</poem>
எனப் பாடுகின்றார்.

பாட்டுடைத் தலைவனான தெய்வசகாயன் தமது சமய நம்பிக்கை பொருட்டு மிகக் கொடிய துன்பங்களுக்கு உள்ளாக்கப்பட்டார். அவரது உடலிலும் கண்களிலும் மிளகுத்தூளைத் தூவி கொடுமைப்படுத்தினர். அவர் அனுபவித்த துன்பங்களை நூலாசிரியர் உருக்கத்தோடு பாடுகின்றார்:

<poem>
"செய்ய விழிமலர்தான் சேப்ப மிளகுத்தூள்"
"வெய்யர் இடுங்கால் விருப்பமுடன் - அய்யனிரு"
"கண்ணால் புரிந்த பவம் காக்கும் அமிழ் தென்பான்"
"நண்ணார் இகழ்வர் நகைத்து."
</poem>

துப்பாக்கிக் குண்டுகளால் துளைக்கப்பட்டு தெய்வசகாயன் மண்மேல் சாய்ந்ததை நூலாசிரியர்,

<poem>
"துப்பாக்கி மூன்றினிலே தோண மருந்திட்டு"
"தப்பாமல் சுட்டார் தட மார்பில் - ஒப்பாகும்"
"சேசு மரி சூசை என்றே செகமீது"
"தாசன் விழுந்தான் தகர்ந்து"
</poem>
என்று எடுத்துரைக்கிறார்.

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186519" url="https://ta.wikipedia.org/wiki?curid=186519" title="கன்னிமரி காவியம்">
கன்னிமரி காவியம்

கன்னிமரி காவியம் என்னும் கிறித்தவக் காப்பியத்தை இயற்றியவர் த. பத்திநாதன் என்பவர். இந்நூல் 1987ஆம் ஆண்டு பாடப்பட்டுள்ளது. 

இக்காவியத்தைப் பாடிய கவிஞர் தமிழ்நாடு அரசு தலைமைச் செயலகத்தில் தமிழ் வளர்ச்சி, பண்பாட்டுத்துறையில் பணியாற்றியவர். அன்னை மரியாவின் வரலாற்றை அவர் இந்நூலில் எடுத்தியம்புகிறார். மனித மீட்பு வரலாற்றில் அன்னை மரியாவின் வாழ்வும் இயேசுவின் வாழ்வும் இணைந்திருக்கும் அருமையை இக்காவியத்தில் பாடுகிறார்.

கன்னிமரி காவியத்தில் இருபத்தேழு தலைப்புகள் உள்ளடங்கும். நூலின் இறுதியில் ஆரோக்கிய மாதா, லூர்து மாதா, பாத்திமா மாதா ஆகிய பெயர்களில் வழங்கும் அன்னை மரியாவின் காட்சிகளையும் அன்னையின் வேண்டுதலால் நிகழ்ந்த புதுமைகளையும் பொலிவுறப் பாடி கவிஞர் இணைத்துள்ளார்.

திருமகன் சிலுவை சுமந்து சென்ற வழியில் நின்று தியானித்து உருகிய அன்னை மரியாவின் துயரத்தை கவிஞர்,

<poem>
"என்றெல்லாம் திருமரியின் இதயம் தன்னில் ஈடற்ற"
"எண்ணங்கள் எழுகின்ற போதில் அன்னை"
"புண்பட்ட கால்களோடு நடந்து சென்ற புனிதமிகும்"
"அன்னை யவள் சென்றிட்டாள்! தியானம் செய்தாள்"
</poem>
என்று விவரிக்கின்றார். 

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186521" url="https://ta.wikipedia.org/wiki?curid=186521" title="வார்சா பல்கலைக்கழகம்">
வார்சா பல்கலைக்கழகம்

வார்சா பல்கலைக்கழகம் ((, () 1816-ஆம் ஆண்டு நிறுவப்பட்ட, போலந்திலுள்ள மிகப் பெரிய பல்கலைக்கழகமாகும். இப்பல்கலைக்கழகம், வெவ்வேறான துறைகளில் 37 வகையான பாட திட்டங்களை அளிக்கிறது. மேலும் மானுடவியல், தொழில்நுட்பம், அறிவியல் ஆகிய துறைகளில் நூற்றுக்கும் அதிகமான சிறப்புப் பயிற்சிகளை வழங்குகிறது.


</doc>
<doc id="186526" url="https://ta.wikipedia.org/wiki?curid=186526" title="பெர்னார்டின் செபம்">
பெர்னார்டின் செபம்

பெர்னார்டின் செபம் அல்லது மிகவும் இரக்கமுள்ள தாயே (, ) எனத்துவங்கும் செபம் கத்தோலிக்க திருச்சபையில் தூய கன்னி மரியாவை நோக்கி சொல்லப்படும், மிகவும் புகழ் பெற்ற செபமாகும். இச்செபமானது இலத்தீனிலும் ஆங்கிலத்திலும் அதன் துவக்க வார்த்தைகளான Remember மற்றும் Memorare என்னும் வார்த்தைகளால் அறியப்படுகின்றது.

இச்செபமானது 12ஆம்-நூற்றாண்டில் வாழ்ந்த சிஸ்டேரியன் சபைத் துறவியான புனித பெர்னார்டு (Saint Bernard of Clairvaux) என்பவரால் இயற்றப்பட்டது என பலராலும் தவறாக நம்பப்படுகின்றது. தமிழில் சிலர் முதன் முதலில் பெர்னதெத் சுபீரு கன்னிமரியிடம் வேண்டின செபம் இது எனவும் தவறாக நம்புகின்றனர். ஆயினும் இது உண்மையில் 17ஆம்-நூற்றாண்டில் வாழ்ந்த அருட்தந்தை கிலௌடு பெர்னார்டு என்பவரால் தன் தந்தையிடம் படிப்பினை பெற்று பலருக்கு அறிமுகம் செய்யப்பட்ட செபம் ஆகும்.

இச்செபமானது திருத்தந்தை ஒன்பதாம் பயஸினால் பரிபூரண பலன் உடையதாக 1846இல் அறிவிக்கப்பட்டது.

"வழக்கமாக தமிழில் இச்செபத்தை கீழ்வறும் கூடுதல் செபத்தோடு முடிப்பர்:"

ஜென்பப்பாவமில்லாமல் உற்பவித்த புனித மரியாயே, பாவிகளுக்கு அடைக்கலமே, இதோ உம்முடைய அடைக்கலமாக ஓடிவந்தோம். எங்கள் பேரில் இரக்கமாயிருந்து எங்களுக்காக உமது திருக்குமாரனை வேண்டிக்கொள்ளும். - அருள்நிறைந்த (மூன்று முறை)


</doc>
<doc id="186532" url="https://ta.wikipedia.org/wiki?curid=186532" title="எதிர்முழக்கம்">
எதிர்முழக்கம்

எதிர்முழக்கம் ("reverberation") என்பது ஒலியானது ஓர் அறையின் சுவர், கூரை முதலியவற்றில் மோதி திரும்பத் திரும்ப எதிரொலிப்பதால், ஒலித் தோற்றுவாயிலிருந்து ஒலி அடங்கிய பின்பும், ஒலி சிறிது நேரம் நிலைத்திருப்பது.

எதிர்முழக்க நேரம் (reverberation time) RT அல்லது T என்பது ஒலித்தோற்றுவாய் ஒலி எழுப்புவதை நிறுத்திய பின், ஒலிச்செறிவு 60 dB (டெசிபெல்) அளவு குறைய அல்லது அவ்வொலியின் முதல் செறிவிலிருந்து பத்து லட்சம் அளவு செறிவு குறையத் தேவைப்படும் காலஅளவு ஆகும். எதிர்முழக்க நேரத்தைக் கணக்கிடுவதற்குப் பல முறைகள் பயன்படுத்தப்படுகின்றன. இவற்றில் முதலாவதும், பரவலாகவும் பயன்படுத்தப்படுவது சேபைன் சமன்பாடு ஆகும். வாலசு சேபைன் என்பவர் இதனை முதன் முதலில் பயன்படுத்தினார்.

சேபைன் சமன்பாடு அல்லது சேபைன் தொடர்பு ("Sabine equation") சிறந்த அரங்க வடிவமைப்பிற்கு உதவும் ஒரு தொடர்பினைக் காட்டுகிறது. formula_1, formula_2, formula_3 என்கிற பக்கங்களைக் கொண்டதும் இப்பக்கங்களின் ஒலி ஏற்புக் குணகம் formula_4, formula_5, formula_6 என்றும் உள்ள ஓர் அரங்கின் எதிர் முழக்க நேரம்,

என்ற சமன்பாட்டால் கொடுக்கப்படுகிறது. இச்சமன்பாட்டை பயன்படுத்த நீளங்கள் அடியில் அளவிடப்பட வேண்டும். மாறாக மீட்டரில் அளவிடப்பட்டால் இச்சமன்பாடு,

இங்கு formula_9, என்பது அறையின் செயலுறு மேற்பரப்பு (effective surface area). இது ஒரு குறிப்பிட்ட பொருளால் அடக்கப்படும் மேற்பரப்பு, அப்பொருளின் உள்ளீர்ப்புக் குணகத்தினதும் பெருக்கல்களின் கூட்டுத்தொகை ஆகும். ஒலி ஏற்பு formula_10 என்பது சேபைன் என்ற அலகால் தரப்படும்.

எதிர்முழக்க நேரம் (formula_11, செக்கன்களில்) அறையின் கனவளவிற்கு (formula_12, கனமீட்டர்) நேர்விகித சமனாகவும், அறையின் செயலுறு மேற்பரப்பளவிற்கு (formula_13, சதுரமீட்டர்) நேர்மாறு விகித சமனாகவும் இருக்கும்.

ஒலி ஏற்புக் குணகம் formula_14 அதிர்வெண்ணுடன் வேறுபடுவதால், எதிர்முழக்க நேரமும் அதிர்வெண்ணுடன் மாறுபடும். எதிர்முழக்க நேரம் ஒரு நல்ல அரங்கிற்கு குறைவாக இருத்தல் வேண்டும்.


</doc>
<doc id="186536" url="https://ta.wikipedia.org/wiki?curid=186536" title="சேபைன் (அலகு)">
சேபைன் (அலகு)

சேபைன் ("sabin") என்பது ஒலி உள்ளீர்ப்பின் (sound absorption) அலகு ஆகும். சபைன்கள் இம்பீரியல் அலகு அல்லது மெட்ரிக் முறைகளில் கொடுக்கப்படலாம். ஒரு சதுர அடி 100% உள்ளீர்ப்புப் பொருள் ஒன்று ஒரு சேபைன் உள்ளீர்ப்பைக் கொண்டிருக்கும். அதே போன்று, ஒரு சதுர மீட்டர் 100% உள்ளீர்ப்புப் பொருள் ஒன்று ஒரு மெட்ரிக் சேபைன் உள்ளீர்ப்பைக் கொண்டிருக்கும். வாலசு கிளெமெண்ட் சேபைன் என்பவரின் நினைவாக இவ்வலகிற்கு அவரது பெயர் சூட்டப்பட்டது.

மெட்ரிக் அளவு முறையில் முழுமையான ஒலி உள்ளீர்ப்பு பின்வரும் சமன்பாட்டால் தரப்படும்:

A=Sα+Sα+...+Sα=ΣSα

இங்கு,

A = அறையின் உள்ளீர்ப்பு (m மெட்ரிக் சேபைன்)

S = மேற்பரப்பின் பரப்பளவு (m)

α = மேற்பரப்பின் உள்ளீர்ப்புக் குணகம்

அரங்குகள், விரிவுரை மண்டபங்கள் போன்றவற்றின் எதிர்முழக்கத்தை அளவிடுவதற்கு சேபைன் அலகு பயன்படுத்தப்படுகிறது.




</doc>
<doc id="186542" url="https://ta.wikipedia.org/wiki?curid=186542" title="மியானி தொழில்நுட்ப நிறுவனம்">
மியானி தொழில்நுட்ப நிறுவனம்

மியானி தொழில்நுட்ப நிறுவனமானது தொழிற்பயிற்சி நெறிகளை வழங்குகின்ற நிறுவனமாகும். மூன்றாம் நிலைக்கல்வி, தொழிற்கல்வி ஆணைக்குழுவில் பதிவு செய்யப்பட்டுள்ள இந்நிறுவனம் தேசிய தொழில்தர சான்றிதழ் கற்கை நெறிகளை வழங்குகின்றது. இந்நிறுவனம் இலங்கையின் மட்டக்களப்பு தன்னாமுனையில் அமைந்துள்ளது.




</doc>
<doc id="186547" url="https://ta.wikipedia.org/wiki?curid=186547" title="ம. க. சிவாஜிலிங்கம்">
ம. க. சிவாஜிலிங்கம்

மகாலிங்கம் கனகலிங்கம் சிவாஜிலிங்கம் ("Mahalingam Kanagalingam Shivajilingam") இலங்கைத் தமிழ் அரசியல்வாதியும் முன்னாள் நாடாளுமன்ற உறுப்பினரும் ஆவார்.

2001 டிசம்பர் நாடாளுமன்றத் தேர்தலில் சிவாஜிங்கம் தமிழ்த் தேசியக் கூட்டமைப்பின் வேட்பாளராக யாழ்ப்பான மாவட்டத்தில் போட்டியிட்டு வெற்றி பெற்று முதற்தடவையாக நாடாளுமன்றம் சென்றார். 2004 ஏப்ரல் நாடாளுமன்றத் தேர்தலில் மீண்டும் போட்டியிட்டு வெற்றி பெற்றார்.

சிவாஜிலிங்கம் 2010 அரசுத்தலைவர் தேர்தலில் சுயேட்சை வேட்பாளராகப் போட்டியிடு 9,662 வாக்குகளைப் பெற்று (0.09%) ஒன்பதாவதாக வந்து தோல்வியடைந்தார்.

2010 தேர்தலில் இவரை தமிழ்த் தேசியக் கூட்டமைப்பு தனது வேட்பாளர் பட்டியலில் இணைக்கவில்லை. இதனை அடுத்து இவர் தான் பிரதிநிதித்துவப்படுத்தும் தமிழீழ விடுதலை இயக்கம் (டெலோ) இலிருந்தும், தமிழ்த் தேசியக் கூட்டமைப்பு (ததேகூ) இலிருந்தும் விலகி, "தமிழ்த் தேசிய விடுதலைக் கூட்டமைப்பு" என்ற பெயரில் புதிய அரசியல் கட்சியை ஆரம்பித்தார். இக்கூட்டமைப்பின் சார்பில் இவர் 2010 நாடாளுமன்றத் தேர்தலில் போட்டியிட்டுத் தோல்வியடைந்தார். 2011 சூன் மாதத்தில் தனது கட்சியைக் கலைத்து விட்டு மீண்டும் டெலோ, மற்றும் ததேகூ இல் இணைந்தார்.
சிவாஜிலிங்கம் 2011 உள்ளூராட்சி சபைத் தேர்தல்களில் தமிழ்த் தேசியக் கூட்டமைப்பின் வேட்பாளராக வல்வெட்டித்துறை நகரசபைக்குப் போட்டியிட்டு நகரசபை உறுப்பினராகத் தேர்ந்தெடுக்கப்பட்டார். 2013 மாகாணசபைத் தேர்தலில் யாழ்ப்பாண மாவட்டத்தில் போட்டியிட்டு வட மாகாண சபை உறுப்பினரானார். மாகாண சபை உற்ப்பினருக்கான பதவிப் பிரமானத்தை முள்ளிவாய்க்கால் கிராமத்தில் சமாதான நீதவான் ஒருவரின் முன்னிலையில் எடுத்துக் கொண்டார்.

2015 நாடாளுமன்றத் தேர்தலில் சிவாஜிலிங்கம் சுயேட்சைக் குழு ஒன்றில் குருணாகலை மாவட்டத்தில் போட்டியிட்டார். இவரது குழு எந்த நாடாளுமன்ற இடங்களையும் பெறவில்லை.


</doc>
<doc id="186552" url="https://ta.wikipedia.org/wiki?curid=186552" title="கோபனாவன் பல்கலைக்கழகம்">
கோபனாவன் பல்கலைக்கழகம்

கோபனாவன் பல்கலைக்கழகம் (University of Copenhagen; UCPH), டென்மார்க்கிலுள்ள பழமையான, இரண்டாவது பெரிய பல்கலைக்கழகமும், ஆராய்ச்சி மையமுமாகும். உயர்கல்வி படிப்பிற்கான பொது மையமாக (studium generale) 1479-ஆம் ஆண்டில் தொடங்கப்பட்ட இப்பல்கலைக்கழகமானது, உப்சாலா பல்கலைக்கழகத்தையடுத்து (1477) இசுகாண்டினேவியாவிலுள்ள இரண்டாவது பழமையான உயர்கல்வி மையமாகும். இப்பல்கலைக்கழகம் 37,000-க்கும் மேலான மாணவர்களையும், 7,000-க்கும் அதிகமான பணியாளர்களையும் கொண்டுள்ளது. கோபனாவனைச் சுற்றிப் பல வளாகங்களை இப்பல்கலைக்கழகம் கொண்டுள்ளது. இதில் பழமையானது மைய கோபனாவனில் உள்ளது. பெரும்பாலான பயிற்சி வகுப்புகள் தானிசு மொழியில் கற்றுக் கொடுக்கப்பட்டாலும், பல பயிற்சி வகுப்புகள் ஆங்கிலத்திலும், சில இடாய்ச்சு மொழியிலும் நடத்தப்படுகின்றன. இதன் வரவு செலவுத் திட்டம் 2011-ல் 7,803,414,000 (DKK) ($1.4 பில்லியன்) தானிசு குரோனேவாக இருந்தது. 


</doc>
<doc id="186556" url="https://ta.wikipedia.org/wiki?curid=186556" title="வலென்சியா பல்கலைக்கழகம்">
வலென்சியா பல்கலைக்கழகம்

வலென்சியா பல்கலைக்கழகம் (University of Valencia; UV) எசுப்பானியாவில் உள்ள மூன்றாவது பெரிய நகரமான வலென்சியாவில் உள்ளது. இப்பல்கலைக்கழகம் எசுப்பானியாவில் உள்ள மிகப் பழமையான, முன்னணிக் கல்வி நிறுவனமாகும். 1499-ஆம் ஆண்டு நிறுவப்பட்ட இப்பல்கலைக்கழகத்தில் தற்போது சுமார் 55,000 மாணவர்கள் உள்ளார்கள். வலென்சியா பல்கலைக்கழகம் மூன்று பெரிய வளாகங்களில் உள்ளது.


</doc>
<doc id="186559" url="https://ta.wikipedia.org/wiki?curid=186559" title="தேச. மங்கையர்க்கரசி">
தேச. மங்கையர்க்கரசி

தேச. மங்கையர்க்கரசி (பிறப்பு: 19 மே 1984) தமிழ்நாட்டின் தமிழ் இலக்கிய, சமயச் சொற்பொழிவாளர்.

தேச. மங்கையர்க்கரசி தேவி சண்முகம், பாக்கியலட்சுமி ஆகியோருக்கு மதுரையில் பிறந்தவர். இவருக்கு ஒரு சகோதரியும், ஒரு சகோதரரும் உண்டு. எட்டாவது வகுப்பு வரை மதுரையில் தெப்பக்குளத்தில் அமைந்துள்ள ரோசரி சர்ச் பள்ளியிலும், பின்னர் மதுரையில் உள்ள ஈ. வே. ரா நாகம்மை பள்ளியிலும் படித்தார். மதுரை காமராசர் பல்கலைக்கழகத்தில் அஞ்சல் வழிக் கல்வி மூலம் இளநிலை (தமிழ் இலக்கியம்) பயின்று பட்டம் பெற்றார். தமிழ், தெலுங்கு மற்றும் மலையாள மொழிகள் இவருக்கு தெரியும்.

தந்தையின் ஊக்குவிப்பில் மேடைகளில் இலக்கியச் சொற்பொழிவாற்றத் தொடங்கினார். திருக்குறள், தேவாரம், திருவாசகம் மற்றும் பிற தமிழ்ப் பாயிரங்களில் புலமை பெற்றார். கர்நாடக சங்கீதம் முறைப்படி கற்றுக் கொண்ட இவர் பரதநாட்டியக் கலையிலும் தேர்ச்சி பெற்றார். 

இலண்டன், இலங்கை, சிங்கப்பூர், மலேசியா, சுவிட்சர்லாந்து, மொரீசியசு போன்ற நாடுகளில் இலக்கிய உரைகள் ஆற்றியுள்ளார். இவரது இலக்கியச் சொற்பொழிவுகள் 12 குறுந்தகடுகளாக வெளிவந்துள்ளன. 





</doc>
<doc id="186560" url="https://ta.wikipedia.org/wiki?curid=186560" title="மூன்று மங்கள வார்த்தை செபம்">
மூன்று மங்கள வார்த்தை செபம்

மூன்று மங்கள வார்த்தை செபம் என்பது கத்தோலிக்க திருச்சபையில் மரபு சார்ந்த மரியாவின் பக்தி முயர்சிகளில் ஒன்றாகும். இது நாள்தோறும் மரியாவை நோக்கி மங்கள வார்த்தை செபத்தினை மும்முறை செபிப்பது ஆகும். இதை இரவு தூங்குவதற்கு முன், ஆன்மசோதனை செய்துவிட்டு செபிப்பது வழக்கம். இப்பழக்கத்தை புனிதர்களான அந்தோனியார், அல்போன்ஸ் மரிய லிகோரி, ஜான் போஸ்கோ முதலியோர் பின்பற்றினர், பிறரையும் பின்பற்ற ஊக்குவித்தனர். தூய கன்னி மரியாவிடமிருந்து பல புனிதருக்கு இது குறித்த காட்சிகள் கிடைக்கப்பட்டிருப்பதாக நம்பப்படுகின்றது.

திருத்தந்தை இருபத்திரண்டாம் யோவானால் இச்செபமானது முதலில் 1318இலும் பின்னர் 1327இலும் பரிந்துரைக்கப்பட்டு பரிபூரண பலன் உடையதாக 1846இல் அறிவிக்கப்பட்டது.. இவ்வழக்கமானது முதலில் பிரான்சிஸ்கன் சபையினாரிடம் துவங்கி பின்னர் அது மூவேளை செபமாக மாறியது.


</doc>
<doc id="186563" url="https://ta.wikipedia.org/wiki?curid=186563" title="டெல்டா படை">
டெல்டா படை

1வது சிறப்புப் படைகள் நடவடிக்கை சிறு படைப்பிரிவு-டெல்டா ("1st Special Forces Operational Detachment-Delta", "1st SFOD-D"; பொதுவாக ""டெல்டா போஸ்""; "Delta Force" என அறியப்படும்) அல்லது டெல்டா படை என்பது ஐக்கிய அமெரிக்காவின் நான்கு அந்தரங்கச் சிறப்புப் பிரிவு பயங்கரவாதத் தடுப்பு மற்றும் சிறப்பு நோக்கப் பிரிவுகளில் ஒன்றாகும். இது ஆரம்பத்தில் ஐக்கிய அமெரிக்க பாதுகாப்புத் திணைக்களத்தினால் "சண்டை உபயோகக் குழு" என பட்டியலிடப்பட்டது. ஆனால் உத்தியோகபூர்வமாக "தரைப்படையின் பிரிக்கப்பட்ட கூறுகள்" என மீளமைப்புப் பெற்றது.


</doc>
<doc id="186567" url="https://ta.wikipedia.org/wiki?curid=186567" title="அரச கடற்படை">
அரச கடற்படை

அரச கடற்படை ("Royal Navy") என்பது பிரித்தானிய ஆயுதப்படைகளின் முதன்மை கடற் போருக்கான சேவைப் பிரிவாகும். இதன் 16ம் நூற்றாண்டு ஆரம்பத்தைத் பின்தொடர்ந்தால், இது பழமையான சேவைப்பிரிவும் "முக்கிய சேவை" என்று அறியப்பட்டதும் ஆகும். 17ம் நூற்றாண்டு இறுதியிலிருந்து 20ம் நூற்றாண்டு வரையான காலப்பகுதியில் இது உலகிலுள்ள ஒர் பலமிக்க கடற்படையாகவும், பிரித்தானிய இராச்சியத்தை வல்லரசாக உருவாக்க முக்கிய பங்கும் வகித்த ஒன்றும் ஆகும்.


</doc>
<doc id="186570" url="https://ta.wikipedia.org/wiki?curid=186570" title="உருமாற்ற வளர்காரணி-ஆல்ஃபா">
உருமாற்ற வளர்காரணி-ஆல்ஃபா

உருமாற்ற வளர்காரணி-ஆல்ஃபா (Transforming growth factor-alpha; TGF-α) சில மனித புற்று நோய்களில் அதிக அளவில் உள்ளது. பெருவிழுங்கிகள், மூளைச் செல்கள், மேல்தோல் அணுக்கள் (keratinocytes) ஆகியவற்றால் உருவாக்கப்படும் உருமாற்ற வளர்காரணி-ஆல்ஃபா புறத்திசு வளர்ச்சியைத் தூண்டுகிறது. புறத்தோல் வளர் காரணியுடன் நெருங்கிய தொடர்புடைய இக் காரணி புறத்தோல் வளர்காரணி ஏற்பியுடன் இணைந்து ஒத்த விளைவுகளை ஏற்படுத்துகின்றது. இக் காரணி பாதிப்படைந்த வளர்ந்த மூளையில் நரம்பணுக்களின் பெருக்கத்தை தூண்டுகிறது.



</doc>
<doc id="186575" url="https://ta.wikipedia.org/wiki?curid=186575" title="விண்ணக அரசியே!">
விண்ணக அரசியே!

விண்ணக அரசியே! () என்பது கிறித்தவ திருச்சபைகளில் பாடப்பெறும் மிகவும் பழைய மரியாவின் பாடலாகும். கத்தோலிக்க திருச்சபையில் தூய கன்னி மரியாவுக்கு திருப்புகழ்மாலையில் பாடப்படும் திருவழிபாட்டு கால பாடல்கள் நான்கினுள் இதுவும் ஒன்றாகும். புனித சனியின் இரவு துவங்கி பெந்தக்கோஸ்து விழாவுக்கு அடுத்துவரும் ஞாயிறு முடிய உள்ள பாஸ்குகாலத்தில் மூவேளை செபத்திற்கு பதிலாக இது சொல்லப்படுவது வழக்கம்.

இச்செபத்தின் ஆக்குனர் யார் என்பது குறித்த தகவல் இல்லை. 12ம் நூற்றாண்டு முதல் இது பழக்கத்தில் உள்ளது. ஆயினும் சில மரபுப்படி புனித பெரிய கிரகோரி ஒரு உயிர்ப்பு ஞாயிறு அன்று தேவத்தூதர்கள் இச்செபத்தின் முதன் மூன்றுவரியினை செபிப்பதை கேட்டு, கடவுளால் தூண்டப்பட்டு நான்காம் வரியினை இணைத்து பயன்படுத்தினார் என்பர்.

மன்றாடுவோமாக: இறைவா / உம்முடைய திருமகனும் எங்கள் ஆண்டவருமாகிய இயேசு கிறிஸ்துவின் உயிர்த்தெழுதலால் / உலகம் மகிழத் திருவுளம் கொண்டீரே! / அவருடைய அன்னையாகிய கன்னி மரியாவின் பரிந்துரையால் / நாங்கள் நிலை வாழ்வின் பெரு மகிழ்வில் பங்கு பெற / அருள் புரியும். / எங்கள் ஆண்டவராகிய இயேசு கிறிஸ்து வழியாக / உம்மை மன்றாடுகிறோம். / ஆமென்.


</doc>
<doc id="186576" url="https://ta.wikipedia.org/wiki?curid=186576" title="புறத்தோல் வளர்காரணி">
புறத்தோல் வளர்காரணி

புறத்தோல் வளர்காரணி (Epidermal growth factor; EGF) என்னும் வளர்ச்சிக் காரணி புறத்தோல் வளர்காரணி ஏற்பியுடன் இணைந்து செல் வளர்ச்சி, பெருக்கம், மாறுபாடடைதல் ஆகியவற்றைத் தூண்டுகிறது. மனித புறத்தோல் வளர்காரணி 6045-டால்டன் புரதமாகும். இதில், 53 அமினோ அமிலக் கூறுகளும், மூன்று மூலக்கூறக இருசல்பைடு இணைப்புகளும் உள்ளன.

புறத்தோல் வளர்காரணியைக் கண்டறிந்ததற்காக ஸ்டான்லி கோஹன், ரீட்டா லெவி-மோன்டால்கினிக்கு 1986ம் ஆண்டிற்கான மருத்துவம் அல்லது உடலியங்கியலுக்கான நோபல் பரிசு கொடுக்கப்பட்டது.

உயிரணுக்களின் பெருக்கம், மாறுபாடடைதல், வாழ்வு ஆகியவற்றில் புறத்தோல் வளர்காரணி பங்குகொள்கிறது.


</doc>
<doc id="186579" url="https://ta.wikipedia.org/wiki?curid=186579" title="கிருபை தயாபத்து செபம்">
கிருபை தயாபத்து செபம்

கிருபை தயாபத்து செபம் அல்லது "இரக்கத்தின் அரசி செபம்" என்பது, கத்தோலிக்க திருச்சபையில் தூய கன்னி மரியாவுக்கு திருப்புகழ்மாலையில் பாடப்படும் திருவழிபாட்டு கால பாடல்கள் நான்கினுள் ஒன்றாகும். வழக்கமாக இது திரித்துவ ஞாயிறுக்கு முன் இரவு துவங்கி திருவருகைக் கால முதல் ஞாயிறுவரை திருப்புகழ்மாலையின் இரவு செபத்தில் பயன்படுத்தப்படுகின்றது. இச்செபமானது கத்தோலிக்க செபமாலையின் நிறைவுசெய்யும் விதமாகவும் பலரால் பயன்படுத்தப்படுகின்றது. இச்செபம் நடுக் காலமுதல் பழக்கத்தில் உள்ளது.

கிருபை தயாபத்துக்கு மாதாவாயிருக்கிற எங்கள் இராக்கினியே வாழ்க! எங்கள் ஜீவியமே, எங்கள் தஞ்சமே, எங்கள் மதுரமே வாழ்க! பரதேசிகளாயிருக்கிற நாங்கள் ஏவையின் மக்கள், உம்மைப் பார்த்து கூப்பிடுகிறோம். இந்தக் கண்ணீர்க் கணவாயிலே நின்று பிரலாபித்தழுது, உம்மையே நோக்கிப் பெருமூச்சு விடுகிறோம். ஆதலால் எங்களுக்காக வேண்டி மன்றாடுகிற தாயே, உம்முடைய தயாளமுள்ள திருக்கண்களை எங்கள் பேரில் திருப்பியருளும். இதன்றியே நாங்கள் இந்தப் பரதேசம் கடந்த பிற்பாடு உம்முடைய திருவயிற்றின் கனியாகிய இயேசுநாதருடைய பிரத்தியட்சமான தரிசனத்தை எங்களுக்குத் தந்தருளும். கிருபாகரியே, தயாபரியே, பேரின்ப ரசமுள்ள கன்னிமரியாயே!

- இயேசு கிறிஸ்து நாதருடைய திரு வாக்குத்தத்தங்களுக்கு நாங்கள் பாத்திரவான்களாய் இருக்கத்தக்கதாக

- சர்வேசுரனுடைய பரிசுத்த மாதாவே எங்களுக்காக வேண்டிக்கொள்ளும். -ஆமென்.

ஜெபிப்போமாக
சர்வ சக்தியுடையவருமாய் நித்தியருமாய் இருக்கிற இறைவா! முத்திபேறுபெற்ற கன்னித்தாயான மரியாயினுடைய ஆத்துமமும் சரீரம் தூய ஆவியின் அனுக்கரகத்தினாலே தேவரீருடைய திருமகனுக்கு யோக்கியமான பீடமாயிருக்க ஏற்கனவே நியமித்தருளினீரே. அந்த திவ்விய தாயை நினைத்து மகிழ்கிற நாங்கள் அவளுடைய இரக்கமுள்ள மன்றாடினாலே இவ்வுலகில் சகலப் பொல்லாப்புக்களிலேயும் நித்திய மரணத்திலேயும் நின்று இரட்சிக்கப்படும்படிக்கு கிருபை கூர்ந்தருளும். இந்த மன்றாட்டுக்களையெல்லாம் எங்கள் ஆண்டவராகிய இயேசுநாதருடைய திருமுகத்தைப் பார்த்து எங்களுக்குத் தந்தருளும். -ஆமென்.

இரக்கத்தின் அன்னையாகிய எங்கள் அரசியே வாழ்க! எங்கள் வாழ்வே, தஞ்சமே, இனிமையே வாழ்க! நாடிழந்து தவிக்கும் நாங்கள் ஏவையின் மக்கள், உம்மைப் பார்த்து கூப்பிடுகிறோம். இந்த கண்ணீர் பள்ளத்தாக்கிலே நின்று மனம் நொந்து அழுது, உம்மையே நோக்கிப் பெருமூச்சு விடுகிறோம். ஆதலால் எங்களுக்காக வேண்டி மன்றாடுகிற தாயே, உம்முடைய இரக்கமுள்ள திருக்கண்களை எங்கள்பேரில் திருப்பியருளும். மேலும் நாங்கள் இந்த வேற்றிடம் கடந்த பிறகு, உம்முடைய திருவயிற்றின் கனியாகிய இயேசு கிறிஸ்து நாதருடைய, முழுமையான தரிசனத்தை எங்களுக்குத் தந்தருளும், இரக்கமும் கனிவும் இனிமையும் உள்ள கன்னி மரியாவே!


</doc>
<doc id="186580" url="https://ta.wikipedia.org/wiki?curid=186580" title="புறத்தோல் வளர்காரணி ஏற்பி">
புறத்தோல் வளர்காரணி ஏற்பி

புறத்தோல் வளர்காரணி ஏற்பி (Epidermal growth factor receptor [EGFR; ErbB-1; HER1 (மனிதர்)] என்பது புறத்தோல் வளர்காரணி குடும்பத்தைச் சேர்ந்த செல்புற புரத ஈந்தணைவிகளுக்கான, உயிரணுக்களின் மேற்பரப்பிலுள்ள ஏற்பியாகும். இது, ஏற்பி டைரோசின் கைனேசு (receptor tyrosine kinase) வகையைச் சேர்ந்ததாகும். 

புறத்தோல் வளர்காரணி, புறத்தோல் வளர்காரணி ஏற்பியை வான்டெர்பில்ட் பல்கலைக்கழகத்தைச் சேர்ந்த ஸ்டான்லி கோஹன் கண்டறிந்தார். வளர்காரணிகளைக் கண்டறிந்தமைக்காக ரீட்டா லெவி-மோன்டால்கினியுடன் 1986ம் ஆண்டிற்கான மருத்துவம் அல்லது உடலியங்கியலுக்கான நோபல் பரிசை ஸ்டான்லி கோஹன் பகிர்ந்து கொண்டார்.


</doc>
<doc id="186585" url="https://ta.wikipedia.org/wiki?curid=186585" title="மெய்ஞ்ஞான விளக்கம்">
மெய்ஞ்ஞான விளக்கம்

மெய்ஞ்ஞான விளக்கம் என்னும் நூல் இருந்தது என்பதை உரைநூல்களின் வாயிலாக அறிகிறோம். 

சாத்திரக் கருத்துக்களில் தனி ஒரு கருத்தை மட்டும் எடுத்துக்கொண்டு விளக்கும் நூல்கள் பல தோன்றின. இவற்றிற்குத் தோன்றுவாயாக அமைந்த நூல் 'மனவாசகம் கடந்தார்' என்பவர் இயற்றிய 'உண்மை விளக்கம்' என்னும் நூல். அந்த வரிசையில் இந்த மெய்ஞ்ஞான விளக்கம் என்னும் நூலும் ஒன்று. மதுரைச் சிவபிரகாசரும், வெள்ளியம்பலவாணத் தம்பிரானும் இந்த நூலின் பாடல்களை எடுத்தாண்டுள்ளனர். 

இது வெண்பாவால் ஆன நூல். மு. அருணாசலம் இங்குக் குறிப்பிடப்பட்டுள்ள மேற்கோள் நூலில் பதினோரு பாடல்களை எடுத்துத் தந்துள்ளார்.
நனவு தனிக் கருவி முப்பத்து ஐந்து ஆகும்
கனவு இருபத்து ஓர் ஐந்தால் காணில் - முனி சுழுத்தி
மூன்று ஆகும் காலை முழுத் துரியம் ஓர் இரண்டே
ஊன்றும் அதீதம் தரும் மான் ஒன்று. 

மாயை பகுதி தனை வந்திடும் எங்கும் காலம்
ஏயும் நியதி சிந்தையை இயற்றும் - மாயக்
கலை அகந்தை வித்தை புத்தி காண் மனத்தை ராக
மாலை புருடன் ஐந்தும் ஆம். 


</doc>
<doc id="186588" url="https://ta.wikipedia.org/wiki?curid=186588" title="அடூர் பாசி">
அடூர் பாசி

அடூர் பாசி என்று அறியப்படும் பாஸ்கரன் நாயர் புகழ் பெற்ற மலையாளத் திரைப்பட இயக்குனர் ஆவார். 1950 முதல் 1980 வரையான மலையாளத் திரைப்படங்களில் இவரது தாக்கம் இருப்பது குறிப்பிடத்தக்கது. மலையாளத் திரைப்படங்களில் சிலவற்றில் நடித்தும் பாடியும் உள்ளார்.


கேரள மாநில விருதுகள்




</doc>
<doc id="186603" url="https://ta.wikipedia.org/wiki?curid=186603" title="நோக்கியா லூமியா 1020">
நோக்கியா லூமியா 1020

நோக்கியா லூமியா 1020 என்பது 2013 ஆம் ஆண்டு ஜூலை 11 ஆம் நாள் வெளியான திறனறிபேசி. இது நோக்கியாவின் தயாரிப்பில், விண்டோசு இயங்குதளத்துடன் கூடிய தொடுதிரை வசதி கொண்டது. பியூர்வியூ புரோ என்ற தொழினுட்பத்தின் மூலம், தரமான, உயர்ரக புகைப்படங்களை எடுக்க முடியும்.


</doc>
<doc id="186613" url="https://ta.wikipedia.org/wiki?curid=186613" title="உழவூர்">
உழவூர்

கேரளத்தின் கோட்டயம் மாவட்டத்தில் உழவூர் கிராம பஞ்சாயத்தின் கீழ் உட்பட்ட கிராமம் இது. 
இந்தியாவின் பத்தாவது குடியரசுத் தலைவர் கே. ஆர். நாராயணன் இவ்வூரைப் பிறப்பிடமாகக் கொண்டவர்.

அருகில் உள்ள முக்கிய நகரங்கள்

சாலைப் போக்குவரத்திற்கு பாலை என்னும் ஊர் உள்ளது.
ரயில் நிலையங்களில் கோட்டயம், எறணாகுளம் ரயில் நிலையங்கள் அருகில் உள்ளன. வான்வழிப் போக்குவரத்திற்கு ஏதுவாக கொச்சி, நெடும்பாசேரி விமான நிலையங்கள் அருகிலுள்ளன.

இங்கு உழவுத் தொழில் முதன்மையானது என்பதால், உழவு, ஊர் என்னும் சொற்களைக் கொண்டு இவ்வூர் இப்பெயரை அடைந்தது.

இங்கு வாழும் மக்கள் கிறித்தவ, இந்து சமய நம்பிக்கையைக் கொண்டுள்ளனர். 




</doc>
<doc id="186615" url="https://ta.wikipedia.org/wiki?curid=186615" title="வாகமண்">
வாகமண்

வாகமண் என்பது கேரளத்தில் கோட்டயம் மாவட்டத்தில் அமைந்துள்ள நகரம்.



</doc>
<doc id="186619" url="https://ta.wikipedia.org/wiki?curid=186619" title="சயேட்டெட் 13">
சயேட்டெட் 13

சயேட்டெட் 13 ("Shayetet 13", (, அர்த்தம் "சிறு கப்பற்படை 13") என்பது இசுரேலிய கடற்படையின் சிறப்பு கடற்படை அதிரடிப்படைப் பிரிவாகும். இப்பிரிவு இசுரேலிய பாதுகாப்புப் படைத்துறைகளின் சிறப்பு படைப்பிரிவின் முதன்மையான பிரிவுகளில் ஒன்றாகும். சயேட்டெட் 13 கடல்-தரை திடீர் தாக்குதல், பயங்கரவாத தடை, நாசவேலை, கடல்சார் புலனாய்வு திரட்டல், கடல்சார் பயணக்கைதி மீட்பு, கப்பலினுள் அதிரடி ஆகியவற்றில் சிறப்புப் பெற்றது. இப்பிரிவு இசுரேலின் ஏறக்குறைய எல்லா முக்கிய போர்களிலும் ஏனைய செயற்பாடுகளிலும் பங்கெடுத்துள்ளது. இது இசுரேல் இராணுவத்தின் அதி அந்தரங்கமான பிரிவுகளில் ஒன்றாகும். இதன் நடவடிக்கைகளின் விபரங்கள், செயற்பாட்டு நிலையிலுள்ள நபர்களின் அடையாளங்கள் என்பன மிக முக்கியமான மறைக்கப்பட்ட விடயங்களாகவுள்ளன. இப்பிரிவு உலலகிலுள்ள சிறந்த சிறப்புப் படைகளுடன் சேர்த்து நோக்கப்படுகின்றது. இது அமெரிக்கவின் நேவி சீல்ஸ் மற்றும் பிரித்தானியாவின் "சிறப்பு படகு சேவை"யுடனும் ஒப்பிடப்படுகின்றது.


</doc>
<doc id="186620" url="https://ta.wikipedia.org/wiki?curid=186620" title="மோனிப்பள்ளி">
மோனிப்பள்ளி

கேரளத்தின் கோட்டயம் மாவட்டத்தில் உழவூர் கிராம பஞ்சாயத்திற்கு உட்பட்டது இக்கிராமம். 
முற்காலத்தில், மோகனப்பள்ளி (அழகிய ஊர்) என்றும் முனிப்பள்ளி (முனிவர்களின் இடம்) என்றும் அழைக்கப்பட்டது. திருவாங்கூர் சமஸ்தானத்தின் மையப் பகுதியில் அமைந்திருந்த இவ்வூர் இஞ்சி, சுக்கு விற்பனைக்கு பெயர் பெற்றிருந்தது. கிறித்தவ தேவாலயங்களும், கோயிலும் உள்ளன.

மஞ்சள், ரப்பர், இஞ்சி ஆகியன விளைகின்றன. இஞ்சியில் இருந்து எடுக்கப்படும் மோனிப்பள்ளி சுக்கு பிரபலமான ஒன்று.

சாலை வழி - கூத்தாட்டுகுளத்திற்கும் குறவிலங்ஙாடிற்குமான சாலையில் இடையில் அமைந்துள்ளது மோனிப்பள்ளி.
ரயில் வழி - கோட்டயம்
விமான வழி - கொச்சி, நெடும்பாசேரி



</doc>
<doc id="186623" url="https://ta.wikipedia.org/wiki?curid=186623" title="சயேரெட் மட்கல்">
சயேரெட் மட்கல்

சயேரெட் மட்கல் ("Sayeret Matkal", () என்பது இசுரேலிய பாதுகாப்புப் படைகளின் சிறப்புப் படைப் பிரிவு ஆகும். முதலாவதும் மிக முக்கியமானதுமான கள புலனாய்வு சேகரிப்புப் பிரிவான இது தந்திரோபாய புலனாய்வுத் தகவல் பெறுவதற்காக எதிரியின் இடத்தின் ஆழ் புலனாய்வு நடவடிக்கையில் ஈடுபடல் உட்பட பங்கரவாத எதிர்ப்பு மற்றும் பயணக்கைதி மீட்பினை இசுரேலுக்கு வெளியிலும் செய்கின்றது. இப்பிரிவு பிரித்தானியாவின் சிறப்பு வான்சேவையினை மாதியாகக் கொண்டு, அதன் விருதுவாக்கான "யார் வெற்றிக்குத் துணிந்தவர்கள்" என்பதை தன் விருதுவாக்காகக் கொண்டது. இது நேரடியாக இசுரேலிய பாதுகாப்புப் படைகளின் இராணுவ புலனாய்வு இயக்குனர் அலுவலகத்தின் கீழ் இயங்குகின்றது. இது இசுரேலிய பாதுகாப்புப் படையில் "பிரிவு" என அழைக்கப்படும்.


</doc>
<doc id="186631" url="https://ta.wikipedia.org/wiki?curid=186631" title="தூய நெஞ்சக் கல்லூரி (திருப்பத்தூர்)">
தூய நெஞ்சக் கல்லூரி (திருப்பத்தூர்)

தூய நெஞ்சக் கல்லூரி (Sacred Heart College) தமிழ்நாடு, வேலூர் மாவட்டத்தில், திருப்பத்தூர் நகரத்தில் உள்ளது. இக்கல்லூரி, 'ஜான் போஸ்கோ சலேசிய சபையினரால்' நடத்தப்படும் ஓர் கல்விக் கூடமாகும். இக்கல்லூரியில் கலை, அறிவியல், வணிகம் ஆகியத் துறைகளில் பட்டப்படிப்பு மற்றும் பட்டமேற்படிப்புகள் கற்பிக்கப்படுகின்றன. இக்கல்லூரியின் வீரமாமுனிவர் தமிழ் மன்றத்தின் சார்பில் முத்தமிழ் மன்ற விழா ஆண்டுதோறும் நடைபெறுகிறது. இது, திருவள்ளுவர் பல்கலைக்கழகத்துடன் இணைக்கப்பட்ட முதல்தரக் கல்லூரியாகும். எசுப்பானிய பாதிரியார் ஜோசெப் கரீனோ என்பவரால் 1951-ஆம் ஆண்டு நிறுவப்பட்டது.


</doc>
<doc id="186632" url="https://ta.wikipedia.org/wiki?curid=186632" title="அரசினர் திருமகள் ஆலைக் கல்லூரி">
அரசினர் திருமகள் ஆலைக் கல்லூரி

அரசினர் திருமகள் ஆலைக் கல்லூரி (Govt. Thirumagal Mills College) தமிழ்நாடு, வேலூர் மாவட்டத்தில், குடியாத்தம் நகரத்தில் உள்ளது. இக்கல்லூரியில் கலை, அறிவியல், வணிகம் ஆகியத் துறைகளில் பட்டப்படிப்பு மற்றும் பட்டமேற்படிப்புகள் கற்பிக்கப்படுகின்றன. இக்கல்லூரி, 1964-ஆம் ஆண்டு நிறுவப்பட்டது. இக்கல்லூரி, திருவள்ளுவர் பல்கலைக்கழகத்துடன் இணைக்கப்பட்டக் கல்லூரியாகும். 

காலை 9.00 மணி முதல் பிற்பகல் 01.10 வரை முதலாவது சுழற்சியும், பிற்பகல் 01.20 முதல் 05.30 வரை இரண்டாவது சுழற்சியும் வகுப்புகள் நடைபெறுகிறது. 


</doc>
<doc id="186634" url="https://ta.wikipedia.org/wiki?curid=186634" title="வானொலி கலைக்கூட 54 வலையமைப்பு">
வானொலி கலைக்கூட 54 வலையமைப்பு

வானொலி கலைக்கூட 54 வலையமைப்பு அல்லது கலைக்கூட 54 வலையமைப்பு ("Radio Studio 54 Network" அல்லது "Studio 54 Network" - "ரேடியோ ஸ்டுடியோ 54 நெட்வொர்க்") என்பது கலபிரியாவிலுள்ள லொக்ரி எனுமிடத்திலுள்ள ஒரு இத்தாலிய தனியார் வானொலி நிலையம் ஆகும். இதனுடைய ஒலிபரப்பு தென் இத்தாலியின் 5 பிரதேசங்களிலுள்ள ஒன்பது மாகாணங்களை அடைகின்றது. 



</doc>
<doc id="186636" url="https://ta.wikipedia.org/wiki?curid=186636" title="வில்லெல்மா">
வில்லெல்மா

வில்லெல்மா அல்லது வில்ஹெல்மா என்பது ஒரு ஒருங்கிணைந்த தாவரவியல் மற்றும் விலங்குகள் காட்சியகமாகும். இது இடாய்ச்சுலாந்து நாட்டின் பாடன் வுயர்ட்டம்பெர்கு மாநிலத்தின் தலைநகரான இசுடுட்கார்ட்டு நகரத்தின் வடக்குப் பகுதியில் உள்ளது. இதன் பரப்பளவு 3I0 எக்டேர். அரச மாளிகையாகக் கட்டப்பட்ட இது பின்னர் தாவரவியல் பூங்காவாக மாற்றப்பட்டது. பின்னர் விலங்குகள் காட்சியகமும் ஏற்படுத்தப்பட்டது.

ஐரோப்பாவில் தாவரவியல் பூங்காவும் விலங்குகள் காட்சியகமும் ஒன்றாக உள்ள ஒரே பெரிய காட்சியகம் இதுவே. இங்கு ஆயிரத்திற்கும் மேலான சிற்றினங்களை உள்ளடக்கிய 8000-க்கும் மேற்பட்ட விலங்குகளும் 5000-க்கும் மேற்பட்ட தாவர வகைகளும் உள்ளன.



</doc>
<doc id="186638" url="https://ta.wikipedia.org/wiki?curid=186638" title="சாலிட்டியூடு கோட்டையகம்">
சாலிட்டியூடு கோட்டையகம்

சாலிட்டியூடு கோட்டையகம் என்பது இசுடுட்கார்ட்டுப் பகுதியில் வுயர்ட்டம்பெர்கினைச் சேர்ந்த கார்ல் ஆய்கன் என்னும் பிரபுவால் கட்டப்பட்ட ஒரு வேட்டையாடுவதற்காகத் தங்குமிடம். இது 1764 - 1769 காலப்பகுதியில் கட்டப்பட்டது. இது இசுடுட்கார்ட்டு, லியோன்பெர்கு, கெர்லிங்கென் பகுதிகளுக்கிடையே மலையின் மீதுள்ள சமவெளிப்பகுதியில் கட்டப்பட்டுள்ளது.

இங்கிருந்து லுட்விக்சுபெர்கில் உள்ள பிரபுவின் மாளிகைக்கு மிகவும் நேராகச் செல்லும் சாலை அமைக்கப்பட்டிருந்தது. இச்சாலையின் பெரும்பகுதி இன்றும் திசை மாற்றப்படாமல் பயன்பாட்டில் உள்ளது.


</doc>
<doc id="186639" url="https://ta.wikipedia.org/wiki?curid=186639" title="மெய்ம்மொழிச் சரிதை">
மெய்ம்மொழிச் சரிதை

மெய்ம்மொழிச் சரிதை என்னும் நூல் தனி நூலாக வெளிவந்துள்ளது. இந்த நூலில் கிடைத்த பாடல்கள் மட்டுமே பதிப்பிக்கப்பட்டுள்ளன. இது பர-பக்கம், சுப-பக்கம் என்னும் இரண்டு பகுதிகளைக் கொண்டது. இந்த அமைப்பு சிவஞான சித்தியார் நூலின் பாகுபாட்டு முறைமை ஆகும். பர பக்கம் பகுதியில் இருந்த 124 பாடல்களில் 82 பாடல்கள் சிதைந்த நிலையில் உள்ளன. 42 பாடல்கள் தெளிவாக உள்ளன. சுப பக்கம் பகுதியில் 362 பாடல்கள் உள்ளன. இவற்றில் 106 பாடல்கள் பெருந்திரட்டு என்னும் தொகுப்பு நூலில் இடம்பெற்றுள்ளன. 

இளங்காரிகுடி மெய்ம்மொழித் தேவர் இந்த நூலின் ஆசிரியர். சிவஞான சித்தியார், சிவார்ச்சனா போதம் என்னும் நூல்கள் கி. பி. 1350-ல் தோன்றியவை. இந்த நூலும் இதே காலத்தில் தோன்றியது. மெய்ம்மொழித் தேவர் அரசர் குடியில் பிறந்து துறவு பூண்டவர். 

பெருந்திரட்டில் இடம்பெற்றுள்ள இந்த நூலின் பாடல்கள் அறுசீர் விருத்தங்கள். அவற்றில் அட்டாங்க யோகம், அட்டமா சித்தி போன்றவை விரிவாகச் சொல்லப்பட்டுள்ளன. இந்தப் பாடல்கள் இந்த நூலாசிரியரை வேதாந்தம் கற்ற சித்தாந்தவாதி எனக் காட்டுகின்றன.


</doc>
<doc id="186641" url="https://ta.wikipedia.org/wiki?curid=186641" title="யதீந்திரப் பிரணவ பிரபாவம்">
யதீந்திரப் பிரணவ பிரபாவம்

யதீந்திரப் பிரணவ பிரபாவம் என்னும் நூல் வைணவ குருபரம்பரை வரலாறுகளைக் கூறும் நூல்களில் ஒன்று. இதன் காலம் 15 ஆம் நூற்றாண்டின் பிற்பகுதி. இதன் ஆசிரியர் பிள்ளை லோகஞ்சீயர். இவர் தமது ஆசிரியரான மணவாள மாமுனிளைப் போற்றி இந்த நூலை இயற்றியுள்ளார். இந்த நூல் மணிப்பிரவாள நடையில் உள்ளது.


</doc>
<doc id="186642" url="https://ta.wikipedia.org/wiki?curid=186642" title="ரகஸ்யத்ரயம்">
ரகஸ்யத்ரயம்

ரகஸ்யத்திரயம் என்னும் நூல் வைணவத்தின் மூன்று மந்திரங்களை விளக்கும் நூல். நூலின் ஆசிரியர் பரகால நல்லான். இவரைத் 'திருவரங்கச் செல்வனார்' என்றும், 'பரகாலாச்சார்யர்' என்றும் குறிப்பிடுகின்றனர். இவரது இந்த நூலையும் 'ரகஸ்யார்த ப்ரதீபிகை' என்றும், பரகால நல்லான் ரகஸ்யம் என்னும் வழங்குவர்.

நூல் அளவில் பெரிதாக உள்ளது. . ஓம் நமோ நாராயணாய - மந்திரம் 72 பக்கங்களில் விளக்கப்பட்டுள்ளது. இரண்டாவது மந்திரம் 126 பக்கங்களில் விளக்கப்பட்டுள்ளது. மூன்றாவது மந்திரம் சரமலோகம். இந்த மந்திரம் இந்த நூலில் 110 பக்கங்களில் விளக்கப்பட்டுள்ளது. இந்த நூல் மணிப்பிரவாள நடையில் உள்ளது. 


</doc>
<doc id="186643" url="https://ta.wikipedia.org/wiki?curid=186643" title="இராமநாதபுரம் சி. சே. முருகபூபதி">
இராமநாதபுரம் சி. சே. முருகபூபதி

இராமநாதபுரம் சி. சே. முருகபூபதி (பெப்ரவரி 14, 1914 - மார்ச் 21, 1998) தென்னிந்தியாவைச் சேர்ந்த மிருதங்க இசைக் கலைஞர் ஆவார். சிறந்த மிருதங்கக் கலைஞர்களாக விளங்கிய பாலக்காடு டி. எஸ். மணி ஐயர், பழனி சுப்பிரமணிய பிள்ளை ஆகியோரின் சம காலத்தவர் முருகபூபதி ஆவார். இம்மூவரும் ‘மிருதங்க மும்மூர்த்திகள்’ என இசை விமர்சகர்களால் குறிப்பிடப்படுகிறார்கள்.

தமிழ்நாட்டின் இராமநாதபுரத்தில் பிறந்த இவர், தனது தந்தை சித்சபை சேர்வையிடம் ஆரம்பகால இசைப் பயிற்சியினை ஆரம்பித்தார். தொடர்ந்து பழனி முத்தையா பிள்ளையிடம் இசையினைக் கற்றார். முருகபூபதியின் மூத்த தமையன் சி. எஸ். சங்கரசிவம் பாகவதர் என்பவர், முருகபூபதி தனக்கென ஒரு பாணியினை வளர்த்துக் கொள்ள பெரிதும் துணை புரிந்தார். இடது கையினால் மிருதங்கத்தில் செய்யப்படும் வாசிப்பு நுணுக்கங்களை, அக்காலத்து தலைசிறந்த மிருதங்கக் கலைஞர்களில் ஒருவரான கும்பகோணம் அழகநம்பி பிள்ளையிடமிருந்து முருகபூபதி கற்றார்.

இவர், கீழே குறிப்பிடப்பட்டுள்ள புகழ்மிக்க கருநாடக இசைப் பாடகர்களுக்கு பக்க வாத்தியமாக மிருதங்கம் வாசித்திருக்கிறார்:


இவரின் குறிப்பிடத்தக்க மாணவர்கள்:




</doc>
<doc id="186650" url="https://ta.wikipedia.org/wiki?curid=186650" title="அருள்நிறை மரியம்மை காவியம்">
அருள்நிறை மரியம்மை காவியம்

அருள்நிறை மரியம்மை காவியம் என்னும் கிறித்தவக் காப்பிய நூலை துரை. மாலிறையன் என்னும் புலவர் பாடியுள்ளார். இவர் புதுச்சேரியைச் சேர்ந்தவர். இந்நூல் 1996ஆம் ஆண்டு முதல் பதிப்பாக வெளிவந்துள்ளது.

இக்காப்பிய நூலில் மூன்று காண்டங்கள் உள்ளன. அவை உருக்காட்சிக் காண்டம், திருக்காட்சிக் காண்டம், அருட்காட்சிக் காண்டம் என்பன ஆகும். இவற்றுள் முதலாவதாகிய உருக்காட்சிக் காண்டம் பதினைந்து படலங்களைப் பெற்றுள்ளது. அடுத்துவருகின்ற திருக்காட்சிக் காண்டம் பதினேழு படலங்களில் அமைந்துள்ளது. அருட்காட்சிக் காண்டம் இருபத்தைந்து படலங்களைக் கொண்டுள்ளது.

விருத்தப் பாவால் அமைந்து இக்காவியத்தில் 4745 பாடல்கள் இடம்பெற்றுள்ளன.

இந்நூலுக்கு மூலங்களாக திருவிவிலியம் மற்றும் வேறுபல ஆங்கில நூல்கள் உள்ளன. உலகப் படைப்பு முதல் சூசையப்பர் மறைவுவரை உருக்காட்சிக் காண்டத்திலும், இயேசு சோதிக்கப்பட்டது முதல் சாவினின்று உயிர்பெற்றெழுந்தது வரையிலான நிகழ்வுகள் திருக்காட்சிக் காண்டத்திலும், உலகின் பல இடங்களில் அன்னை மரியா நல்கிய அருங்காட்சிகள் அருட்காட்சிக் காண்டத்திலும் விவரிக்கப்படுகின்றன.

காப்பியத்தலைவியாம் அன்னை மரியா, கடவுளின் மைந்தனை இவ்வுலகிற்கு ஈன்றளித்த கன்னித் தாய் என்பதாலும், பெண்களுள் பேறுபெற்றவர் என்பதாலும், அதற்கேற்ப கிறித்தவ சமயக் கோட்பாடுகளுக்கு உட்பட்டே நூலாசிரியர் காப்பியத்தை யாத்துள்ளார்.

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186651" url="https://ta.wikipedia.org/wiki?curid=186651" title="தொள்ளாயிரம்">
தொள்ளாயிரம்



</doc>
<doc id="186652" url="https://ta.wikipedia.org/wiki?curid=186652" title="இயேசு மா காவியம்">
இயேசு மா காவியம்

இயேசு மா காவியம் என்னும் கிறித்தவக் காப்பியத்தை, புதுக்கவிதைப் பாணியில் ஆக்கி அளித்தவர் பெண் கவிஞர் நிர்மலா சுரேஷ். 

இக்காப்பிய நூலின் முன்னுரையில், "இது புதிய ஏற்பாட்டு இயேசுவுக்கான ஒரு கவிதை ஏற்பாடு" என்றுரைக்கும் கவிஞர் இக்காப்பியத்தில் இயேசுவின் வரலாற்றையும் அவருடைய பன்முகப் பணியையும் நூற்று நாற்பத்தினான்கு தலைப்புகளில் புதுக் கவிதைப் பாணியில் பாடி வழங்கியுள்ளார்.

"இயேசுவை இரண்டு விதமாகப் பார்க்கலாம். வரலாற்றில் இயேசு; பைபிளில் கிறிஸ்து. நான் வரலாற்று இயேசுவின் அம்சங்களை எனது புத்தகத்தில் எழுதியிருக்கிறேன். இயேசு ஒரு புரட்சியாளர். அதை வெளிக்கொணர வேண்டும் என்பதுதான் என் நோக்கம்" என்று காப்பிய ஆசிரியர் குறிப்பிடுகிறார்.

இயேசுவை ஆன்ம மீட்பராகப் பார்க்கும் பாணியிலிருந்து மாறுபட்டு அவரை சமுதாய சீர்திருத்தவாதியாகவும் புரட்சியாளராகவும் இக்காப்பியத்தில் சித்தரிக்கிறார் நிர்மலா சுரேஷ்.

இயேசு எருசலேம் கோவிலுக்குச் செல்கிறார். அங்கே விற்றல் வாங்கல் செயல்களில் மக்கள் ஈடுபட்டு கோவிலின் புனிதத்தை மாசுபடுத்திக்கொண்டிருக்கிறார்கள். இதைக் கண்டு கொதித்தெழுந்த இயேசு, சாட்டை பின்னி வியாபாரிகளைக் கோவிலிலிருந்து வெளியே அடித்துத் துரத்துகிறார். இதைக் காப்பிய ஆசிரியர்,

<poem>
"கரியமில வாயுவைக்"
"கலைக்க வந்த உயிர்க்காற்றாய்"
"சுழற்றப்பட்டது சாட்டை"
</poem>
என்று வருணிக்கிறார்.

வருணனைகள், உவமை, உருவகம், தமிழ் இலக்கியத் தாக்கம் போன்ற பல சுவைகளை உள்ளடக்கிய இயேசு மா காவியம் என்னும் இந்நூலை ஓர் "இலக்கியக் காப்பியம்" என்று கூறலாம்.

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186653" url="https://ta.wikipedia.org/wiki?curid=186653" title="இதோ மானுடம் (நூல்)">
இதோ மானுடம் (நூல்)

இதோ மானுடம் என்னும் கிறித்தவக் காப்பியத்தை ஆக்கியவர் புலவர் ம. அருள்சாமி என்பவர். புதிய ஏற்பாட்டில் நான்கு நற்செய்தியாளர்கள் இயேசு பற்றிக் கூறும் செய்திகளை ஆசிரியர் இக்காப்பியத்தில் பாவாக உருவாக்கித் தருகிறார்.

நற்செய்திகளில் வரும் இயேசுவைச் சாட்டைகளால் அடிக்கச் செய்தான் உரோமை ஆளுநன் பிலாத்து. இயேசுவின் உடல் முழுதும் செங்குருதியால் கறைபட்டது. அலங்கோலம் ஆகிவிட்ட இயேசுவின் அழகுத் திருமேனியைப் பிலாத்து யூதர்களிடம் காட்டி, "இதோ, மனிதன்" என்றான். மக்களின் உள்ளத்தில் இயேசு மட்டில் இரக்கம் தோன்றக்கூடும் என்று பிலாத்து நினைத்திருந்தால் அந்த எதிர்பார்ப்பு ஏமாற்றமாகவே முடிந்தது.

பிலாத்து, இயேசுவை மக்களுக்குக் காட்டி, "இதோ மனிதன்" என்று கூறிய சொற்கள் பொருள்செறிந்தவை. அச்சொற்களையே தம் காப்பியத்திற்கும் இந்நூலாசிரியர் பெயராக்குகிறார். "மானுடம்" என்னும் சொல் மனித குலம் முழுவதையும் உள்ளடக்கும் ஒரு முழுமைச் சொல்லாக உள்ளது. மனித குலம் முழுமைக்கும் தலைவன், உரிமை உடையவன் என்ற பொருளில் இயேசு பிரானை "இதோ மானுடம்" என்று பெயர் சூட்டி அவரைக் காப்பிய நாயகராகக் கொண்டு இந்நூல் பாடப்பட்டுள்ளது.

"இதோ மானுடம்" என்னும் இக்கிறித்தவக் காப்பியம் நான்கு பெரும் பிரிவுகளைக் கொண்டுள்ளது. அவை "பிறந்தார்", "வளர்ந்தார்", "வாழ்ந்தார்", "முழங்கினார்", "போராடினார்", "வென்றார்" என்ற பெரும் பிரிவுகளைக் கொண்டது. ஒவ்வொரு பிரிவும் பல உட்பிரிவுகளைக் கொண்டு, நூல் முழுவதும் 215 பாடல்களாக அமைந்துள்ளது.

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186654" url="https://ta.wikipedia.org/wiki?curid=186654" title="எண்ணுப்பெயர்">
எண்ணுப்பெயர்

எண்ணுப்பெயர் என்பது பொருள்களை ஒன்றன்மேல் ஒன்றாக அடுக்கி எண்ணும் பெயர். இதனைத் தொல்காப்பியம் எண்ணுப்பெயர்க் கிளவி என்று குறிப்பிடுகிறது. தமிழில் எண்ணிக்கையைக் குறிக்கும் எண்ணுப் பெயர்களுக்கு அமைந்துள்ள சொற்கள் பொருள்பொதிந்த சொற்களாக உள்ளன. எண்ணுப் பெயர்களின் வேர்ச்சொற்கள் அந்த எண்ணின் பொருளை உணர்த்துவதாக அமைந்துள்ளது. ஒன்றின் மேல் ஒன்று என அடுக்கிப் பெருகும்போது எண்களின் வளர்ச்சி தெளிவாகப் புலனாகிறது. 

பொருள்களைத் தொகைப்படுத்தும்போது தமிழர் ஒன்று, இரண்டு, மூன்று, நான்கு, ஐந்து, ஆறு, ஏழு, எட்டு, தொண்டு, பத்து என எண்ணிக்கையை ஒன்றொன்றாகக் கூட்டி வளர்த்துக்கொண்டனர். இந்த வரிசையில் தொண்டு என்னும் சொல் ஒன்பதைக் குறிக்கும். இந்தச் சொல் தொல்காப்பியர் காலத்திலேயே அருகிய வழக்காக மாறிவிட்டது. தொல்காப்பியர் எண்ணுப் புணர்ச்சியை விளக்கும்போது தொண்டு என்னும் சொல்லை விட்டுவிட்டு ஒன்பது என்னும் சொல்லை வைத்தே புணர்ச்சி விதி கூறுகிறார். ஒன்பதை 'ஒன்பான்' என்றும், பத்தைப் "பஃது" என்றும் இலக்கியங்களில் வழங்கினர். பத்து என்னும் சொல் புணர்ச்சியின்போது பான் என விகாரப்படுதலும் உண்டு. இவற்றை அடியில் வரும் சொல்லாக்கங்களில் காணலாம்.

அளவை முதலானவை வரும்போது .



குறிப்பிட்ட அளவினைக் குறிக்காமல் 'பேரளவு'த் தொகையைக் குறிக்கும் எண்ணுப்பெயர்களைத் தொல்காப்பியம் 'ஐ', 'அம்', 'பல்' என்னும் ஈறுகளைக் கொண்டு முடியும் எனக் குறிப்பிடுகிறது. உரையாசிரியர்கள் 'தாமரை', 'வெள்ளம்', 'ஆம்பல்' எனணும் சொற்களை எண்ணுப்பெயர்களாகக் காட்டுகின்றனர். 'வெள்ளம்போல் மக்கள் கூட்டம்' என்னும் இக்கால வழக்கில் தொல்காப்பியர் காலத்து வெள்ளம் என்னும் அல்பெயர் எண் தொடர்ந்து புழக்கத்தில் இருந்துவருவதைக் காணமுடிகிறது.

முக்கால் , அரை , கால் , அரைக்கால் , மாகாணி , நான்மா , இருமா , மா , அரைமா , காணி , அரைக்காணி முந்திரி , கீழ்முந்திரி32 - முதலானவை ஒன்றில் குறைந்த எண்ணுப் பெயர்கள்.

ஒன்றே முக்கால், ஒன்றரை, ஒன்றேகால், ஒன்றே அரைக்கால், ஒன்றே மாகாணி, ஒன்றே மா, ஒன்றே காணி, ஒன்றே முந்திரி - என்ற முறையில் அமையும். 


</doc>
<doc id="186656" url="https://ta.wikipedia.org/wiki?curid=186656" title="கரிம ஒளிகாலும் இருமுனையம்">
கரிம ஒளிகாலும் இருமுனையம்

"mugesh ece" கரிம ஒளிகாலும் இருமுனையம் (OLED, "organic light-emitting diode") என்பது ஒரு ஒளிகாலும் இருமுனையம் (LED), இதன் உமிழும் மின்னொளிர்வுப் பட்டை ஒரு கரிமச் சேர்வையைக் கொண்டு உருவாக்கப்பட்ட படலம் ஆகும். இச்சேர்வை மின்னூட்டம் பெறும் போது ஒளியை உமிழ்கிறது. கரிமக் குறைக்கடத்தியைக் கொண்ட இந்த மின்னொளிர்வுப் பட்டை இரு மின்முனைகளுக்கிடையில் அமைந்துள்ளது. பொதுவாக, இந்த மின்முனைகளில் ஒன்று ஒளிபுகு தன்மை கொண்டதாக இருக்கும்.

கரிம ஒளிகாலும் இருமுனையங்கள் தொலைக்காட்சிப் பெட்டிகளின் திரைகள், கணினித் திரைகள், நகர்பேசிகள், தனிநபர் எண்மத்துணைகள் போன்றவற்றில் எண்ணிமக் காட்சிகளை உருவாக்குவதற்குப் பயன்படுத்தப்படுகின்றன.


</doc>
<doc id="186660" url="https://ta.wikipedia.org/wiki?curid=186660" title="வச்சத் தொள்ளாயிரம்">
வச்சத் தொள்ளாயிரம்

வச்சத் தொள்ளாயிரம் என்னும் நூல் வச்ச தேசத்து அரசன் ஒரோவனைப் போற்றித் தொள்ளாயிரம் பாடல்களால் பாடப்பட்ட நூல். தொள்ளாயிரம் பாடல்கள் பாடும் மரபு இருந்ததை முத்தொள்ளாயிரம், வச்சத் தொள்ளாயிரம், அரும்பைத் தொள்ளாயிரம் போன்ற நூல்களால் அரியலாம். பெருந்தேவனார் என்பவர் தாம் இயற்றிய வீரசோழிய உரை நூலில் குறிப்பிடும் நூல்களில் ஒன்று வச்சசத் தொள்ளாயிரம். 


</doc>
<doc id="186664" url="https://ta.wikipedia.org/wiki?curid=186664" title="மின்தடை வெப்பமானி">
மின்தடை வெப்பமானி

மின்தடை வெப்பமானி அல்லது மின்தடை வெப்ப அளவி ("resistance thermometer") என்பது வெப்பநிலையை அளக்க வெப்பத்தால் மாறும் மின்தடையைக் கொண்டு உருவாக்கப்பட்ட ஓர் அளக்கும் கருவி (அளவி). வெப்பநிலை உயர்ந்தால், ஒரு பொருளில் உள்ள அணுக்கள் கூடுதலான வீச்சுடன் அதிரும். இதனால் அப்பொருளில் மின்னோட்டம் தரும் எதிர்மின்னிகளின் ஓட்டம் கூடுதலாகத் தடைபடும். எனவே மின்தடை கூடும். இந்த கூடும் மின் தடையை அளப்பதன் வழியாக வெப்பநிலையை அளக்கலாம். 

ஒரு தடையின் வெப்பக்குணகம், formula_1 ("ஆல்ஃபா"), என்பது அதன் மின்தடையானது ஒரு பாகை வெப்பநிலை உயர்வுக்கு எந்த அளவு (எவ்வளவு பங்கு) மாறுகின்றது என்பதாகும். t°C வெப்பநிலையில் ஒரு கம்பிச் சுருளின் மின்தடை formula_2 என்றும் அதன் மின்தடை 0°C யில் formula_3 என்றும் அந்த குறிப்பிட்ட கம்பிச்சுருளின் வெப்ப மின்தடை குணக எண் formula_4 என்றும் கொண்டால் வெப்பக் குணகத்தைக் கீழ்க்காணுமாறு எழுதலாம்:

இதில் வெப்பக்குணகம் என்பது நாம் அளக்க விரும்பும் வெப்பநிலை எல்லைகளுக்குள் மாறாத ஒரு மாறிலியாக இருக்க வேண்டும். அப்படியில்லாவிடில் அதன் மாற்றங்களையும் அறிந்திருக்க வேண்டும், வெப்பநிலையைத் துல்லியமாக அளக்க. 

இவ்வகையான வெப்ப அளவிகளுக்கு பிளாட்டினம் ஒரு சிறந்த பொருள் (ஒரு மாழை). அதிகமான வெப்பநிலை இடைவெளியில் வெப்பநிலைக்கு ஏற்ப பிளாட்டினத்தின் மின்தடையானது நேர்சார்புடன் மாறுகின்றது என்பது இதன் சிறப்பு. -272.5 °C முதல் 961.78 °C வரையிலான பெரும் வெப்பநிலை இடைவெளியில் பிளாட்டினத்தின் வெப்பக்குணகம் மாறாமல் இருக்கின்றது. இதனால் அனைத்துலக வெப்பநிலை சீர்தர அளவுகோல் 1990 ("ITS-90) என்பதில் இந்தப் பிளாட்டினம் சிறப்பிடம் பெறுகின்றது. வெப்பநிலை 13.8033 K (ஐதரசனின் முக்கூட்டு நிலைப்புள்ளி வெப்பநிலை) முதல் 1234.93 K (வெள்ளி உறைநிலை) வரையில் பொதுத்தர பிளாட்டினம் மின் தடை வெப்ப அளவி பயன்படுத்தப் பரிந்துரைக்கின்றது. பிளாட்டினத்தின் இன்னொரு முக்கியமான பண்பு வேதியியல் மாற்றத்துக்கு எளிதாக உள்ளாகாத தன்மை. 

பொதுவாக பாதரச வெப்பமானிகளே அதிகம் பயன்படுத்தப்படுகின்றன. ஆனால் மிகக்குறைந்த வெப்பநிலையினையோ அல்லது மிக அதிக வெப்பநிலையினையோ அளவிட அது பயன்படாது. அதற்குக் காரணம் பாதரசத்தின் உறை வெப்பநிலை -39° சென்டிகிரேட் ஆக இருப்பதுதான். அதுபோல் அதிக வெப்பநிலையில் வெப்பமானியின் கண்ணாடிப் பகுதி உருகிவிடக்கூடும். இந்தநிலையில் மின்தடை வெப்பமானி வெகுவாகப் பயன்படுகிறது.


</doc>
<doc id="186678" url="https://ta.wikipedia.org/wiki?curid=186678" title="தேன்மிட்டாய்">
தேன்மிட்டாய்

தேன்மிட்டாய் அரிசி மாவினால் செய்யப்படும் ஒரு இனிப்பு வகையாகும். இவை பொதுவாக வெளிர் சிவப்பு நிறத்திலும் உருளையாகவும் இருக்கும்.

அரிசி மற்றும் உளுந்தை கழுவி 2 முதல் 3 மணி நேரங்கள் வரை ஊற வைக்கவும். அரிசி, உளுந்து ஊறியதும் மிக்ஸியில் போட்டு குறைவான தண்ணீர் சேர்த்து நன்றாக அரைத்து எடுத்துக் கொள்ளவும் (இட்லி மாவு பதத்தை விடவும் சிறிது கெட்டியாக இருப்பது நல்லது).

அரைத்து வைத்திருக்கும் மாவுடன் ஆரஞ்சு அல்லது சிவப்பு கலர் சேர்த்து, கலந்துக் கொள்ளவும். ஒரு பாத்திரத்தில் சீனியை போட்டு ஒரு கப் தண்ணீர் ஊற்றி பாகு காய்ச்சவும். சீனி கரைந்து கொதிக்கும் நிலையில் அடுப்பை அணைத்து விடவும்.

ஒரு கடாயில் எண்ணெய் ஊற்றி காய்ந்ததும் அரைத்த மாவு கலவையை சிறிய கரண்டியால் எடுத்து ஊற்றவும். உருண்டைகள் பொரிந்து மேலே வரும்.
பொரித்த உருண்டைகளை மிதமான சூட்டில் உள்ள சர்க்கரை பாகில் போட்டு 5 நிமிடங்கள் ஊற விடவும். ஊறியதும் மிட்டாயை வேறோரு தட்டிற்கு மாற்றவும். அவ்ளோதான்.. சுவையான நாவில் ஊறும் தேன் மிட்டாய் ரெடி.

உருண்டைகளை சீனிப் பாகில் போடுகையில் பாகு மிதமான சூட்டுடன் இருக்க வேண்டும். ஒரு வேளை பாகு ஆறி விட்டால் உருண்டைகளை போடும் முன் மிதமான தீயில் வைத்து சூடாக்கிக் கொள்ளவும்.


</doc>
<doc id="186681" url="https://ta.wikipedia.org/wiki?curid=186681" title="கீழ்கட்டளை">
கீழ்கட்டளை

கீழ்கட்டளை (ஆங்கிலம்:Kilkattalai), இந்தியாவின் தமிழ்நாடு மாநிலத்தில் அமைந்துள்ள காஞ்சிபுரம் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். கோவிலம்பாக்கம், பல்லாவரம், மடிப்பாக்கம் ஆகியவற்றை எல்லைகளாகக் கொண்டப் பழமையான ஓர் ஊராகும். 


</doc>
<doc id="186698" url="https://ta.wikipedia.org/wiki?curid=186698" title="பஞ்ச பாண்டியர் (அநுராதபுரம்)">
பஞ்ச பாண்டியர் (அநுராதபுரம்)

அநுராதபுரத்தின் பஞ்ச பாண்டியர் என்பவர்கள் வட இலங்கையை கி. மு. 103 முதல் கி. மு. 88 வரை தொடர்ச்சியாக ஆண்ட ஐந்து பாண்டியத் தளபதிகள் ஆவர். இவர்களில் புலாகதனைத் தவிர்த்த மற்ற நால்வரும் தனக்கு முன்னிருந்த பாண்டியத் தளபதிகளை கொன்றே வட இலங்கையின் ஆட்சியை கைப்பற்றினர் என்பது குறிப்பிடத்தக்கது.

பாண்டியர்கள் படை எடுப்புக்கு முன் வட இலங்கையை ஆண்டு வந்தவன் வாட்டகாமணி அபயன் எனப்படும் வலகம்பன் ஆவான். இவன் துட்டகைமுனுவின் தம்பியான சாத்த திச்சன் என்பவனுக்கு நாலாம் மகனாவான். வலகம்பனுக்கு முன் அவனது மூன்று அண்ணன்களான துலத்தானன், இலஞ்ச திச்சன் மற்றும் கல்லாட நாகன் முறையே அடுத்தடுத்து ஆட்சி செய்திருந்தனர். வலகம்பனுக்கு முன் ஆட்சி செய்த அவன் அண்ணனான கல்லாடநாகனை அவனது அமைச்சனான காமகாரத்தகன் என்னும் மகாரத்தகன் கொன்று ஆட்சியை பிடித்தான். அதன் காரணத்தால் காமகாரத்தகனை கொன்று வலகம்பன் மீண்டும் ஆட்சியை பிடித்ததுடன் கல்லாட நாகனின் மகனான மகாசூலிகனை தத்தெடுத்து அவனின் தாயான அனுலா தேவியை தன் அரசியாகவும் ஆக்கிக்கொண்டான். இவனுக்கு சோமதேவி என்ற இன்னொரு துணைவியும் உண்டு. இவன் கி.மு. 103ஆம் ஆண்டின் முற்பகுதியில் ஆட்சியை பிடித்து ஐந்து மாதங்கள் கடந்திருந்தபோது அவனின் ஆட்சியில் உள்ள திச்சன் என்னும் பிராமணன் வலகம்பனுக்கு எதிராக கிளர்ச்சியில் இறங்கினான்.

பிராமண திச்சன் கிளர்ச்சியில் இறங்கிய நேரத்தில் தமிழகத்தில் இருந்து ஏழு பாண்டிய தளபதிகள் அநூராதபுரத்தின் மீது படை எடுத்தனர். அவர்களுடன் கூட்டு சேர்ந்த்து பிராமண திச்சன் ஆட்சியை தங்களிடம் ஒப்படைக்கும் படி வலகம்பனிடம் எச்சரிக்கைத் தூதனுப்பினர். வலகம்பன் பிராமண திச்சனுக்கு படையெடுத்த ஏழு தமிழர்களையும் நீ வென்றால் உனக்கே ஆட்சியை அளித்து விடுகிறேன் என தூதனுப்பினான். பிராமண திச்சன் ஏழு பாண்டியர்களையும் எதிர்த்து தோல்வி அடைந்தான். வலகம்பனும் பாண்டியர்களை எதிர்த்து கொலம்பாலகத்தில் நடந்த போரில் தோல்வி அடைந்தான்.

ஏழு பாண்டியத் தளபதிகளில் ஒருவன் வலகம்பனின் மனைவியான சோம தேவியையும் இன்னொருவன் புத்தரின் பத்து சக்திகளும் அடங்கி இருந்த புனிதக் கிண்ணத்தையும் தமிழகத்துக்கு எடுத்துச் சென்றனர். மற்ற ஐந்து பாண்டியர்களும் தங்களில் ஒருவனான புலாகதன் கீழ் வட இலங்கையில் ஆட்சியை அமைத்தனர். வலகம்பன் உருகுணைக்கு தப்பிச் சென்று தானசிவன் என்ற முனிவனிடம் அடைக்கலம் புகுந்து தென்னிலங்கையில் மறைந்து வாழ்ந்து வந்தான்.

புலாகதன் என்பவன் வட இலங்கையின் வலகம்ப அரசின் மீது படை எடுத்த ஏழு பாண்டியத் தளபதிகளில் ஒருவன். முதலில் இவனின் கீழே வட இலங்கையில் பாண்டியத் தளபதிகளின் ஆட்சி அமைக்கப்பட்டது. இவன் கி.மு. 103 முதல் கி.மு. 100 வரை வட இலங்கையை ஆண்டான். தன்னுடன் தமிழகத்தில் இருந்து படை எடுத்து வந்த 6 தளபதிகளில் ஒருவனான பாகியனை தன் அமைச்சனாக ஆக்கினான். இறுதியில் பாகியனாலேயே கொல்லவும்பட்டான்.
பாகியன் வட இலங்கையை ஆண்ட ஐந்து பாண்டியர்களில் இரண்டாமானவன். இவன் கி. மு. 100 முதல் கி. மு. 98 வரை வட இலங்கையை ஆண்டான். இவன் தன் முந்தைய அரசனான புலாகதன் இடம் அமைச்சனாக இருந்து அவனையே கொன்று ஆட்சியை கைப்பற்றியது போல் இவனின் அமைச்சனாக இருந்த பாண்டிய மாறன் இவனைக் கொன்று இவனுக்கு பின் ஆட்சிக் கட்டில் ஏறினான்.
பாண்டிய மாறன் வட இலங்கையை ஆண்ட ஐந்து பாண்டியர்களில் மூன்றாமானவன். இவன் கி. மு. 98 முதல் கி. மு. 91 வரை வட இலங்கையை ஆண்டான். இவன் தன் முந்தைய அரசனான பாகியன் இடம் அமைச்சனாக இருந்து அவனையே கொன்று ஆட்சியை கைப்பற்றியது போல் இவனின் அமைச்சனாக இருந்த பழைய மாறன் இவனைக் கொன்று இவனுக்கு பின் ஆட்சிக் கட்டில் ஏறினான்.

பழைய மாறன் வட இலங்கையை ஆண்ட ஐந்து பாண்டியர்களில் நான்காமானவன். இவன் கி. மு. 91 முதல் கி. மு. 90 வரை வட இலங்கையை ஆண்டான். இவன் தன் முந்தைய அரசனான பாண்டிய மாறன் இடம் அமைச்சனாக இருந்து அவனையே கொன்று ஆட்சியை கைப்பற்றியது போல் இவனின் அமைச்சனாக இருந்த தாட்டியன் இவனைக் கொன்று இவனுக்கு பின் ஆட்சிக் கட்டில் ஏறினான்.
தாட்டிகன் வட இலங்கையை ஆண்ட ஐந்து பாண்டியர்களில் கடைசி மன்னனாவான். இவன் கி. மு. 90 முதல் கி. மு. 88 வரை வட இலங்கையை ஆண்டான். இவன் தன் முந்தைய அரசனான பழைய மாறன் இடம் அமைச்சனாக இருந்து அவனையே கொன்று ஆட்சியை கைப்பற்றினான். பிற்பாடு இவனோடு படை எடுத்து வந்த மற்ற ஆறு பாண்டியத் தளபதிகளும் சேர்ந்து முறியடித்த வலகம்பனே இவனைக் கொன்று மீண்டும் வட இலங்கையின் ஆட்சியைக் கைப்பற்றினான். பிற்பாடு வலகம்பன் 12 ஆண்டுகள் வட இலங்கயை ஆண்டான்.


</doc>
<doc id="186700" url="https://ta.wikipedia.org/wiki?curid=186700" title="ஏ. எல். சீனிவாசன்">
ஏ. எல். சீனிவாசன்

ஏ. எல். சீனிவாசன் புகழ் பெற்ற தமிழ்த் திரைப்படத் தயாரிப்பாளர்களுள் ஒருவர். கவிஞர் கண்ணதாசனின் மூத்த சகோதரரான இவர் ஏ.எல்.எஸ். தயாரிப்பகம் என்ற பெயரில் திரைப்படங்களைத் தயாரித்து வந்தார். 

ஏ.எல்.சீனிவாசன் அன்றைய ராமநாதபுரம் மாவட்டத்தில் (இன்றைய சிவகங்கை மாவட்டம்) சிறுகூடல்பட்டியில் 1923 நவம்பர் 23-ந்தேதி பிறந்தார். இவரது பெற்றோர் சாத்தப்பன் செட்டியார் விசாலாட்சி ஆவர்.
இந்தத் தம்பதிகளுக்கு மொத்தம் 9 பிள்ளைகள். அவர்களில் 6-வதாகப் பிறந்தவர் ஏ.எல்.எஸ். இவருடைய தம்பி கவிஞர் கண்ணதாசன். சிறுகூடல்பட்டியில் உள்ள கலைமகள் வித்யாசாலையில் எட்டாம் வகுப்பு வரை ஏ.எல்.எஸ். படித்தார். சிறுவயதிலேயே, சினிமா மீது ஏ.எல்.எஸ்.சுக்கு மிகுந்த ஆர்வம். காரைக்குடியில் உள்ள சினிமா தியேட்டருக்கு (8 மைல் தூரம்) சைக்கிளில் சென்று, தொடர்ந்து மூன்று காட்சிகளையும் பார்த்து விட்டுத் திரும்புவார்.

1941-ல் சென்னையில் ஒரு கம்பெனியில் 40 ரூபாய் சம்பளத்தில் வேலைக்குச் சேர்ந்தார். சில மாதங்களே அங்கு வேலை பார்த்தார். பின்னர் கோவை சென்று, சினிமா விநியோகஸ்தரின் பிரதி நிதியாக பணியாற்றினார். அப்போது டி.ஆர்.மகாலிங்கம், என். எஸ்.கிருஷ்ணன் ஆகியோருடன் பழகும் வாய்ப்பு கிடைத்தது. 1942-ல் வேட்டைக்காரன்புதூரைச் சேர்ந்த திருமலைச்சாமி கவுண்டர், முத்துமாணிக்கம், துரைசாமி கவுண்டர் ஆகியோருடன் சேர்ந்து 'கோயமுத்தூர் பிக்சர்ஸ்' என்ற படக்கம்பெனியைத் தொடங்கினார்.

சினிமா படங்களை வாங்கி விநியோகம் செய்யும் கம்பெனி இது. அறிஞர் அண்ணா கதை- வசனம் எழுதிய 'வேலைக்காரி' படத்தின் விநியோக உரிமையை ஏ.எல்.எஸ். வாங்கினார். படம் மிக வெற்றிகரமாக ஓடவே, நல்ல லாபம் கிடைத்தது. 1951-ல் சென்னையில் 'மதராஸ் பிக்சர்ஸ்' என்ற படத்தயாரிப்பு நிறுவனத்தை தொடங்கினார். முதல் படம் 'பணம்.' இதை கலைவாணர் என்.எஸ்.கிருஷ்ணன் டைரக்ட் செய்தார்.
'மதராஸ் பிக்சர்ஸ்' என்ற பெயர் பின்னர் 'ஏ.எல்.எஸ். புரொடக்சன்ஸ்' என்று மாறியது.



சாரதா ஸ்டூடியோ 1960-ம் ஆண்டில் பரணி ஸ்டூடியோவை குத்தகைக்கு எடுத்து நடத்தினார். பிறகு 1961-ல் மெஜஸ்டிக் ஸ்டூடியோவை நீண்ட கால குத்தகைக்கு எடுத்து 'சாரதா ஸ்டூடியோ' என்ற பெயரில் நடத்தினார்.
விநியோக உரிமையில், 'நெகடிவ் ரைட்ஸ்' என்ற முறையை அறிமுகப்படுத்தியவர் ஏ.எல்.எஸ்.தான். ('நெகடிவ் ரைட்ஸ்' என்பது சினிமா படத்தை முழு விலை கொடுத்து வாங்கி, அதை விநியோகஸ்தர்களுக்கு பிரித்துக் கொடுப்பது, அல்லது நேரடியாக ரிலீஸ் செய்வது ஆகும்.) 
பி.ஆர்.பந்துலு தயாரித்த 'கல்யாணம் பண்ணியும் பிரம்மச்சாரி', 'முதல் தேதி', 'சபாஷ் மீனா', டி.ஆர்.ராமச்சந்திரன் தயா ரித்த 'பொன் வயல்', எம்.ஜி.ஆர். நடித்த 'சக்ரவர்த்தித்திருமகள்' முதலிய படங்களை இப்படி 'நெகடிவ் ரைட்ஸ்' முறையில்தான் வாங்கி விநியோகித்தார். ஏ.எல்.எஸ். வெறும் பட அதிபர் மட்டுமல்ல. படத்தொழிலில் சகல அம்சங்களையும் அறிந்து வைத்திருந்தார்.

தென்னிந்திய பிலிம் வர்த்தகசபை அகில இந்திய பட அதிபர்கள் கூட்டமைப்பு, ஸ்டூடியோ அதிபர்கள் சங்கம், மற்றும் பல திரைப்பட அமைப்புகளின் தலைவர் பதவி அவரைத் தேடி வந்தது. குறிப்பாக, தமிழ், தெலுங்கு, கன்னடம், மலையாளம் ஆகிய 4 மொழிகளின் பட அதிபர்கள் அங்கம் வகித்த தென் னிந்திய பிலிம் வர்த்தக சபையின் தலைவராக அவர் 13 ஆண்டுகள் பதவி வகித்தது குறிப்பிடத்தக்கது.

திரைப்படத்துறைக்கு ஒன்றிய அரசு எந்த குழுவை அமைத்தாலும், அதில் ஏ.எல்.எஸ். நிச்சயம் இடம் பெறுவார். வெளிநாடு களுக்கு ஒன்றிய அரசு அனுப்பிய பல தூதுக்குழுக்களிலும் அவர் இடம் பெற்றார். ஊட்டியில் பிரான்சு நாட்டு கூட்டுறவுடன் பிலிம் தொழிற் சாலை அமைக்க முடிவு எடுக்கப்பட்டபோது, ஒன்றிய அரசின் பிரதிநிதியாக பிரான்சு நாட்டுக்குச் சென்று பேச்சு நடத்தினார்.

இந்தோனேஷியா நாட்டின் தலைநகர் ஜாகர்த்தாவில் இந்திய திரைப்பட விழா நடந்தபோது, இந்திய தூதுக்குழுவுக்கு தலைமை தாங்கிச் சென்றார். 1965-ல் இந்தியா மீது பாகிஸ்தான் படையெடுத்தது. அப்போது, நடிகர்-நடிகைகளை பிரதமர் சாஸ்திரியிடம் ஏ.எல்.எஸ். அழைத்துச்சென்று நிதி வழங்கினார். அதுமட்டுமல்ல, நட்சத்திரங்களை போர் முனைக்கு அழைத் துச்சென்று, கலை நிகழ்ச்சிகள் நடத்தி, போர் வீரர்களை உற்சாகப் படுத்தினார். தமிழ்நாட்டில் பல ஊர்களில் நட்சத்திரக் கலை விழாக்கள் நடத்தி 17 லட்ச ரூபாயும், 350 பவுன் நகைகளையும் திரட்டி அரசுக்கு கொடுத்தார். நட்சத்திரக் கிரிக்கெட் நடத்தியும் நிதி திரட்டி உதவினார்.



</doc>
<doc id="186701" url="https://ta.wikipedia.org/wiki?curid=186701" title="உருகுணை இராச்சியம்">
உருகுணை இராச்சியம்

உறுகுனு இராச்சியம் (கி.மு. நாலாம் நூற்றாண்டுக்கு முன் - கி.பி. பதினாறாம் நூற்றாண்டு) இலங்கையில் உருகுணைப் பகுதியை மையமாகக் கொண்டு எழுந்த இராச்சியங்களின் பொதுப்பெயர். இது இலங்கையின் தற்போதைய தெற்கு மாகாணங்களும் தென்கிழக்கு மாகாணங்களும் இருக்கும் பகுதியில் அமைந்திருந்தது. இதனது தலைநகரமாக மாகாமம் காணப்பட்டது. இது இன்றைய காலத்தின் தென் மாகாணத்தில் உள்ள அம்பலாந்தோட்டைக்கும் திசமகாரமயவுக்கும் அருகில் காணப்படுகிறது. உறுகுணை இராச்சியத்தின் எல்லைகளாக வடக்கில் மகாவலி கங்கையும் வடமேற்கில் களு கங்கையும் உள்ளன. உருகுணையை மையமாக கொண்டு தமிழரும் சிங்களரும் பல்வேறு காலக்கட்டங்களில் ஆட்சியை அமைத்துள்ளனர்.

கி.மு. நாலாம் நூற்றாண்டு முதல் கி.மு. மூன்றாம் நூற்றாண்டின் இறுதிப்பகுதி வரை உருகுணை தமிழ் மன்னர்களால் ஆளப்பட்டு வந்தது. இந்நிலையில் வட இலங்கையில் உள்ள அநுராதபுரத்தில் தேவநாம்பிய திச்சன் ஆண்டுவந்தான். தேவநம்பிய தீசனின் பின் அவரது சகோதரனான மகாநாகனே அனுராதபுரத்தின் ஆட்சியாளனாக வரவேன்டும். ஆனாலும் அரச பட்டத்து இராணி தன் மகனுக்கு ஆட்சியை வழங்க எண்ணினாள். மகாநாகனைக் கொல்ல பல சூழ்ச்சிகள் செய்தாள். ஒருமுறை ஒரு மாம்பழத்தில் விசத்தைக் கலந்து அதனை மாம்பழக் கூடையில் வைத்து மகாநாகனுக்கு அனுப்பினாள். இதனை அரசியின் மகன் உண்டு மரணமடைந்தான். இந்தச்சம்பவத்தால் பயந்த மகாநாகன் உருகுணைக்கு தப்பி வந்து அங்கிருந்த தமிழ் அரசர்களிடம் தஞ்சமடைந்தான். பின்னர் யட்டால என்ற இடத்தில் அவனுக்கு என்றொரு மகன் பிறந்தான். அவன் யட்டால தீசன் என அழைக்கப்பட்டான். மகாநாகனுக்கு கோதாபயன் என்ற இன்னொரு மகனும் உண்டு. கோதாபயன் தன் மகனான காகவண்ண தீசனை உருகுணை இராச்சியத்துக்கு அரசனாக்க எண்ணி தன் பாட்டன் காலத்தில் இருந்து தங்கள் குடும்பத்துக்கு தஞ்சம் அளித்த தமிழ் அரசர்களையே கொன்று ஆட்சியைப் பிடித்தான். இவ்வாறு வரலாற்றின் படி இரண்டு நூற்றாண்டுகள் தமிழரிடம் இருந்த உருகுணை இராச்சியம் சிங்களவரிடையே சென்றது.


எல்லாளன், பஞ்ச பாண்டியர் (அநுராதபுரம்), இராசராட்டிரப் பாண்டியர், பல்லவர், முதலாம் பாண்டியப் பேரரசை சேர்ந்த பாண்டியர்கள், சோழப் பேரரசர்கள், இரண்டாம் பாண்டியப் பேரரசை சேர்ந்த பாண்டியர்கள் போன்ற தமிழகத்தை சேர்ந்த மன்னர் குலத்தவர் இலங்கையின் மீது படை எடுத்து வட இலங்கையின் அநுராதபுர ஆட்சியைக் கைப்பற்றிய போதெல்லாம் சிங்களவருக்கு உருகுணையே ஒளிந்து கொண்டு ஆட்சி நடத்துவதற்கு புகழிடமாய் இருந்தது. பதினாறாம் நூற்றாண்டில் உருகுணையின் சில பகுதிகள் கண்டி இராச்சியத்துடன் இணைந்தன.




</doc>
<doc id="186704" url="https://ta.wikipedia.org/wiki?curid=186704" title="பி. ஏ. எம். ஹனீஃப்">
பி. ஏ. எம். ஹனீஃப்

பி. ஏ. எம். ஹனீஃப் என்பவர் மலையாள நாடகக் கலைஞரும் எழுத்தாளரும் ஆவார். வானொலி நாடகங்களும், சிறுகதைகளும் எழுதியுள்ளார். . 

1955 ஜனவரி 1 அன்று கொடுங்கல்லூரில் எறியாட் உதுமாஞ்சாலில் பிறந்தார். இவரது பெற்றோர் அஹ்மத், ஆயிசா. சங்கணசேரி எஸ். பி. கோளேஜில் பயின்றார். 
1978 முதல் கோழிக்கோடு ஆகாசாவாணி நிலையத்தில் றேடியோ நாடகங்களைத் தொடங்கினார். கொலூஸ், பக்.ஷி, வில்பத்ரம், அஸ்வரதம் உட்பட 67 நாடகங்கள் எழுதியுள்ளார். 




</doc>
<doc id="186718" url="https://ta.wikipedia.org/wiki?curid=186718" title="அம்பிகாபதி (1957 திரைப்படம்)">
அம்பிகாபதி (1957 திரைப்படம்)

அம்பிகாபதி 1957 ஆம் ஆண்டில் ஏ. எல். சீனிவாசன் தயாரிப்பில் வெளியான தமிழ்த் திரைப்படம். இதில் சிவாஜி கணேசன், பானுமதி, என். எஸ். கிருஷ்ணன், நம்பியார், டி. ஏ. மதுரம் ஆகியோர் முதன்மை வேடங்களில் நடித்தனர். டி.எம்.சவுந்தரராஜனின் பாடல்கள் கொண்ட திரைப்படம் இது. 



</doc>
<doc id="186720" url="https://ta.wikipedia.org/wiki?curid=186720" title="சாரதா">
சாரதா

சாரதா என்ற பெயரில் உள்ள கட்டுரைகள்:


</doc>
<doc id="186728" url="https://ta.wikipedia.org/wiki?curid=186728" title="வலிவல மும்மணிக்கோவை">
வலிவல மும்மணிக்கோவை

வலிவல மும்மணிக்கோவை என்னும் நூல் 16 ஆம் நூற்றாண்டில் தோன்றியது. மும்மணிக்கோவை என்னும் சிற்றிலக்கிய வகையைச் சேர்ந்தது. 16 ஆம் நூற்றாண்டில் வாழ்ந்த அருணகிரி நாதர் எமன் பாசக்கயிற்றால் கட்டி இழுப்பான் என்னும் கருத்துப் பாடலை இவரது பாடல் வழிமொழியும் ஒப்புமைப் பாங்கில் உள்ளதால் இந்த நூல் அந்த நூற்றாண்டு எனக் கொள்ளப்படுகிறது. திருவலிவலம் என்னும் ஊரில் கோயில் கொண்டுள்ள சிவபெருமானைப் போற்றிப் பாடும் நூல் இது.

சிவ-சின்னம் 
கம்பராமாயணம் அடிகளை ஒற்றிப் பாடப்பட்ட பாடல்


</doc>
<doc id="186732" url="https://ta.wikipedia.org/wiki?curid=186732" title="பாடன்-வுயர்ட்டம்பெர்கு">
பாடன்-வுயர்ட்டம்பெர்கு

பாடன்-வுயர்ட்டம்பெர்கு இடாய்ச்சுலாந்து நாட்டின் 16 மாநிலங்களுள் ஒன்று. இது அந்நாட்டின் தென்மேற்குப் பகுதியில் உள்ளது. இசுடுட்கார்ட்டு இதன் தலைநகரம். இது பரப்பளவின் அடிப்படையிலும் மக்கள்தொகையிலும் நாட்டின் மூன்றாவது பெரிய மாநிலமாகும். பரப்பளவு 35,742 ச.கி.மீ. மக்கள் தொகை 10.7 மில்லியன் ஆகும்.


</doc>
<doc id="186738" url="https://ta.wikipedia.org/wiki?curid=186738" title="வாமன சரிதை">
வாமன சரிதை

வாமன சரிதை என்னும் நூல் உரைநூலால் தெரியவரும் நூல்களில் ஒன்று. நவநீதப் பாட்டியல் நூலுக்கு எழுதப்பட்டுள்ள உரையில் வாமன சரிதை என்னும் நூல் பெயரளவில் குறிப்பிடப்பட்டுள்ளது. 

"செய்வித்தோனால் பெயர் பெற்றன பிங்கல சரிதை, வாமன சரிதை" - என்பது அந்த உரையில் வரும் குறிப்பு. இதன்படி பிங்கலன் என்பவன் தன் வரலாற்றை நூலாகச் செய்ய உதவினான். அதன்படி செய்யப்பட்டது பிங்கல சரிதை. வாமனன் என்பவன் தன் வரலாற்றைச் செய்ய உதவினான். அதன்படி செய்யப்பட்ட நூல் வாமன சரிதை. - எனத் தெரியவரும். 

"செய்வித்தோனால் பெயர் பெற்றன 'சாதவாகனம்', 'இளந்திரையம்'." - என்று இறையனார் களவியல் உரை கூறுகிறது. இவற்றில் சரிதை என்னும் சொல் இல்லை. 

வாமனன் சரிதை என்பது வாமன் என்பதாகலாம். 


</doc>
<doc id="186739" url="https://ta.wikipedia.org/wiki?curid=186739" title="தமிழ்ச் சமூகக் கல்வி இயக்கம்">
தமிழ்ச் சமூகக் கல்வி இயக்கம்

தமிழ்ச் சமூகக் கல்வி இயக்கம் என்பது தமிழ்நாட்டில் பள்ளிகளில் தமிழ் வழிக் கல்வியைக் கோரி ஒருங்கிணைக்கப்படும் ஓர் அமைப்பு ஆகும். இந்த அமைப்பு அதிமுக அரசு அரச பள்ளிகளில் ஆங்கில வழிக் கல்வியை அறிமுகப்படுத்தியததைத் தொடர்ந்து உருவானது. 





</doc>
<doc id="186740" url="https://ta.wikipedia.org/wiki?curid=186740" title="தமிழ்வழிக் கல்வி இயக்கம் (அமைப்பு)">
தமிழ்வழிக் கல்வி இயக்கம் (அமைப்பு)

தமிழ்வழிக் கல்வி இயக்கம் என்பது வ. சுப. மாணிக்கம் அவர்களால் முன்னெடுக்கப்பட்ட ஓர் அமைப்பு ஆகும். இது 'கல்வித்துறையில் எங்கும் எதிலும் தமிழ் ஒன்றே பயிற்று மொழியாதல்;மழலைப் பள்ளி எல்லாம் தமிழ் வழிப் பள்ளியாதல்' என்னும் நோக்கம் கொண்டது. வ. சுப. மாணிக்கம் வெளியிட்ட 'மொழி அறிக்கை' இந்த அமைப்பின் கொள்கைகளை விளக்குகிறது.


</doc>
<doc id="186747" url="https://ta.wikipedia.org/wiki?curid=186747" title="உலக இளையோர் நாள் 2016">
உலக இளையோர் நாள் 2016

உலக இளையோர் நாள் 2016 என்பது கத்தோலிக்க திருச்சபை இளையோரை மையப்படுத்தி 2016ஆம் ஆண்டு கோடைக்காலத்தில் உலக அளவில் கொண்டாடுகின்ற ஒரு சமய நிகழ்ச்சி ஆகும். ஒரு வாரம் நீடிக்கின்ற இந்த சமய நிகழ்ச்சி போலந்து நாட்டின் கிராக்கோவ் நகரில் நிகழும் என்று பிரேசிலின் ரியோ டி ஜனேரோ நகரில் நடைபெற்ற உலக இளையோர் நாள் 2013-ன் போது திருத்தந்தை பிரான்சிசு 2013, சூன் 28ஆம் நாள் அறிவித்தார்.

ரியோ டி ஜனேரோவில் நிகழ்ந்த உலக இளையோர் நாள் 2013 கொண்டாட்டத்தின் இறுதி நாளாகிய 2013, சூன் 28ஆம் நாள் சுமார் 3 மில்லியன் மக்கள் பங்கேற்புடன் நடந்த திருப்பலியின்போது திருத்தந்தை இந்த அறிவிப்பை வழங்கினார். இச்செய்தியைக் கேட்டதும், கூட்டத்திற்கு வந்திருந்த போலந்து நாட்டுத் திருப்பயணிகள் மகிழ்ச்சி ஆரவாரம் செய்தனர். 

அடுத்த உலக இளையோர் நாள் கொண்டாட்டம் போலந்தின் கிராக்கோவ் நகரில் நிகழும் என்ற அறிவிப்பைக் கேட்டதும் கிராக்கோவ் மறைமாவட்டப் பேராயர் கர்தினால் ஸ்தனிஸ்லாவ் ஜீவிஸ் "அடுத்த உலக இளையோர் நாள் கொண்டாட்டத்தை கிராக்கோவில் நடத்துவது எங்களுக்குப் பெரும் மகிழ்ச்சியை அளிக்கிறது. இது எங்களுக்கு அளிக்கப்பட்ட பெரும் மரியாதையும் பொறுப்பும் ஆகும்" என்று கூறினார்.

மேலும், போலந்து நாட்டில் கிறித்தவம் அறிமுகம் ஆன 1050ஆம் ஆண்டாகிய 2016இல் இளையோர் கொண்டாட்டம் நிகழப்போவதையும் அவர் சுட்டிக்காட்டினார்.

திருத்தந்தை இரண்டாம் யோவான் பவுலில் பிறப்பு நாடாகிய போலந்தில், அதுவும் அவர் பேராயராகப் பணிபுரிந்த கிராக்கோவ் மறைமாவட்டத்தில் உலக இளையோர் நாள் 2016 நிகழவிருப்பதும், அத்திருத்தந்தையின் செயலராகப் பணியாற்றிய கர்தினால் ஜீவிஸ் தற்போது கிராக்கோவில் பேராயராகப் பணியாற்றுவதும் குறிப்பிடத்தக்கன.

உலக இளையோர் நாள் என்னும் கொண்டாட்டத்தை கத்தோலிக்க திருச்சபையின் முக்கியதொரு நிகழ்ச்சியாக 1984இல் தொடங்கிவைத்தவர் திருத்தந்தை இரண்டாம் யோவான் பவுல்தான். போலந்து நாட்டில் முதன்முறையாக உலக இளையோர் நாள் 1991ஆம் ஆண்டு செஸ்டகோவா நகரில் நிகழ்ந்தது. அதில் திருத்தந்தை இரண்டாம் யோவான் பவுல் பங்கேற்றார்.

உலக இளையோர் நாள் 2016 – நிகழ்ச்சிகள் கீழ்வருமாறு:
தொடக்கத் திருப்பலி: கிராக்கோவ் நகர் கர்தினால் தனிசுலாவு சீவிசு (Stanisław Dziwisz) தலைமை தாங்குகிறார். திருத்தந்தை புனித இரண்டாம் யோவான் பவுலுக்கு இவர் பல்லாண்டுகள் செயலராகப் பணிபுரிந்தவர்.

திருத்தந்தை பிரான்சிசு கிராக்கோவ் நகரின் “இரண்டாம் யோவான் பவுல் பன்னாட்டு வானூர்தி நிலையத்தில் வந்து சேர்கிறார். 
திருத்தந்தை பிரான்சிசுக்கு வாவெல் அரசு கோட்டையில் வரவேற்பு நிகழ்கிறது.
திருத்தந்தை பிரான்சிசு, போலந்து நாட்டு அதிபரை சந்திக்கிறார். 
திருத்தந்தை பிரான்சிசு, போலந்து நாட்டு ஆயர்களை சந்தித்து உரையாற்றுகிறார். புனித தனிசுலாசு கல்லறையில் அமைதி மன்றாட்டு நிகழ்கிறது. இங்கு, புனித திருத்தந்தை இரண்டாம் யோவான் பவுலின் மீபொருள்கள் வணக்கத்துக்கு வைக்கப்பட்டுள்ளன. சிற்றாலயத்தில் நற்கருணைக்கு வழிபாடு நிகழ்கிறது.
இரவு உணவுக்குப் பின் திருத்தந்தை, கிராக்கோவ் ஆயர் இல்லத்தின் முகப்பிலிருந்து பொதுமக்களுக்கு வாழ்த்துத் தெரிவிக்கின்றார்.


திருத்தந்தை பிரான்சிசு, பாலிசு நகருக்குச் செல்கையில் காணிக்கை அன்னை சபை சகோதரிகள் இல்லத்தில் சிறிதுநேரம் செலவிடுகிறார்.
திருத்தந்தை பிரான்சிசு, போலந்து நாட்டில் புகழ்பெற்ற செசுட்டகோவா (Częstochowa) நகர் சென்று, அங்குள்ள யசுன கோரா துறவற இல்லம் செல்கிறார். அங்குதான் “கருப்பு அன்னை மரியா” (Black Madonna) என்று அழைக்கப்படுகின்ற மரியா திருவோவியம் உள்ளது.
போலந்து நாடு கிறித்தவ சமயத்தைத் தழுவி 1050 ஆண்டுகள் நிறைவின் தருணத்தைக் கொண்டாடும் வகையில் திருத்தந்தை பிரான்சிசு திருப்பலி நிறைவேற்றுகிறார். 
கிராக்கோவ் நகரின் திறவுகோல்கள் திருத்தந்தை பிரான்சிசுக்கு அளிக்கப்படுகின்றன. திருத்தந்தை பிரான்சிசு, புவோனியா பூங்காவுக்கு சாலைத் தொடருந்தில் (tram) செல்கிறார். அங்கு உலக இளையோர் நாள் வரவேற்பு நிகழ்கிறது.


திருத்தந்தை பிரான்சிசு, போலந்து நாட்டில் அமைந்துள்ள நாசி அவுஷ்விட்ஸ் வதை முகாமுக்கு வருகை தருகிறார். பின்னர் பிர்க்கனாவு வதைமுகாம் செல்கிறார்.
திருத்தந்தை பிரான்சிசு, குழந்தைகள் மருத்துவ இல்லம் செல்கிறார்.
புவோனியா பூங்காவில் (Błonia Park) திருத்தந்தை பிரான்சிசு, இளையோரோடு சேர்ந்து சிலுவைப் பாதை வழிபாடு நிகழ்த்துகிறார்.
இரவு உணவுக்குப் பின் திருத்தந்தை, கிராக்கோவ் ஆயர் இல்லத்தின் முகப்பிலிருந்து பொதுமக்களுக்கு வாழ்த்துத் தெரிவிக்கின்றார்.


திருத்தந்தை பிரான்சிசு, புனித மரிய பவுஸ்தீனா கோவால்ஸ்காவின் சிற்றாலயம் செல்கிறார்.
திருத்தந்தை ஊர்தியில் திருத்தந்தை பிரான்சிசு இறையிரக்கத்தின் சிற்றாலயம் செல்கிறார்.
திருத்தந்தை பிரான்சிசு, திருக்கதவு வழியாக நுழைகின்றார்.
இளையோர் ஒப்புரவு வழிபாடு நிகழ்கிறது. திருத்தந்தை பிரான்சிசு ஐந்து இளையோருக்கு ஒப்புரவு அருட்சாதனம் வழங்குகிறார்.
திருத்தந்தை பிரான்சிசு, குருக்களோடும், துறவியரோடும், குருமாணவரோடும் சேர்ந்து புனித இரண்டாம் யோவான் பவுல் திருத்தலத்தில் திருப்பலி நிறைவேற்றுகிறார்.
திருத்தந்தை பிரான்சிசு, கிராக்கோவ் பேராயரோடும் பன்னிரு இளையோரும் நண்பகல் உணவு அருந்துகிறார்.
திருத்தந்தை பிரான்சிசு இளையோரோடு சேர்ந்து திருவிழிப்பு வழிபாடு நிகழ்த்துகிறார்.


திருத்தந்தை பிரான்சிசு, நற்பணிக் கட்டடங்களை அர்ச்சிக்கிறார்.
திருத்தந்தை பிரான்சிசு, உலக இளையோர் நாளின் இறுதி திருப்பலி நிறைவேற்றுகிறார். 
அடுத்த இளையோர் நாள் எந்த ஆண்டில் எந்த நகரில் நடைபெறும் என்ற அறிவிப்பு வழங்கப்படுதல்.
திருத்தந்தை பிரான்சிசு, உலக இளையோர் நாள் தன்னார்வப் பணியாளரை சந்திக்கிறா.
திருத்தந்தை பிரான்சிசு, கிராக்கோவ்-பாலிசு வானூர்தி நிலையம் செல்கிறார். பிரியாவிடை நிகழ்ச்சி.


திருத்தந்தை பிரான்சிசு கலந்துகொள்கின்ற நிகழ்ச்சிகள் தவிர வேறு பல நிகழ்ச்சிகளும் நடைபெறுகின்றன. குறிப்பாக, மறைக்கல்வி வகுப்பு நிகழ்ச்சிகள், இளையோர் விழாக் கொண்டாட்டம், இறை அழைத்தல் மற்றும் பல்கலைக் கழக பரப்புரைகள், நூல் வெளியீட்டுக் காட்சியமைப்புகள், கலைநிகழ்ச்சிகள் போன்றவை நிகழ்கின்றன.
கிராக்கோவில் உலக இளையோர் நாள் 2016


</doc>
<doc id="186750" url="https://ta.wikipedia.org/wiki?curid=186750" title="கோவிலம்பாக்கம்">
கோவிலம்பாக்கம்

கோவிலம்பாக்கம் (ஆங்கிலம்:Kovilambakkam), இந்தியாவின் தமிழ்நாடு மாநிலத்தில் அமைந்துள்ள காஞ்சிபுரம் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். கீழ்கட்டளை, பல்லாவரம், பள்ளிக்கரணை, மேடவாக்கம் ஆகியவற்றை எல்லைகளாகக் கொண்டப் பழமையான ஓர் ஊராகும். தொடர்வண்டி மூலமாகவும், மாநகரப் பேருந்து மூலமாகவும் எளிதில் அடையத்தக்க ஊராக பன்னாட்டு விமான நிலையத்திற்கு சற்று அருகில் உள்ளது.

கோவில்+அம்+பாக்கம் என்று பிரித்து அழகிய கோயிலையுடைய ஊர் அல்லது பாக்கம் எனப் பொருள் கொள்ளலாம். தமிழிலக்கணப்படி, பாக்கம் என்பது பொதுவாக கடற்கரை ஒட்டிய நிலப்பகுதியை குறிப்பதாகும். இன்றும் இவ்வூரில் அழகிய பழமையான திருநீலகண்டர் எனும் சிவன் கோயிலை தரிசிக்கலாம்.


</doc>
<doc id="186753" url="https://ta.wikipedia.org/wiki?curid=186753" title="பரவசப்படுத்தும் பரிகாரத் திருத்தலங்கள் (நூல்)">
பரவசப்படுத்தும் பரிகாரத் திருத்தலங்கள் (நூல்)

பரவசப்படுத்தும் பரிகாரத் திருத்தலங்கள் எனும் ஆன்மிக நூல் டெம்மி அளவில் 96 பக்கங்களைக் கொண்ட ஒரு நூல். இது சென்னை, கௌதம் பதிப்பகம் பன்னாட்டுப் புத்தகக் குறியீட்டு எண் 978-93-81134-20-7 கொண்டு வெளியிடப்பட்டுள்ளது.

திருநெல்வேலி மாவட்டத்திலுள்ள குட்டம் என்கிற கடற்கரையோர கிராமத்தில் பிறந்த ஜெயமுருகானந்தன் நிர்வாகவியலில் முதுகலைப் பட்டமும், இதழியல் மற்றும் மக்கள் தகவல் தொடர்பியலில் முதுகலைப்பட்டம் மற்றும் ஆய்வியல் நிறைஞர் பட்டமும் பெற்றவர். சென்னையில் ஊடகத் துறையில் துணை ஆசிரியராகப் பணியாற்றி வரும் இவர் சுவாமி விவேகானந்தர் மேல் கொண்ட பற்றுதலால் நெல்லை விவேகநந்தா என்கிற புனைப் பெயரில் கட்டுரைகள், தொடர்கள் போன்றவற்றை தமிழில் வெளியாகும் அச்சிதழ்கள் மற்றும் இணைய இதழ்களில் எழுதி வருகிறார்.

இந்நூலில் தமிழ்நாட்டிலுள்ள சில கோயில்கள் குறித்த வரலாறு உள்ளடக்கமாக இடம் பெற்றிருக்கிறது.


</doc>
<doc id="186767" url="https://ta.wikipedia.org/wiki?curid=186767" title="வெப்பம் விடு வினை">
வெப்பம் விடு வினை

ஒரு வேதியியல் தாக்கம் வெப்பத்தை வெளியிட்டபடி நடைபெறுமாயின் அது வெப்பம் விடு வினை அல்லது புறவெப்பத்தாக்கம் (Exothermic reaction ) எனப்படும். இத்தகைய வெப்ப வெளிப்பாடு பொருள்களைக் கரைக்கும் போது அல்லது கலக்கும் போது நிகழலாம். உதாரணமாக சோடியம் ஐட்ராக்சைடை (NaOH ) நீரில் கலக்கும் போது ஏராளமான வெப்பம் வெளிப்படுகிறது. இப்படிப்பட்ட வினைகள் வெப்பம் விடு வினைகள் எனப்படுகின்றன. மாறாக வெப்பம் கவர் வினையில் (Endothermic reaction ), பொருள்களைக் கொண்டு கரைசலை ஆக்கும் போது, வினையை நிகழ்த்த வெப்பம் ஊட்டப்பட வேண்டும். இப்படிப்பட்ட வினைகள் வெப்பம் கவர் வினைகள் எனப்படும்.

வெப்பம் விடுவினை என்பது வெப்பத்தை வெளியிட்டபடி நடைபெறும் வேதியியல் மற்றும் இயற்பியல் தாக்கமாகும். இது தாக்கச் சூழலுக்கு வெப்பத்தை வெளியிடுகின்றது. இத்தகைய தாக்கங்களின் போது உள்ளெடுக்கப்படும் வெப்பத்தைவிட வெளியிடப்படும் வெப்பத்தின் அளவு அதிகமாகும்.

இத்தகைய தாக்கங்கள் புறச் சூழலுக்கு வெப்பத்தை வெளியிடுவதுடன் நடைபெறுவதால் இவை வெப்பம் விடு வினை எனப்படுகின்றன.

வேதியியல் தாக்கமொன்றின் திட்டமான வெப்பத்தைக் கணிப்பது மிகவும் கடினமானது. தாக்கமொன்றின் வெப்ப அடக்க மாற்றம் ΔH, இலகுவில் கணிக்கப்படலாம். எ.கா:

வரைவிலக்கணப்படி வெப்ப அடக்கம் மாற்றம் மறைப் பெறுமதியை எடுக்கும்:

வெப்பம் விடு வினை ஒன்றில் வெளியிடப்படும் சக்தியின் அளவு உள்ளெடுக்கப்படும் சக்தியின் அளவை விட அதிகமாதலால் ΔH மறைப் பெறுமானத்தை எடுக்கும். எ.கா: ஐதரசன் எரியும் வினையில்:


A dictionary of science- ELBS


</doc>
<doc id="186771" url="https://ta.wikipedia.org/wiki?curid=186771" title="வெங்கடேச சுப்ரபாதம்">
வெங்கடேச சுப்ரபாதம்

ஸ்ரீ வெங்கடேச சுப்ரபாதம் (English:Sri Venkatesa Suprabatham / Sri Venkateswara Suprabatham) எனும் திருப்பள்ளியெழுச்சி, கிபி பதினைந்தாம் நூற்றாண்டில் சுவாமி இராமானுசரின் மறுஅவதாரம் என்று வைணவர்களால் போற்றப்படுகின்ற மணவாள மாமுனிகள் ஆணைப்படி திருமலையில் எழுந்தருளியுள்ள திருவேங்கடமுடையான் மீது வடமொழியில் காஞ்சிபுரத்தைச் சேர்ந்த பிரதிவாதிபயங்கரம் அண்ணங்காச்சாரியாரால் இயற்றப்பட்டது.

திருப்பள்ளியெழுச்சி என்பது இறைவனைத் துயில் எழுப்புவதாகவும் நம்மில் ஆன்மீக விழிப்பின்றி உறங்கிக் கொண்டிருக்கும் ஆன்மாவைத் துயிலெழுப்பி இறைவனின் கருணையை உணரச் செய்வதாகவும் பாடப்படும் பாடல்கள் ஆகும்.

ஆழ்வார்களுள் ஒருவரான திருவரங்கத்தைச் சேர்ந்த தொண்டரடிப்பொடியாழ்வார் தமிழில் இயற்றிய அரங்கநாதன் மீது பாடப்பட்ட திருப்பள்ளியெழுச்சியே பள்ளியெழுச்சிவகை படைப்புகளுக்கு முன்னோடியாக திகழ்கிறது. மார்கழி நீங்கலாக, வருடம் முழுதும் திருமலை நடைதிறக்கும் பொழுது தாளலயத்தோடு தங்கவாயில் முன்பு கோயில் அந்தணர்களால் பக்தி சிரத்தையோடு அனுதினமும் ஓதப்பட்டு வருகிறது. மார்கழியில் மட்டும் திருப்பதி உட்பட அனைத்து வைணவ ஆலயங்களிலும் தொண்டரடிப்பொடியாழ்வார் தமிழில் இயற்றிய அரங்கநாதன் மீது பாடப்பட்ட திருப்பள்ளியெழுச்சியே பாடப்பெற்று வருகிறது.

சுப்ரபாதம் (29 பாடல்கள்), ஸ்ரீ வெங்கடேச ஸ்தோத்திரம் (11 பாடல்கள்), பிரபத்தி (16 பாடல்கள்), மங்களாசாசனம் (14 பாடல்கள்) ஆகிய நான்கு பகுதிகளை உள்ளடக்கியதே "ஸ்ரீ வெங்கடேச சுப்ரபாதம்" ஆகும்.

எம். எஸ். சுப்புலட்சுமியின் குரலில் இந்த சுப்ரபாதம் மிகுந்த வரவேற்பை பெற்றதோடு இதன் தமிழ் வடிவமும் எம். எஸ். சுப்புலட்சுமியாலே பாடப்பட்டுள்ளது.


</doc>
<doc id="186787" url="https://ta.wikipedia.org/wiki?curid=186787" title="கனகா (நடிகை)">
கனகா (நடிகை)

கனகா (பிறப்பு: 14 சூலை 1973) தென்னிந்தியத் திரைப்பட நடிகை ஆவார். நடிகை தேவிகாவின் மகளான இவர் 1989-ம் ஆண்டில் கரகாட்டக்காரன் திரைப்படத்தின் மூலம் தமிழ்த் திரையுலகில் அறிமுகமானார். இவரது தந்தை தேவதாசு. தமிழ், மலையாளம், கன்னடம், தெலுங்குத் திரைப்படங்களில் நடித்துள்ளார். ரஜினிகாந்த், பிரபு, கார்த்திக், மோகன்லால், மம்முட்டி, ஜெயராம் போன்ற பல முன்னணி நடிகர்களுடன் இவர் நடித்துள்ளார். 

2007ல் கலிபோர்னியாவை சேர்ந்த பொறியாளர் முத்துக்குமார் என்பவரை யாருக்கும் தெரியாமல் திருமணம் செய்து கொண்டதாகவும் திருமணம் முடிந்து 15நாள் கழித்து அவர் காணவில்லை என்றும் பிப்ரவரி 6, 2010 வரை அவரைப்பற்றி எத்தகவலும் இல்லை என்றும் தெரிவித்தார். 




</doc>
<doc id="186797" url="https://ta.wikipedia.org/wiki?curid=186797" title="பிராசாத தீபம்">
பிராசாத தீபம்

பிராசாத நூல்களில் ஒன்றான பிராசாத தீபம் 15 ஆம் நூற்றாண்டில் தோன்றியது. இதன் ஆசிரியரின் பெயர் தெரியவில்லை. எனினும் இந்த நூல் சீகாழியிலுள்ள விநாயகருக்கு வணக்கம் கூறித் தொடங்குவதால் இந்த நூலின் ஆசிரியர் சீகாழியில் வாழ்ந்தவர் எனத் தெரிகிறது. ஆயின் இவர் கண்ணுடைய வள்ளலோ அல்லது அவரது மாணாக்கருள் ஒருவரோ செய்தார் எனக் கொள்ளலாம். கண்ணுடைய வள்ளல் பாடிய ஒழிவிலொடுக்கம் நூலில் உள்ள சில பாங்குகள் இந்த நூலிலும் காணப்படுகின்றன. இதனாலும் இந்த நூலின் ஆசிரியர் கண்ணுடையவள்ளல் எனல் சரியாகிறது. 


</doc>
<doc id="186801" url="https://ta.wikipedia.org/wiki?curid=186801" title="மம்நூன் ஹுசைன்">
மம்நூன் ஹுசைன்

மம்நூன் ஹுசைன் பாகிஸ்தானின் 12 ஆவது குடியரசுத் தலைவராக தேர்வு செய்யப்பட்டுள்ளார். இவர் இந்தியாவில் உள்ள ஆக்ராவில் 1940 ஆம் ஆண்டு பிறந்தார்.
இவர் இந்திய முஸ்லீம் வம்சாவழியைச் சேர்ந்தவர். பின்னர் கறாச்சியில் குடியேறினார். இவர் சிந்து மாகாண ஆளுனராகவும் பணியாற்றியுள்ளார்.



</doc>
<doc id="186811" url="https://ta.wikipedia.org/wiki?curid=186811" title="வெண்ணொளி">
வெண்ணொளி

எந்த ஒளியிலிருந்து பல்வேறுபட்ட நிறங்களை (ஒளி அலைநீளங்களை) பெறமுடியுமோ அவ்வொளியே வெண்ணொளி ( White light )எனப்படும். முப்பட்டகம் ஒன்றின் வழியாக ஓர் ஒளிக் கீற்றினை சரியாக விழச்செய்தால், அது ஊதா முதல் சிகப்பு வரை பல நிறங்களாகப் பிரிகிறது. இந்த நிறங்களைக் கொடுக்கும் ஒளி வெண்ணொளி ஆகும்.

எந்த கதிர்வீச்சிலிருந்து பல்வேறுபட்ட அதிர்வெண்களையுடைய கதிர்வீச்சினைப் பெறமுடியுமோ அக்கதிர் வீச்சு வெண்கதிர் வீச்சி (White radiation) எனப்படும்.


</doc>
<doc id="186814" url="https://ta.wikipedia.org/wiki?curid=186814" title="வெப்பச் சமநிலை">
வெப்பச் சமநிலை

வெப்பச் சமநிலை (Thermal equilibrium ) என்பது சூடான ஒரு பொருள் கதிர்வீச்சு, வெப்பக் கடத்தல், வெப்ப இயக்கம் முதலிய வழிகளில் வெளியிடும் வெப்பம், அப் பொருள் வெளியிலிருந்து பெறும் வெப்பத்திற்குச் சமமாக இருந்தால் அதன் வெப்பநிலை மாறாது. அது இழக்கும் வெப்பமும் பெறும் வெப்பமும் ஒருபோல் உள்ளன. இந்நிலை வெப்பச் சமநிலை எனப்படும். இந்நிலை இயக்கச் சமநிலை (Dynamical equilibrium ) எனவும் அழைக்கப்படும்.


</doc>
<doc id="186818" url="https://ta.wikipedia.org/wiki?curid=186818" title="தடகள விளையாட்டுக் கூட்டமைப்புகளின் பன்னாட்டுச் சங்கம்">
தடகள விளையாட்டுக் கூட்டமைப்புகளின் பன்னாட்டுச் சங்கம்

தடகள விளையாட்டுக் கூட்டமைப்புக்களின் பன்னாட்டுச் சங்கம் ("International Association of Athletics Federations", ஐஏஏஎஃப்) தடகள விளையாட்டுக்களை பன்னாட்டளவில் கட்டுப்படுத்தும் ஓர் விளையாட்டு கட்டுப்பாடு அமைப்பாகும். சூலை 17, 1912 அன்று இசுடாக்ஹோமில் 17 நாடுகளின் தேசிய தடகள விளையாட்டுச் சங்கங்கள் ஒன்றுகூடிய முதல் மாநாட்டில் பன்னாட்டு அமெச்சூர் தடகள விளையாட்டுக் கூட்டமைப்பாக இது உருவானது. அக்டோபர் 1993 முதல் இதன் தலைமை அலுவலகம் மொனாக்கோவிலிருந்து இயங்குகிறது.


</doc>
<doc id="186820" url="https://ta.wikipedia.org/wiki?curid=186820" title="நாடன் பெண்ணு">
நாடன் பெண்ணு

இது 1967 ஆம் ஆண்டு வெளியான மலையாளத் திரைப்படம். நவஜீவன் பிலிம்சின் பேனரில், எம். ஓ. ஜோசப் தயாரிப்பில் வெளியானது.



</doc>
<doc id="186844" url="https://ta.wikipedia.org/wiki?curid=186844" title="கிவலீனா">
கிவலீனா

கிவலீனா அமெரிக்க ஐக்கிய நாட்டின் அலாஸ்கா மாகாணத்தில் உள்ள தீவுச் சிற்றூர் ஆகும். இத் தீவு உயர்ந்து வரும் கடல்மட்டத்தாலும் கடற்கரை அரிப்பாலும் 2025 ஆம் ஆண்டுவாக்கில் கடலால் கொள்ளப்படும் எனக் கணிக்கப்பட்டுள்ளது. 

இத் தீவில் வசிப்போர் பழங்குடியின மக்களாவர். 2010 ஆம் ஆண்டின் மக்கட்தொகைக் கணக்கெடுப்பின் படி இங்கு 377 பேர் வசித்தனர். இங்கு பள்ளிக்கூடம் ஒன்றும் மின்நிலையம் ஒன்றும் அமைந்துள்ளது.


</doc>
<doc id="186845" url="https://ta.wikipedia.org/wiki?curid=186845" title="இராமானுஜபுரம்">
இராமானுஜபுரம்

இராமானுஜபுரம், தமிழ்நாடு விருதுநகர் மாவட்டம் அருப்புக்கோட்டை ஊராட்சி ஒன்றியத்துக்குட்பட்ட ஒரு கிராமம். அருப்புக்கோட்டையிலிருந்து மதுரை செல்லும் பிரதான சாலையில் அமைந்துள்ளது. 


</doc>
<doc id="186847" url="https://ta.wikipedia.org/wiki?curid=186847" title="பாவை நூல்கள்">
பாவை நூல்கள்

பாவை என்னும் சொல் பெண்ணைக் குறிக்கும். பாவையர் பாவையை விளித்துப் பாடும் பாட்டு பாவைப்பாட்டு.


</doc>
<doc id="186849" url="https://ta.wikipedia.org/wiki?curid=186849" title="பாவைப் பாட்டு">
பாவைப் பாட்டு

பாவைப் பாட்டு என்னும் பழமையான நூல் ஒன்று இருந்ததை யாப்பருங்கலம், யாப்பருங்கலக் காரிகை ஆகியவற்றின் உரைகளால் அறிய முடிகிறது. 

பாட்டு - மேற்கோள் 


</doc>
<doc id="186850" url="https://ta.wikipedia.org/wiki?curid=186850" title="புதிய சாசனம் (நூல்)">
புதிய சாசனம் (நூல்)

புதிய சாசனம் என்னும் கிறித்தவக் காப்பியத்தை அருள்திரு வின்சென்ட் சின்னதுரை என்னும் கத்தோலிக்க குரு ஆக்கியுள்ளார். புதுக்கவிதை நடையில் ஆக்கப்பட்ட இக்காப்பியம் 2002ஆம் ஆண்டு வெளிவந்தது.

இக்காப்பியம் இயேசுவின் வரலாற்றைக் கூறுகின்ற நற்செய்தி நூல்களை அடிப்படையாகக் கொண்டுள்ளது. வானதூதர் செக்கரியா என்னும் யூத குருவுக்குத் தோன்றி இறைத் திட்டத்தை அறிவித்த நிகழ்ச்சி தொடங்கி இயேசு விண்ணேறிச் சென்ற நிகழ்ச்சி வரை இக்காப்பியத்தில் பாடப்பட்டுள்ளன. 

நூலின் 10 இயல்களில் 122 பாடல்கள் அடங்கியுள்ளன.

இக்காப்பியத்தின் ஆசிரியர் தமிழக அரசின் சிறுபான்மைக் குழுத் தலைவராகவும் சென்னையில் அமைந்துள்ள சாந்தோம் கலைத் தொடர்பு நிலையத்தின் இயக்குநராகவும் செயல்பட்டிருக்கிறார். தற்போது அகில இந்திய கத்தோலிக்க திருச்சபையின் பொதுநிலையினர் குழுவின் செயலராகப் பணியாற்றுகின்றார்.

அன்னை மரியாவின் சிறப்பைக் கூறும்போது ஆசிரியர்,
<poem>
"மரியா!"
"கால் முளைத்த யாழ்!"
"தேவ ராகத்தை மீட்டுவதற்காகவே"
"தேவன் தேர்ந்தெடுத்த தேவ மங்கை"
"யூத குலம் பெற்றெடுத்த யாக நங்கை"
</poem>
என்று பாடுகிறார்.

மனித குலத்தின் மீட்புக்காக இயேசு சிலுவையில் கொடிய மரணத்தைச் சந்தித்த காட்சி:
<poem>
"உருவப் படத்தைத் தொங்கவிடுவது போல்"
"ஆணியால் அடித்த அடியில் ஆன்மாவே துடிதுடித்துத் துள்ளியது"
"அறையப்பட்ட இயேசுவைச் சிலுவையின் தாரோடு தூக்கி"
"வேராக வெட்டிய பள்ளத்தில் நட்டார்கள்."
"மூன்று ஆணிகளோடு முழு உடலும் தொங்க,"
"பூமியின் முகத்தில் புதிய ஆணியைப் போல்"
"சிலுவை நின்றது."
</poem>

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186851" url="https://ta.wikipedia.org/wiki?curid=186851" title="பவுலடியார் பாவியம் (நூல்)">
பவுலடியார் பாவியம் (நூல்)

பவுலடியார் பாவியம் என்னும் கிறித்தவக் காப்பியத்தை பாவலர் ம. யோவேல் என்னும் ஜோயல் டேவிட்சன் சாமுவேல் படைத்துள்ளர். இக்காப்பியம் 2003இல் வெளியானது.

பெரும்பாலான கிறித்தவக் காப்பியங்கள் விவிலியத்தை அடிப்படையாகக் கொண்டு, இயேசுவின் வாழ்க்கை, போதனை பற்றியும், அன்னை மரியா, யோசேப்பு போன்றோரின் சிறப்புப் பற்றியும் அமைந்தவை. புதிய ஏற்பாட்டுத் தொகுப்பில், இயேசுவின் போதனைகளுக்குப் பிறகு, மிக விரிவான போதனை வழங்குபவர், புனித பவுல். அவருடைய வரலாறு மற்றும் நற்செய்திப் பணி, போதனை ஆகியவற்றை உள்ளடக்கி இக்காப்பியம் பாடப்பட்டுள்ளது. 

யூத மதத்தில் மிகுந்த பிடிப்புக் கொண்டவராய் வாழ்ந்த சவுல் கிறித்தவர்களைத் துன்புறுத்தியவர். ஒருமுறை கிறித்தவர்களைச் சிறைப்பிடித்து வர அவர் சென்றபோது, ஓர் அதிசய ஒளிப்பிழம்பு அவர்முன் தோன்றவே அவர் கண்கள் குருடாகிப் போயின. அப்பொழுது அவருக்கு இயேசுவின் காட்சி கிடைத்தது. இயேசு அவரைத் தேர்ந்தெடுத்து தம் நற்செய்தியை உலகெங்கும் அறிவிக்க அவருக்குப் பொறுப்பு அளித்தார். இயேசுவை எதிர்த்துச் செயல்பட்ட சவுல் அன்றிலிருந்து இயேசுவின் பிரமாணிக்கமான சீடனாக, பவுல் என்னும் பெயரேற்று, புது மனிதராக மாறினார். கி.பி. முதல் நூற்றாண்டுக் காலத்தில் உரோமைப் பேரரசு பரவியிருந்த பல பகுதிகளுக்கும் சென்று பவுல் இயேசுவின் நற்செய்தியை அறிவித்து, பல கிறித்தவ சமூகங்களை உருவாக்கினார். அச்சமூகங்களுக்கு அவர் எழுதிய கடிதங்கள் புதிய ஏற்பாட்டில் இடம் பெற்று, இன்றும் ஆன்ம வாழ்வுக்கு, வளமூட்டும் உணவாக உள்ளன.

இக்காப்பியத்தில் இளமைக் காண்டம், மனமாற்றக் காண்டம், பணிபுரி காண்டம், வெற்றிக் காண்டம் என்னும் உட்பிரிவுகள் உள்ளன. இளமைக் காண்டம் ஐந்து படலங்களையும், மனமாற்றக் காண்டம் மூன்று படலங்களையும், பணிபுரி காண்டம் முப்பத்தேழு படலங்களையும், வெற்றிக் காண்டம் பன்னிரண்டு படலங்களையும் பெற்றுள்ளன. மொத்தம் ஐம்பத்தேழு படலங்களில் 2697 பாடல்கள் இடம்பெற்றுள்ளன.

பவுல் பற்றிய இக்காப்பியம் உண்மை நிகழ்ச்சிகளை அடிப்படையாகக் கொண்டது என்பதை ஆசிரியர் வலியுறுத்திக் கூறுகிறார்:
<poem>
"இளமையிலே சவுலென்னும் பெயரைக் கொண்டான்"
"வளமையுறு தமக்குநிகர் கிறித்தோர் தம்மை"
"தளர்வுறவே ஒளிக்காட்சி வழியில் பெற்று" 
"வளர்சமயம் உய்க்கவதன் வளர்ச்சிக்காக"
</poem>

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186874" url="https://ta.wikipedia.org/wiki?curid=186874" title="எம்எஸ்-டொஸ்">
எம்எஸ்-டொஸ்

எம்எஸ்-டொஸ் அல்லது எம்எஸ்-டாஸ் ("MS-DOS", ; "Microsoft Disk Operating System" - "மைக்ரோசாப்ட் வட்டு இயக்கு தளம்") என்பது எக்ஸ்86 அடிப்படையிலான தனி மேசைக் கணினிகளுக்கான இயக்கு தளம் ஆகும். இது டாஸ் வகை இயக்கு தளங்களுக்காக அதிகம் பாவிக்கப்பட்டதும், 1980 முதல் 1990கள் வரையில் ஐபிஎம் தனி மேசைக் கணினி முதன்மை இயக்கு தளமும் ஆகும். பின்பு வரைகலை பயனர் இடைமுகம் இயக்கு தளங்களில் அறிமுகமானதும், குறிப்பாக மைக்ரோசாப்ட் விண்டோசு இயக்கு தளத்தின் பல்வேறு உற்பத்திகளினால் இது பின்தள்ளப்பட்டது. 


</doc>
<doc id="186882" url="https://ta.wikipedia.org/wiki?curid=186882" title="பகவத் கீதை வெண்பா">
பகவத் கீதை வெண்பா

பகவத் கீதை வெண்பா பகவத் கீதையின் தமிழ் மொழிபெயர்ப்பு. 14 ஆம் நூற்றாண்டில் வாதிகேசரி - அழகிய மணவாளப் பெருமாள் ஜீயர் என்பவரால் இயற்றப்பட்டது. இது வெண்பாவால் ஆன நூல். பாயிர பெண்பாக்கள் 13. நூல் வெண்பாக்கள் 223. இந்த நூலுக்குப் பதினெட்டு ஓத்து என்னும் பெயரை நூலாசிரியர் சூட்டியுள்ளார். 

இந்த நூல் விசிட்டாத்துவைதம் நெறியைக் காட்டுவது. இந்தக் கருத்தை விளக்கும் செய்திகளை கொண்ட பகுதிகள் மட்டும் பகவத் கீதையிலிருந்து மொழிபெயர்க்கப்பட்டு இந்த நூல் உருவாக்கப்பட்டுள்ளது. 
இராமானுசரின் மாபாடியத்தைப் பின்பற்றிப் பாடியதாகச் சொல்லும் பாடல்
ஆசிரியர் பெயரைக் குறிப்பிடும் பாடல்


</doc>
<doc id="186883" url="https://ta.wikipedia.org/wiki?curid=186883" title="வாதிகேசரி - அழகிய மணவாளப் பெருமாள் ஜீயர்">
வாதிகேசரி - அழகிய மணவாளப் பெருமாள் ஜீயர்

வாதிகேசரி - அழகிய மணவாளப் பெருமாள் ஜீயர் 14 ஆம் நூற்றாண்டில் வாழ்ந்தவர். பெரியவாச்சான் பிள்ளையிடம் தளிகை செய்பவராய் திருவரங்கத்தில் வாழ்ந்தவர். மணவாளர் என்பது இவரது இயற்பெயர். வரதராசர் எனவும் பிற்காலத்தில் இவரைப் போற்றினர். 'சொட்டை அழகிய மணவாள முனி' என்பது இவரது ஊர்ப்பெயருடன் கூடிய பெயர். இவர் பரசமயவாதிகளை வென்றதால் 'வாதிகேசரி' என்னும் அடைமொழியுடன் இவரைக் குறிப்பிடலாயினர். 
சமையல் வேலை செய்துகொண்டிருந்தபோது இவர் சற்றும் கல்வி அறிவு இல்லாதவராக இருந்தார். பெரியவாசான் பிள்ளையின் மாணாக்கர்கள் படித்துக்கொண்டிருந்தனர். ஒருநாள் இவர் அவர்களைப் பார்த்து "என்ன படிக்கிறீர்கள்" என்று கேட்டார். "முசலகிசலயம் படிக்கிறோம்" என ஒருவர் கூறி இவரை ஏளனம் செய்தார். ஒருநாள் பெரியவாச்சான் பிள்ளை தம் மாணாக்கர்கள் என்ன செய்துகொண்டிருக்கிறார்கள் என இவரை வினவினார். "அவர்கள் முசலகிசலயம் படித்துக்கொண்டிருக்கிறார்கள்" என்று இவர் விடை பகர்ந்தார்.

பெரியவாச்சான் பிள்ளை இவரது நிலைமைக்கு இரங்கினார். தமிழ், வடமொழி ஆகிய இரண்டையும் இவருக்குக் கற்றுத்தந்தார். எழுத்து முதல் தொடங்கிக் 'காவிய நாடகாலங்கார சப்த தர்க்க பூர்வோத்தர மீமாம்சம்' ஆதி எல்லாச் சாத்திரங்களையும் சொல்லிக்கொடுத்தார். அப்போது இந்த அழகிய மணவாளப் பெருமாளுக்கு அகவை 32. எனினும் நன்கு கற்றார். கலைவல்லுநர் ஆனார். 'முசலகிசலயம்' என்னும் நூலை வடமொழியில் எழுதித் தம்மை ஏளனம் செய்த மாணாக்கரிடம் கொடுத்து அவரை நாணும்படி செய்தார்.

வாதிகேசரி - அழகிய மணவாளப் பெருமாள் ஜீயர் எழுதிய நூல்கள:


<poem>முசலகிசலயம் 
தத்துவ தீபம்
தீபப் பிரகாசிகை
தத்துவ நிரூபணம்
தத்துவ சங்கிரகம்
தத்துவ பூஷணம்
ஞானாவரணம் முதலானவை</poem>



</doc>
<doc id="186886" url="https://ta.wikipedia.org/wiki?curid=186886" title="மணவாளமாமுனி">
மணவாளமாமுனி

மணவாள மாமுனிகள் வைணவப் பெரியார்களுள் ஒருவர். இராமானுசர் மற்றும் நம்மாழ்வாரோடு ஒப்பு வைத்தெண்ணப்படுபவர். இவர் 1370 ஆம் ஆண்டு திருநெல்வேலி மாவட்டத்தில் அமைந்துள்ள நம்மாழ்வார் பிறந்த குருகூர் அல்லது ஆழ்வார்திருநகரி பகுதியில் அழகியமணவாள பெருமாள் நாயனார் எனும் இயற்பெயருடன் பிறந்தார். 73 திருநட்சத்திரம் (ஆண்டுகள்) வாழ்ந்து உயிர் வாழ்ந்தார்.

பதினாறு வயதினில் மணம் முடிக்கும் முன் வேத, வேதாந்தங்களையும், நாலாயிர திவ்யப் பிரபந்தத்தையும் தன்னுடைய தகப்பனாரிடமும் பாட்டானாரிடமும் கற்றார்.

தமிழகத்தில் வைணவத்தைப் பரப்பும் பொருட்டு இவரே வானமாமலை ஜீயர் உள்ளிட்ட ஜீயர் பொறுப்புகளையும், அஷ்டதிக் கஜங்களையும் (எட்டுப்பேர் அடங்கிய குழு) உருவாக்கினார்.

சுவாமி இராமானுசர் மீது அளவுகடந்த பக்தி கொண்ட இவர், நாதமுனிகள் தொகுத்த ஆழ்வார்களின் திவ்யப் பிரபந்தத்தோடு, இராமானுச நூற்றந்தாதியும் சேர்த்து நாலாயிர திவ்வியப் பிரபந்தம் என அழைக்கும்படி அருளினார். 

யதிராஜ விம்சதி, உபதேச ரத்தின மாலை, திருவாய்மொழி நூற்றந்தாதி, இயல் சாத்து, திருவாரதன கிரமம், ஸ்ரீ தேவராஜ மங்களம், ஸ்ரீகாஞ்சி தேவப்பெருமாள் தோத்திரம், ஆர்த்தி பிரபந்தம் உட்பட (பிள்ளை லோகாசாரியாரின்) ரகசிய கிரந்தகளுக்கும், அருளாள பெருமாள் எம்பெருமானாரின் ஞான மற்றும் ப்ரமேய சாரத்திற்கும், பெரியாழ்வார் திருமொழி ,(செல்லரித்து போன கடைசி சில பாசுரங்கள் மட்டும்) இராமானுச நூற்றந்தாதி ஆகியவற்றின் விளக்கவுரை உட்பட பத்தொன்பது நூல்களை எழுதியுள்ளார்.

வடமொழியில்
தமிழில்


வடகலை தென்கலை
என்பது.






</doc>
<doc id="186900" url="https://ta.wikipedia.org/wiki?curid=186900" title="கோளவுயிரி">
கோளவுயிரி

கோளவுயிரி அல்லது கோளவுரு பாக்டீரியா அல்லது கொக்கசு (Coccus) எனப்படுவது கோள வடிவான உருவம் கொண்ட பாக்டீரியா ஆகும். பாக்டீரியாக்கள் உருவவியல் அடிப்படையில், மூன்று வகையாகப் பிரிக்கப்படும்போது, அவற்றில் ஒரு வகையாக இந்தக் கோளவுயிரி என்ற சொல் பயன்படுத்தப்படுகின்றது. ஏனைய இரு வகைகளும் கோலுயிரி, சுருளியுயிரி என்பனவாகும். 

எல்லா பாக்டீரியாக்களையும் போலவே ஒவ்வொரு தனித்த கோள வடிவான பாக்டீரியாவும் ஒரு தனித்த உயிரினமாகும். ஆனாலும் பல சமயங்களில் அவை ஒன்றாக இணைந்து கூட்டாகக் காணப்படும். அவை இணைந்திருக்கும் விதத்தைப் பொறுத்து, அவற்றிற்கு வெவ்வேறு பெயர்கள் வழங்கப்படுகின்றது. இரு கோளவடிவ பாக்டீரியாக்கள் இணைந்திருக்கையில் இருகூற்றுத் தொகுதி (டிப்ளோகொக்கசு - Diplococcus) என அழைக்கப்படும். இந்த வகையான பாக்டீரியாக்கள் வெவ்வேறு பேரினங்களில் காணப்படுகின்றது. நான்கு இணைந்திருக்கையில், அது நால்கூற்றுத் தொகுதி (டெட்ராட் - Tetrad) என அழைக்கப்படும். சிலசமயம் எட்டு கோளவடிவான பாக்டீரியாக்கள் இணைந்து ஒரு கனசதுர வடிவில் காணப்படும். இது Sarcina என்று அழைக்கப்படும் பேரினத்தைச் சேர்ந்தவையாக இருக்கின்றன. Streptococcus என்றழைக்கப்படும் பேரினத்தைச் சேர்ந்தவை மணிமாலை போன்று சங்கிலி வடிவில் அமைந்திருக்கும். Staphylococcus எனும் பேரினத்தைச் சேர்ந்தவை திராட்சைக் கொத்துப் போன்ற வடிவில் பல கோளவுரு பாக்டீரியாக்கள் இணைந்த தோற்றத்தைக் கொண்டிருக்கும். 


</doc>
<doc id="186903" url="https://ta.wikipedia.org/wiki?curid=186903" title="சுருளியுயிரி">
சுருளியுயிரி

சுருளியுயிரி அல்லது சுருளியுரு பாக்டீரியா (Spirillum) எனப்படுவது நுண்ணுயிரியலில், திருகப்பட்டிருப்பதைப் போல் சுருளி வடிவில் அமைந்திருக்கும் பாக்டீரியாக்களைக் குறிக்கும். பாக்டீரியாக்கள் உருவவியல் அடிப்படையில், மூன்று வகையாகப் பிரிக்கப்படும்போது, அவற்றில் ஒரு வகையாக இந்தக் சுருளியுயிரி என்ற சொல் பயன்படுத்தப்படுகின்றது. ஏனைய இரு வகைகளும் கோலுயிரி, கோளவுயிரி என்பனவாகும்.

இவை Spirillaceae குடும்பத்தைச் சார்ந்த கிராம்-எதிர் பாக்டீரியாக்கள் ஆகும்]]).. இவை பொதுவாக இரு முனைகளிலும் கொத்தாக இருக்கும் நகரிழைகளைக் கொண்டிருப்பதனால், இலகுவாக அசையும் திறன் கொண்டவையாக இருப்பதுடன், காற்றுவாழ் உயிரினங்களாக இருக்கின்றன 


</doc>
<doc id="186909" url="https://ta.wikipedia.org/wiki?curid=186909" title="சோழியர்">
சோழியர்

சோழிய குல அந்தணர்:சோழியர் என்றழைக்கப்படுவோர் பிராமணர் சமூகத்தின் ஒரு பிரிவினர் ஆவர்.இவர்கள் சோழ நாட்டை சேர்ந்த ஆதி அந்தணர்கள்,ஆதலால் சோழியர்கள் என்று அழைக்கப்படுகிறார்கள்.
தற்காலத்தில் இவர்கள் சோழிய ஐயர், சோழிய ஐயங்கார் என இரு பிரிவுகளில் பல உட்பிரிவுகளாக உள்ளனர்.






</doc>
<doc id="186927" url="https://ta.wikipedia.org/wiki?curid=186927" title="தேவபுரம்">
தேவபுரம்

வசந்தபுரம் யாழ்ப்பாணத்திலிருந்து நான்கு கிலோமீட்டர்கள் தொலைவில் உள்ள ஒரு கிராமம். இது கொழும்புத்துறைக்கு அருகில் உள்ள கடற்கரையோரக் கிராமமாகும். இக்கிராமம் ஒரு மீள்குடியேற்றப்பட்ட கிராமமாகும். ஆயிரத்துத் தொளாயிரத்து தொன்னூற்று ஐந்தாம் ஆண்டு உள்நாட்டுப் போர் காரணமாக இடம்பெயர்ந்த மக்கள் இரண்டாயிரத்துப் பத்தாம் ஆண்டு ஆவணி மாதம் இங்கு மீள் குடியமர்ந்தனர்.


</doc>
<doc id="186932" url="https://ta.wikipedia.org/wiki?curid=186932" title="திருத்தொண்டர் காப்பியம்">
திருத்தொண்டர் காப்பியம்

திருத்தொண்டர் காப்பியம் என்னும் கிறித்தவக் காப்பியத்தை சூ. இன்னாசி என்னும் புலவர் படைத்துள்ளார். 2007இல் காவ்யா பதிப்பகத்தாரால் வெளியிடப்பட்ட இக்காப்பியம் அருளாளர் தேவசகாயம் பிள்ளையின் வரலாற்றையும் அவர் கிறித்தவ நம்பிக்கையின் பொருட்டு தம் உயிரை பலியாக்கியதையும் எடுத்துரைக்கிறது.

தேவசகாயம் பிள்ளை (Blessed Devasahayam Pillai) இன்றைய குமரி மாவட்டத்தின் நட்டாலம் கிராமத்தில் (முன்னாள் திருவிதாங்கூர் இராச்சியம்) 1712இல், ஏப்பிரல் 23ஆம் நாள் நாயர் குல இந்துக் குடும்பத்தில் பிறந்து, கத்தோலிக்க கிறித்தவ சமயத்தைத் தழுவி மறைச்சாட்சியாக உயிர்துறந்தார். அவரது இயற்பெயர் நீலகண்ட பிள்ளை. கத்தோலிக்க சபையில் திருமுழுக்குப் பெற்றபோது அவருக்கு "கடவுளின் கருணை" என்னும் பொருள்படும் "லாசர்" (Lazarus) என்னும் பெயர் வழங்கப்பட்டது. அதுவே தமிழில் "தேவசகாயம்" என்று வழங்கப்படுகிறது.

தம் மறை நம்பிக்கையில் சாவு வரை உறுதியாக இருந்து, துன்பங்கள் பலவற்றிற்கு இடையேயும் துணிவோடு வாழ்ந்த இவர் கத்தோலிக்க கிறித்தவர்களால் ஒரு மறைச்சாட்சியாக (martyr) கருதப்படுகின்றார். இவர் 1752ஆம் ஆண்டு சனவரி 14ஆம் நாள், ஆரல்வாய்மொழியில் உள்ள காற்றாடி மலை என்னும் இடத்தில் அன்றைய திருவிதாங்கூர் ஆட்சியாளர்களின் ஆணைப்படி சுட்டுக் கொல்லப்பட்டார்.

அவர் இறந்த இடத்திற்குச் சென்று மக்கள் இறைவேண்டல் நடத்தத் தொடங்கினார்கள். இவ்வாறு, அதிகாரப்பூர்வமாக "மறைச்சாட்சி" என்னும் பட்டம் அவருக்கு வழங்கப்படுவதற்கு முன்னரே பொதுமக்கள் பார்வையிலும் செயல்பாட்டிலும் அவர் மறைச்சாட்சியாகவே கருதப்பட்டார். அவரைக் கத்தோலிக்க திருச்சபை அதிகாரப்பூர்வமாக மறைச்சாட்சி என்றும் "முத்திப்பேறு பெற்றவர்" (அருளாளர் - Blessed) என்றும் 2012, திசம்பர் 2ஆம் நாள் பிரகடனம் செய்தது.

தேவசகாயம் பிள்ளையின் வரலாற்றை உரைநடையாகவும், நாட்டுப்புற இலக்கிய வடிவங்களான கும்மி, சிந்து, அம்மானை, தெருக்கூத்து, நாடகம் போன்ற ஆகிய வகைகளிலும் பலர் ஆக்கியுள்ளனர்.

"திருத்தொண்டர் காப்பியம்" என்னும் தலைப்பில் சூ. இன்னாசி தேவசகாயம் பிள்ளையைப் பாட்டுடைத் தலைவராகக் கொண்டு மரபுக் கவிதை நெறிபிறழாமல் விரிவான வகையில் ஆக்கியுள்ளார்.

"திருத்தொண்டர் காப்பியம்" வடித்த புலவர் சூ. இன்னாசி என்பவர் பாளையங்கோட்டை தூய சவேரியார் கல்லூரியில் முதுகலைத் தமிழ்த்துறை உயராய்வு மையத்தின் தலைவராகவும், சென்னைப் பல்கலைக்கழகத்தில் கிறித்தவத் தமிழ் இலக்கியத்துறைத் தலைவராகவும் பணியாற்றியவர். அகராதி, இலக்கணம், இலக்கியம், மொழியியல், திறனாய்வு, ஒப்பாய்வு போன்ற பல்துறைப் புலமை சான்ற அறிஞர். 

சூ. இன்னாசி எழுதிய "திருத்தொண்டர் காப்பியம்" எனும் சிறந்த இலக்கியப் படைப்பு தமிழ்நாடு அரசின் தமிழ் வளர்ச்சித் துறையின் 2007 ஆம் ஆண்டுக்கான சிறந்த நூல்களில் மரபுக்கவிதை எனும் வகைப்பாட்டில் பரிசு பெற்றிருக்கிறது.

தமிழ்க் காப்பியத்திற்கான எல்லாக் கூறுகளையும் முழுமையாகக் கொண்டு விளங்குகின்ற கிறித்தவக் காப்பியம் "திருத்தொண்டர் காப்பியம்" ஆகும். இதில் தன்னேரில்லாத் தலைவன் உண்டு, களவு, கற்பு, ஊடல், கூடல் போன்ற அக இலக்கிய மரபுகளும் உண்டு.

திருத்தொண்டர் காப்பியம் இளமைக் காண்டம், தலைமைக் காண்டம், பொறுமைக் காண்டம், இறைமைக் காண்டம் என்னும் நான்கு காண்டங்களைக் கொண்டது. ஒவ்வொரு காண்டமும் பத்துப் பத்து படலங்களைப் பெற்று நாற்பது படலங்களில் 4135 பாடல்களைக் கொண்டதாய் இக்காப்பியம் அமைந்துள்ளது.

இக்காப்பியத்தை சூ. இன்னாசி தமிழ் இலக்கிய மரபுக்கு ஏற்ப, மரபு மாறாத யாப்பு வடிவத்தில் ஆக்கியுள்ளார். ஆயினும், மொழி நடை எளிமையாய் உள்ளது. இயற்கை வருணனைகள், அகத் துறைச் செய்திகள், அணி நலன்கள், உவமை, உருவகம், பழமொழி, மரபுத் தொடர்கள், திருக்குறள், தமிழ் இலக்கியச் செய்திகள், விவிலிய வரலாறுகள், கருத்துகள் யாவும் இடம் பெறும் சங்கமமாக இக்காப்பியம் உள்ளது.

ஒரு சிறு குருவி மரத்தில் தொங்கும் மாபெரும் பலாப்பழத்தைத் தன் சிறு அலகால் தூக்கி தன் கூட்டிற்குள் கொண்டு செல்ல நினைக்கும் முயற்சி போன்றதே திருத்தொண்டர் காப்பியம் படைக்க முற்பட்டதும் என்று இவர் அவையடக்கமாகப் பாடுகிறார்:
<poem>
"குருவியதன் சிற்றலகால் பலவின் சுளையைக்"
"குருவியதும் அதன்பழத்தை முழுது மாகக்"
"திருத்தொண்டர் திருச்சரிதை பலவின் பழமே"
"மருள்நீக்கி மயக்கறுப்பார் இருப்ப தாலே"
</poem>

நாட்டுவளத்தையும் நகர்வளத்தையும் காப்பியம் வருணிப்பது மரபு. திருத்தொண்டர் காப்பியத்தில் காப்பியத் தலைவன் பிறந்து வளர்ந்த நாஞ்சில் நாட்டு வளம் இவ்வாறு வருணிக்கப்படுகிறது:

<poem>
"திருவார்ந்த நாஞ்சில் நிலம் எந்த நாளும்"
"திருவளர்காண் மலைமுகட்டில் தந்தக் குன்று"
"கருநிறமாம் மேகமதும் மின்னல் கண்ணால்"
"மருதநில விளைபொருள்கள் மலையில் தோன்றும்"

</poem>

கம்பன் இலங்கையை வருணிக்கும்போது,

<poem>
"நித்த நியமத் தொழிலராய் நிறையும் ஞானத்து"
"உத்தமர் உறங்கினர் யோகியர் துயின்றார்"
"மத்த மதவெங்களிறு உறங்கின மயங்கும்"
"பித்தரும் உறங்கினர் இனிப்பிரிது என்னாம்"
</poem>
என்று கூறுவதைப் போல, இன்னாசியும்
<poem>
"கூட்டுக்குள் புழுவுறங்கும் புள்ளுறங்கும்"
"பாட்டுக்குள் பண்ணுறங்கும் பொருளுறங்கும்"
"நாட்டுக்குள் அறம்உறங்கும் முறையு றங்கும்"
</poem>
என்று பாடுகிறார்.

மலைமுகட்டிலிருந்து ஓடிவரும் அருவிக்காட்சியைக் காண்கின்ற புலவர் உள்ளத்தில் கீழ்வரும் சிந்தனைகள் எழுகின்றன:
<poem>
"அடர்காட்டின் நடுவினிலே செல்லும் ஒற்றை"
"படர்கூந்தல் நடுவினிலே தலையின் பின்னப்"
"மடல்தாழைப் பச்சைக்கிடைப் பூத்துநிற்கும்"
"கடல்நிலத்தின் நடுவே வெண்மையாகக்"
</poem>

இளங்கோவடிகள் தாம் படைத்த சிலப்பதிகாரத்தில் கண்ணகியைக் கோவலன், மலையிடைப் பிறவா மணியே, அலையிடைப் பிறவா அமுதே, யாழிடைப் பிறவா இசையே என்றெல்லாம் கூறித் தன்னிலை மயங்குவான். அதுபோல் திருத்தொண்டர் காப்பியத்தில்,
<poem>
"பருவத்தில் முதிர்கனியே நீதான் என்றான்"
"பெருக்கெடுக்கும் உணர்வலையே நீதான் என்றான்"
"கருவத்தில் எனைவீழ்ப்பாய் நீதான் என்றான்"
"உருக்கி வார்த்த பொற்குடமே நீதான் என்றான்"
</poem>
என்று ஆசிரியர் பாடுகிறார்.

இங்கே தலைவன் தலைவியையும், தலைவி தலைவனையும் கூடல் மொழிகளாகப் புகழ்ந்துரைப்பதாக ஆசிரியர் நவில்கிறார். சங்க இலக்கியத் தலைவி கூடல் உவகையில் தலைவனை நேரடியாகப் புகழ்வது மரபாகப் பாடப்பெறவில்லை. ஆயினும் திருத்தொண்டர் காப்பியத் தலைவனும் தலைவியும் பதினெட்டாம் நூற்றாண்டைச் சார்ந்தவர்கள் ஆதலின் கால மாறுபாட்டிற்கு ஏற்ப ஆசிரியர் மரபு மாற்றத்தை மேற்கொண்டிருப்பதாகக் கொள்ளமுடிகிறது. 

இன்றைய அரசியல் மற்றும் சமூகப் போக்குகளில் நிலவும் சீர்கேடுகளை அடையாளம் காணும் கவிஞர், அச்சீர்கேடுகள் இல்லாத புத்துலகம் ஒன்றைப் படைக்க விரும்புகிறார்:

<poem>
"கொடிகள் இல்லை கட்சிகள் இல்லை"
"வெடிகள் இல்லை வெறித்தனம் இல்லை" 
"தடிகள் இல்லை அடியாள் இல்லை"
"மடியால் துயிலும் மனிதரும் இல்லை"
</poem>

திருத்தொண்டர் காப்பியத்தைப் பாடிய நூலாசிரியர் ஆங்காங்கே அறிவியல் செய்திகளையும் இணைத்துச் செல்கிறார். கதிரவன் எரிகின்ற தீப்பிழம்பு ஆதலால் தானாகவே வெப்பத்தையும் ஒளியையும் உமிழ்கின்றது. ஆனால் நிலவோ கதிரவனின் செயலால் தன் மீது படுகின்ற ஒளியை எதிரொளித்து மண்ணுலக்குக் குளிர்ச்சியான ஒளியை இரவில் வழங்குகிறது. இதை, 

<poem>
"கடன்வாங்கிக் கடன் கொடுத்தார் கெட்டார் என்பார்"'
"கடனென்றால் வெப்பமாகும் கொடையோ என்றால்"
"சுடரொளிதான் வெப்பத்தைக் கடனாய் வாங்கிச்"
"தடம்பதித்த கொடையாளர் இந்த உலகில்"
</poem>
என்று கவிஞர் வருணிக்கின்றார். மேலும்,

<poem>
"தீயுமிழும் கதிரொளியைத் தன்னுள் வாங்கித்"
"தாயுளம்போல் தரணிக்கே இன்பம் நல்கும்"
</poem>
என்னும் வரிகளில் ஈகையின் பெருமை அறிவியல் உருவகத்தின் வழி வெளிப்படுகிறது.

காப்பிய இலக்கணத்தை முழுமையாகத் தழுவி ஒரு கிறித்தவ இலக்கியத்தை உருவாக்கிய பெருமை சூ. இன்னாசியைச் சாரும்.

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186936" url="https://ta.wikipedia.org/wiki?curid=186936" title="அலாவுதீன் கில்சி">
அலாவுதீன் கில்சி

அலாவுதீன் கில்ஜி பிறப்பு: ? - இறப்பு: 1316. இயற் பெயர்: சுனா கான் கில்சி (Juna Khan Khilji). இந்தியாவை ஆண்ட இரண்டாவது துருக்கி-ஆப்கானிய கலப்பினத்தை சேர்ந்தவர். கில்ஜி குல சுல்தான்களில் மிகவும் வலுவான ஆட்சியாளர். ஜலாலுதீன் கில்சிக்குப் பின் 1296 முதல் 1316 முடிய இருபது ஆண்டுகள், தில்லி சுல்தானகத்தை ஆண்டவர். 

சித்தூர் (மேவார்) நாட்டு பட்டத்து அரசி பத்மினியின் அழகை கேள்விப்பட்டு, பத்மினியை அடையும் நோக்கில் மேவார் கோட்டை மீது அலாவுதீன் கில்சி 1303ல் படை எடுத்த விவரங்கள் ”மாலிக் முகமது செய்சி ” (Malik Muhamad Jaysasi) என்பவர் ’அவதி ’ மொழியில் 1540ல் ’ பத்மாவதி ’ எனும் தலைப்பில் கவிதை நூல் இயற்றியுள்ளார்.

அலாவுதீன் கில்சி அறிவு மிக்கவர். எதையும் திட்டமிட்டு செயல் படுபவர். போர்க்களங்களில் தனது படையணிகளை நடத்திச் செல்வதில் கைதேர்ந்தவர். முரட்டு மங்கோலியர்கள் மீது எதிர் தாக்குதல் நடத்தி இந்திய துணை கண்டத்திலிருந்து மங்கோலியர்களை விரட்டி அடித்தவர்களில் குறிப்பிடத்தக்கவர் சுல்தான் அலாவுதீன் கில்சி. மேலும் மங்கோலியர்களை, ஆசிய மைனர் என்றழைக்கப்படும் (தற்கால துருக்கி) வரை படையெடுத்து சென்று தாக்கி விரட்டிய பெருமை அலாவுதீன் கில்சிக்கு மட்டுமே உண்டு.

அலாவுதீன் கில்சி, தனது அரசை மங்கோலியர்களின் கொடூர அதிரடி தாக்குதல்களிலிருந்து காத்துக் கொள்ள வடமேற்கு எல்லைபுற பகுதி நெடுகிலும் கோட்டை கொத்தளங்கள் அமைத்து, காவலுக்கு பெரும் படையணிகள் நிறுத்தினார். மங்கோலியர்களுக்கு எதிராக 1298ல் ’சலந்தரில்’ நடந்த போரிலும், 1299ல் கில்லியில் நடந்த போரிலும், 1305ல் அம்ரோகாவில் நடந்த போரிலும், 1306ல் இராவி ஆற்றாங்கரையில் நடந்த போரிலும் அலாவுதீன் கில்சி வெற்றி பெற்றார். தனது இருபது ஆண்டு கால ஆட்சியில் பல போர்க்களங்களில் வெற்றி வாகைசூடி, தனது தில்லி சுல்தானகத்தை படிப்படியாக விரிவாக்கினார். 1305ல் மங்கோலியர்களின் கட்டுப்பாட்டில் இருந்த ஆப்கானித்தான் மீது படையெடுத்து கடுந்தாக்குதல் நடத்தி, மங்கோலியர்களை ஆப்கானிசுதானை விட்டு விரட்டி அடித்து ஆப்கானை தில்லி சுல்தானகத்துடன் இணைத்துக் கொண்டார்.

அலாவுதீன் கில்சி, குசராத்து மீது படையெடுத்து செல்ல தனது இரண்டு படைத்தலைவர்களான, உலுக்கான் மற்றும் நுசுரத் கான் என்பவர்கள் தலைமையில் இரண்டு படையணிகள் இரண்டு பக்கமாக அனுப்பினார். நுசுரத் கான் 24. 02. 1299ல் தனது படைகளை தில்லியிலிருந்து குசராத்திற்கு நேர்வழியில் நடத்திச் சென்றார். உலுக்கான் தனது படைகளை, தில்லியிலிருந்து சிந்து நாட்டின் வழியாக குசராத்து நோக்கிச் சென்றான். 

இறுதியாக இரு படைத்தலைவர்களும் சித்தூர் எனும் இடத்தில் ஒன்று சேர்ந்தனர். இவர்களது படை, ’வனசா’ (Vanasa) ஆற்றைக் கடந்து ‘இராவோசா’ (Ravosa Fort) எனும் கோட்டையை இராசபுத்திரர்களிடமிருந்து கைப்பற்றினர். பின்னர் குசராத்து மன்னர் வகேலா குலத்தின் (Vaghela Dynasty) இரண்டாம் கர்ணதேவ வகேலாவுடன் நடந்த போரில், கர்ணதேவன் தோற்று தனது மகள் தேவலா தேவியுடன் தேவகிரியை நோக்கி தப்பி ஓடிவிட்டார். அலாவுதீன் கில்சியின் படைகள் குசராத்தைக் கைப்பற்றி, அங்கிருந்த சோமநாதபுரம் (குசராத்து) சிவன் கோயிலை உடைத்தெறிந்தனர். மேலும் துவாரகையில் இருந்த கிருட்டிணன் கோயிலையும் இடித்து தரைமட்டம் ஆக்கினர். அரண்மனை மற்றும் கோயில்களின் கருவூலங்களில் இருந்த பெருஞ்செல்வங்களை கொள்ளையடித்துச் சென்றனர்.

அத்துடன் நில்லாது, குசராத்து மன்னன் இரண்டாம் கர்ணதேவ வகேலாவின் பட்டத்தரசி கமலாதேவியை, கில்சியின் படைத்தலைவர்கள் சிறை பிடித்து அலாவுதீன் கில்சியின் முன் நிறுத்தினர். கில்சி, கமலாதேவியின் அழகில் மயங்கி, அவளை இசுலாமிய சமயத்திற்கு வலுக்கட்டாயமாக மதம் மாற்றி அவளது ஒப்புதல் இன்றி கில்சி அவளை திருமணம் செய்துகொண்டு, பட்டத்தரசியாக்கிக் கொண்டார்.

அலாவுதீன் கில்சியின் பல மனைவிகளில் ஒருத்தியான ’சிம்னா’ என்பவர், முகமது சா என்ற படைத் தலைவருடன் (அலாவுதீன் கில்சியின் அண்ணன் மகனும், தில்லியின் முதல் சுல்தானுமான சலாலுதீன் கில்சி என்பவரை கொன்று, அலாவுதீன் கில்சியை தில்லி சுல்தானாக கொண்டுவருவதற்கு சதி திட்டம் தீட்டியவர்தான் இந்த முகமது சா) கூட்டு சேர்ந்து அலாவுதீன் கில்சியை கொன்று நாட்டை கைப்பற்ற வேண்டும் என்று சதித்திட்டம் தீட்டினர். இந்த சதி திட்டத்தை தனது உளவாளிகள் மூலம் அலாவுதீன் கில்சி அறிந்து கொண்ட செய்தியை அறிந்த முகமது சா உடனடியாக தில்லியை விட்டு தப்பி ஓடி, இராசபுதன அரசர்களில் உறுதியான கோட்டைகள் மற்றும் அதிக படைபலம் மிக்க இராசபுத்திர அரசன், ரந்தம்பூர் கோட்டையின் (பிருதிவிராசு) சௌகான் குல அரசன், அமிர் தேவனிடம் (Hamir Dev) அடைக்கலம் புகுந்தார். (1290ல் தில்லியின் முதல் சுல்தான் என்ற பெயர் படைத்த ’சுல்தான் சலாலுதீன் கில்சி (’Sultan Jalaluddin Khilji) என்பவர், இராசபுதனத்தின் இரந்தம்பூர் கோட்டையை பல ஆண்டுகள் முற்றுகையிட்டும் கைப்பற்ற முடியாது தில்லிக்கு திரும்பிச் சென்றவர் என்பது குறிப்பிடதக்கது) 

இதனை அறிந்த சுல்தான் அலாவுதீன் கில்சி கடுஞ்சினமடைந்து, ரந்தம்பூர் கோட்டை நோக்கி படையெடுத்தார். பனசு (Banas) எனும் ஆற்றாங்கரையில், இரு நாட்டுப் படைகளுக்கிடையே கடும் போர் நடந்தது. துவக்கத்தில் கில்சியின் படைகள், இராசபுத்திர படைகளிடம் தோல்வி அடைந்தது. 

மன்னர் அமிர் தேவனின் முதன்மை அமைச்சருக்கும், தலைமைப்படைத்தலைவர் குர்தன் சைனி (Gurdan Saini) என்பவருக்கும் இடையே ஏற்கனவே இருந்த மனக்கசப்பு இப்போரில் வெளிப்பட்டதால், கில்சிக்கும், அமிர் தேவனுக்கும் இடையே நடந்த போரின் போக்கு வெகுவாக மாறிவிட்டது. இராசபுத்திர மன்னர் அமிர் தேவனின் தலைமைப்படைத்தலைவர் குர்தன் சைனியை, முதல்அமைச்சர் நயவஞ்சமாக கொன்று விட்டார். இதனால் அமிர் தேவ் சௌகானின் படைகள், படைத்தலைவர் இன்றி கட்டுக் குலைந்தன.

இதனிடையில், அமிர் தேவ சௌகானிடம் பணியாற்றும் அதிருப்தி உயர் அதிகாரிகள் பலர், போச தேவன் (Bhoj Dev) என்பவர் தலைமையில், சுல்தான் அலாவுதீன் கில்சியுடன் கைகோர்த்துக் கொண்டு, இரந்தம்பூர் கோட்டையின் இரகசியங்களையும், கோட்டைக்குச் செல்லும் இரகசிய வழிகளும், கோட்டையை எவ்வாறு தகர்ப்பது என்றும் கில்சிக்கு ஆலோசனைகள் கூறினர்.

மீண்டும் கில்சிக்கும் அமிர் தேவுக்கும் இடையே கடுமையான போர் மூண்டது. போரில் இருபடைகளிலும் அதிக வீரர்கள் மாண்டனர். கில்சி இரந்தம்பூர் கோட்டையை பிடிக்க முடியாது தினறினார். இதனால் மன உறுதி குலைந்த கில்சி, அமிர்தேவனிடம் அடைக்கலம் அடைந்த முகமது சா வை மட்டும் தன்னிடம் ஒப்படைத்து விட்டால், கோட்டையைத் தாக்காமல், அவனை அழைத்துக் கொண்டு தில்லிக்கு திரும்பி விடுவதாக இராசபுத்திர மன்னர் அமிர்தேவுக்கு தூது அனுப்பினார். தன்னிடம் அடைக்கலம் அடைந்தவர்களை உயிர் கொடுத்தாவது காப்பதே ஒரு இராசபுத்திர குலத்தில் பிறந்தவனுக்கு கடமை என்று கூறி, முகமது சாவை கில்சியிடம் ஒப்படைக்க முடியாது என்று கில்சியின் தூதுவனிடம் கூறி அனுப்பினார். போரின் வெற்றி தோல்வியை கணக்கிட முடியாததை அறிந்து கொண்ட அமிர் தேவனிடம் அடைகலம் அடைந்த முகமது சா, இராசபுதன மன்னரிடம் தன்னை அலாவுதீன் கில்சி கேட்டுக் கொண்டபடி, அவனிடமே ஒப்படைத்து விடும்படி கேட்டுக் கொண்டார். ஆனால் அதனை மறுத்து விட்டார் மன்னர் அமிர் தேவன். கில்சி, உறுதி மிக்க இரந்தம்பூர் கோட்டையை முற்றுகையிட தனது படைத்தலைவர்களைப் பணித்தார். 

மன்னர் அமிர் தேவனின் அரச துரோகிகள் கில்சிக்கு, அமிர்தேவனின் இரந்தம்பூர் கோட்டைக்குள் இருக்கும் உணவு, குடிநீர், படைக்கலன்கள் இருப்பு பற்றிய இரகசியங்களை அவ்வப்போது கில்சிக்கு கூறிக்கொண்டே இருந்தனர். ஒரு கால கட்டத்தில் கோட்டையில் குடிநீர் இருப்பு தீர்ந்து விட்ட நிலையில், அலாவுதீன் கில்சி இரந்தம்பூர் கோட்டையை தகர்த்துக் கொண்டு உள்ளே சென்று பார்க்கும் போது, அங்கு இராசபுத்திர குலப்பெண்கள் அனைவரும், சத்திரிய குல மரபுப்படி, தீக்குளித்து (Jauhar) (புனித தற்கொலை) மாண்டனர். அவர்களது சாம்பலையும் எலும்புகளையும் மட்டுமே கில்சியால் பார்க்க முடிந்தது. மற்ற இராசபுத்திர வீரர்கள் சாகும் வரை (Shaka) கில்சியின் படைவீரர்களுடன் போரிட்டனர்.

சொந்த நாட்டை அயலானிடம் காட்டிக் கொடுத்த இராச துரோகிகளான போச தேவன் போன்ற உயர்அலுவலர்கள், தங்களின் சதி ஆலோசனைகளின்படி செயல்பட்டு கில்சி இந்த போரில் வெற்றி பெற்றதால், தங்களுக்கு அளப்பரிய வெகுமதிகள் கில்சி தருவார் என்று காத்திருக்கையில், மன்னர் அமிர்தேவனுக்கு துரோகம் செய்த போச தேவன் போன்ற உயர் அதிகாரிகளின் தலைகளை வெட்ட கட்டளையிட்டார் கில்சி. கில்சி, தனக்கு துரோகம் இழைத்த முகமது சா என்பரை தன் கையாலேயே விசம் குடிக்க வைத்து கொன்றார்.

வடமேற்கு இந்தியாவில் மேவார் நாடு, மற்ற இராசபுத்திரர்களின் நாடுகளைவிட அதிக வலிமை மிக்கது. மேவார் நாட்டு மன்னர் பெயர் இரத்தன் சிங். அவரது பட்டத்து அரசியின் பெயர் பத்மாவதி என்ற பத்மினி ஆவார். சுல்தான் அலாவுதீன் கில்சி 28. 01. 1303ல் மேவார் நாட்டின் மீது படையெடுத்தார். மேவார் கோட்டையை பல மாதங்களாக முற்றுகையிட்டு, வெளியில் இருந்து கோட்டைக்குள் செல்லும் குடிநீர் மற்றும் உணவுப் பொருட்களை தடுத்து நிறுத்தினார் கில்சி. எனவே வேறு வழியின்றி மேவாரின் படைகள் கோட்டையை திறந்து கொண்டு வெளியே வந்து கில்சி படைகளுடன் நேருக்கு நேர் மோதிக்கொண்டு போரிட்டனர். மிகக் கடுமையான போரில் மேவார் நாட்டு அரசர் இரத்தன் சிங் மற்றும் தலைமைப் படைத்தலைவர்கள் போரில் மாண்டனர். இதை அறிந்த பட்டத்தரசி பத்மினி உட்பட அனைத்து இராசபுத்திரகுலப் பெண்கள் சத்திரிய குல மரபுப்படி, கூட்டாகத் தீக்குளித்து (Jauhar) மாண்டனர். எஞ்சிய மேவார் நாட்டுப் படைவீரர்கள் இறக்கும் வரை (Shaka) போரிட்டு மாண்டனர். போரில் தோற்ற மேவார் நாட்டை தன் தில்லி சுல்தானகத்துடன் (Delhi Sultanate) இணைத்துக் கொண்டார் கில்சி.

சுல்தான் அலாவுதீன் கில்சி, குசராத்து, இரந்தம்பூர், மேவார் நாடுகளைக் கைப்பற்றியதன் மூலம், மீதமுள்ள வட இந்திய மன்னர்களின் மனதில் தில்லி சுல்தானகத்தின் மீது பயத்தை ஏற்படுத்தினார். 
கில்சிக்கு அடிபணியாத மாளவ நாட்டின் மீது படையெடுக்க அயின்–உல்-முல்க் முல்தானி எனும் படைத்தலைவர் தலைமையில், 1,60,000 படைவீரர்களை அனுப்பினார். மாளவ நாட்டு அரசர் 20,000 குதிரைப்படை வீரர்களும், 90,000 தரைப்படை வீரர்கள் கொண்ட படைகளுக்கு, அரனந்த கோகா (Harnanda Koka) என்பவரை தலைமைப் படைத்தலைவராக நியமித்து, கில்சியின் படைகளை எதிர் கொள்ள காத்திருந்தார். கில்சியின் படைகளுக்கும், மாளவ நாட்டுப் படைகளுக்கும் நடந்த கொடும் போரில், மாளவ படைத்தலைவர் அரனந்த கோகா கொல்லப்பட்டவுடன், அவரது படைவீரர்கள் சிதறி ஓடினார்கள். போரில் தோற்ற மாளவ நாட்டுடன், மந்து (Mandu) , தாரா (Dhara) மற்றும் சந்தோரி (Chanderi) போன்ற நாடுகள் கில்சியின் காலடியில் தானாக வீழ்ந்தது. கில்சியின் படைகள், கைப்பற்றிய நாடுகளின் அரசு கருவூலத்தில் இருந்த பெருஞ்செல்வங்களை கைப்பற்றிக்கொண்டார். மாளவ நாட்டு ஆளுனராக அயின் – உல்-முல்க் முல்தானியை, சுல்தான் அலாவுதீன் கில்சி நியமித்தார். 

அலாவுதீன் கில்சி 1308ல் இராசபுத்திர நாடுகளில் ஒன்றான மார்வார் நாட்டின் மீது படையெடுத்து வெல்ல, தலைமைப்படைத்தலைவராக மாலிக் கமலுதீன் என்பவரை நியமித்து தனது படைகளை அனுப்பினார். சிவானா கோட்டைக்குள் (Siwana Fort) இருந்த மார்வார் மன்னன் சத்தல் தேவன் (Satal Dev) கில்சியின் படைகளை எதிர்கொண்டு தாக்கினார். இறுதிப்போரில் மார்வார் நாட்டுப்படைகள் தோற்றது. மார்வார் மன்னர் உயிருடன் பிடிக்கப்பட்டார். மார்வார் நாட்டு அரண்மனை கருவூலத்தில் இருந்த பெருஞ்செல்வங்கள் கில்சி படைகள் கவர்ந்தனர். மார்வார் நாடு தில்லி சுல்தானகத்துடன் இணைக்கப்பட்டது.

இராசபுத்திர நாடுகளில் ஒன்றான சலோர் நாட்டின் மீது அலாவுதீன் கில்சி படையெடுத்தார். சலோர் நாட்டு மன்னர் கன்னாத்து தேவன் சோன்கரன் (Kanhad Dev Songara) என்பவர், கில்சியின் படைகளை தோற்கடித்தார். 
பின்னர் இரண்டாம் முறையாக மாலிக் கமலுதீன் என்ற படைத்தலைவரின் தலைமையில் மிகப்பெரிய படையை, சலோர் நாட்டை தாக்க அனுப்பி வைத்தார் கில்சி. கில்சியின் பெரும்படைகள் சலோர் நாட்டுப் படைகளுடன் போரிட்டு வென்று சலோர் நாட்டை கைப்பற்றி தில்லி சுல்தானகத்துடன் இணைக்கப்பட்டது.

1306 மற்றும் 1307 ஆகிய இரண்டு ஆண்டுகளில், கில்சி தென்னிந்திய படையெடுப்புகள் நடத்தினார். முதல் படையெடுப்பு, குசாராத்து நாட்டை விட்டு வெளியேறி “பாக்லானா’ (Baglana) பகுதியை ஆண்டுவந்த இராய்கரண் எனும் மன்னரை போரில் வென்று, மன்னர் இராய்கரணின் இளையமகள் தேவலா தேவியை தில்லிக்கு கொண்டு சென்று, மதம் மாற்றி தனது மகன் கிசிர் கானுக்கு (Khijir Khan) திருமணம் செய்து வைத்தார். 

இரண்டாவது படையெடுப்பு கில்சியின் பாசத்திற்கும் நட்பிற்கும் உரிய அடிமைப் (Slave) படைத்தலைவர் மாலிக் கபூர் தலைமையில் யாதவர்கள் ஆளும் தேவகிரியை கைப்பற்ற அனுப்பினார். 

யாதவ அரசர் இராமச்சந்திரன், இராய்கரணின் கூட்டாளி ஆவார். தேவகிரி நாட்டுடன் நடந்த போரில் மாலிக் கபூர் வென்றார். ஒப்பந்தப்படி, தேவகிரி அரசின் கருவூலங்கள் மாலிக்கபூருக்கு திறந்து விடப்பட்டது. மேலும் ஆண்டு தோறும் தில்லி சுல்தானகத்திற்கு ஒரு பெருந்தொகை செலுத்த வேண்டும் என்ற உடன்பாடு ஏற்பட்டது. போரின் இறுதியில் தேவகிரி அரசர் பெயர், இராய் என்று மாற்றப்பட்டு , தில்லி சுல்தானுக்கு அடங்கி நடக்கும் அரசாக (Vassal State) மாறியது. மேலும் தேவகிரியின் கட்டுப்பாட்டுக்குள் இருந்த குசராத்து மீண்டும் தில்லி சுல்தானகத்துடன் இணைக்கப்பட்டது.. இத்துடன் தேவகிரி அரசரின் மகன்களில் ஒருத்தியான சாட்டியபாலியை (Jatyapali), சுல்தான் அலாவுதீன் கில்சிக்கு மணமுடிக்க தில்லி கொண்டு செல்லப்பட்டார்.

தேவகிரி மன்னர் இராய் இராமச்சந்திரன் 1315ல் இறந்த பின்பு அவரது மகன்கள் தில்லி சுல்தானுக்கு எதிராக கலகங்கள் செய்தனர். மாலிக்கபூர் பெரும்படையுடன் தில்லிருந்து தேவகிரிக்கு வந்து கிளர்ச்சியாளர்களை நசுக்கி தேவகிரியை தில்லி சுல்தானகத்தின் நேரடி கட்டுப்பாட்டில் கொண்டு வந்தார்.

தேவகிரியை கைப்பற்றிய மாலிக் கபூர், அடுத்து 1309ல் வாரங்கல் நாட்டு “காகாதீய குல” மன்னர் பிரதாப ருத்திர தேவன் மீது படையெடுத்தார். கடுமையான போரில் வாரங்கல் நாடு தோற்றது. போரில் தோற்ற வாரங்கல் நாட்டு மன்னருக்கும் மாலிக்கபூருக்கும் இடையே ஒரு ஒப்பந்தம் ஏற்பட்டது. ஒப்பந்தப்படி, வாரங்கல் அரசின் கருவூலத்தில் இருந்த அனைத்து செல்வங்கள் மாலிக்கபூர் கைப்பற்றிக் கொண்டார். வாரங்கல் நாட்டு அரசர் தில்லி சுல்தானுக்கு அடிபணிந்து ஆண்டு தோறும் ஒரு பெரும்தொகை கப்பம் கட்ட வேண்டும் என்று ஒப்பந்தம் போடப்பட்டது. அதன்படி, வாரங்கல் நாடு, தில்லி சுல்தானகத்திற்கு ஆண்டு தோறும் கப்பம் கட்டும் நாடாக (Vassal State) விளங்கியது.

மேலும் வாரங்கல் நாட்டு மன்னர் பிரதாப ருத்திர தேவனிடமிருந்த விலை மதிக்க முடியாததும், உலகப்புகழ் பெற்றதும், மிகப்பெரியதும் ஆன “ கோஹினூர் வைரத்தை” மாலிக் கபூர் கைப்பற்றி சுல்தான் அலாவுதீன் கில்சியின் காலடியில் காணிக்கையாக சேர்த்தார். ( பின்னர் இந்த பெரும்புகழ் கொண்ட கோஹினூர் வைரத்தை, இந்தியாவை ஆண்ட ஆங்கில கிழக்கிந்திய கும்பினியர்களால் ( East India Company of England) கைப்பற்றப்பட்டு, இங்கிலாந்து நாட்டு விக்டோரியா மகாராணியின் மணிமகுடத்தில் 1877ல் பதிக்கப்பட்டது).

தேவகிரி மற்றும் வாரங்கல் நாடுகளைக் கைப்பற்றிய மாலிக் கபூர், சுல்தான் அலாவுதீன் கில்சியின் ஆணையின்படி 1311ல் போசள நாட்டை ஆண்டு வந்த மூன்றாம் வீர வல்லாளன் மீது படையெடுத்தான். தலைநகரான துவார சமுத்திரத்தை (அலபீடு)முற்றுகையிட்டான்.ஆனால் வீரவல்லாளன் மாலிக் கபூரின் பெரும்படைகளுக்கு அஞ்சி போரிடாது, மாலிக் கபூருடன் ஒரு சமாதான ஒப்பந்தம் செய்து கொண்டார். அதன்படி துவார சமுத்திர அரசின் கருவூலத்தில் (Treasury) இருந்த அனைத்து செல்வங்களும் மாலிக் கபூர் கைப்பற்றினார். மேலும் போசளநாடு, தில்லி சுல்தானகத்திற்கு அடங்கி, ஆண்டு தோறும் பெருந்தொகை கப்பம் செலுத்த வேண்டும் என்று உடன்படிக்கை ஏற்பட்டது. மாலிக் கபூர் அத்துடன் நில்லாது அந்நாட்டில் உள்ள அனைத்து இந்து, சமண மற்றும் பௌத்த கோயில்களை இடித்துத் தள்ள தனது படையினர்களுக்கு கட்டளையிட்டார்.

மதுரை அரசு எவ்வித உடன்படிக்கை இன்றி மாலிக் கபூரின் காலடியில் வீழ்ந்தது. வழக்கம் போல், அந்நாட்டின் அரசு கருவூலத்தில் (Treasury) இருந்த அனைத்து செல்வங்களை கவர்ந்து சென்றார்.

பின்னர் தமிழ்நாட்டில் மாலிக்கபூரை எதிர்ப்பார் யாரும் இல்லாதபடியால், தனது பெரும் படைவீரர்களை மட்டும் அனுப்பி, சிதம்பரம்: நடராசர் கோயில், திருவரங்கம்: அரங்கநாதர் கோயில், மற்றும் மதுரை: மீனாட்சி அம்மன் கோயில்களில் உள்ள கடவுள் சிலைகளை இடித்துத் தள்ளி, கோயில்களின் கருவூலங்களில் இருந்த தங்கம் மற்றும் வெள்ளி நகைகள், காசுகள் கொள்ளை அடிக்கப்பட்டது. 

தேவகிரி, வாரங்கல், துவார சமுத்திரம் (அலபீடு), காஞ்சிபுரம், சிதம்பரம், திருவரங்கம் மற்றும் மதுரையில் கொள்ளையடித்த கணக்கில் அடங்காத செல்வங்களை நூற்றுக்கணக்கான யாணைகள், குதிரைகள் மற்றும் ஒட்டகங்கள் மீது ஏற்றி, தான் வென்ற நாடுகளின் குதிரைகள் மற்றும் யாணைகளையும் கவர்ந்து, தில்லி சுல்தான் அலாவுதீன் கில்சியின் காலடியில் சேர்த்தார். 

மாலிக்கபூரின் வெற்றிகளையும், போரில் கொள்ளையடித்த பெருஞ்செல்வங்களையும், கோஹினூர் வைரத்தையும் கண்டு பாராட்டி, சுல்தான் அலாவுதீன் கில்சி மாலிக் கபூரை தில்லி சுல்தானகத்தின் தலைமைப் படைத்தலைவர் (Malik Naib) என்ற பதவி வழங்கி பாராட்டினார்.

தில்லி சுல்தான் அலாவுதீன் கில்சி 1316ல் காலமானார். அவரது இறப்புக்குப்பின், தில்லி சுல்தானகத்திற்கு அடங்கியிருந்த நாடுகள், குறிப்பாக தென்னிந்திய நாடுகள், தங்களை தாங்களே விடுதலை அடைந்த நாடுகளாக அறிவித்துக் கொண்டது. இவர்களில் குறிப்பிடத்தக்கவர்கள் ஹரி ஹரரின் விஜயநகரப் பேரரசு மற்றும் பாமினி சுல்தான்கள் ஆவர்.

தில்லி சுல்தானகத்தின் அரசவை பிரபுக்களும், தனது நெருங்கிய உறவினர்களும், தனக்கும் தனது அரசுக்கு எதிராக செய்த கலகங்களையும், சதித் திட்டங்களையும் முறியடித்தார். இவர்களை தொடந்து கண்காணிக்க கில்சி மிகச் சிறந்த உளவுப்படையை வைத்திருந்தார். எனவே தனக்கு எதிரான கலகங்களையும், சதித் திட்டங்களையும் முளையிலேயே கிள்ளி எறிந்தார். தனக்கு எதிராக செயல்படும் கலகக்காரர்களின் சொத்துகளையும், மதகுருமார்களின் சொத்துகளையும் கைப்பற்றப்பட்டது. அரச துரோகிகளுக்கு கடும் தண்டனை வழங்கினார். எனவே பிரபுக்களும், நெருங்கிய உறவினர்களும், மதகுருமார்கள் எவரும் கில்சிக்கு எதிராக சதித்திட்டம் அல்லது கிளர்ச்சி செய்ய முன் வரவில்லை. தனது நாட்டில் அரசு அலுவலர்கள், ஊழியர்கள் கையூட்டு பெறுவதை தடுத்து நிறுத்தினார். வேளாண்குடி மக்களிடமிருந்து கூடுதல் நிலவரி வசூலிப்பதை தடுத்தார்.

சுல்தான் அலாவுதீன் கில்சி ஒரு குறிக்கோளுடன் கூடிய உறுதி மிக்க ஆட்சியாளர். தனது வெற்றியின் அடித்தளத்திற்கு வலுவான, நிலையான படையணிகளை நாடெங்கும் நிலை நிறுத்தினார். சந்தைப் பொருள்களுக்குச் சரியாகக் கணக்கிட்டு விலை விதித்து, அதற்கான விதிகள் இயற்றினார். அதனைக் கண்காணிக்க அரசு அலுவலர்களை நியமித்தார். பெருஞ் சந்தைகளில் விளைபொருள்களுக்கு சரியான விலையில் விற்கப்படுவதை கண்காணிக்க அரசு மேற்பார்வையாளர்களை நியமித்தார். கூடுதல் விலையில் விளைபொருள்களை விற்கும் வணிகர்கள் மீது கடும் தண்டனை விதிக்கப்பட்டது. இதனால் சரியான விலை கொடுத்து மக்கள் பொருள்கள் வாங்கினர். தேவைக்கு அதிகமான விளைபொருள்கள் அரசு கிட்டங்கிகளில் (Ware House) சேமிக்கப்பட்டது. இதனால் வறட்சிக் காலத்தில் விளைபொருள்கள் பற்றாக்குறை சமாளிக்கப்பட்டது.

அலாவுதீன் கில்சி 1316ல் இறந்தார். கில்சியின் மரணத்தை பேரிழப்பாக கருதிய கில்சியின் நம்பிக்கைக்குரிய தலைமைப் படைத்தலைவர் மாலிக் கபூர், தில்லி குதுப் மினார் வாளகத்தின் பின்புறத்தில், சுல்தான் அலாவுதீன் கில்சி உடல் நல்லடக்கம் செய்யப்பட்ட இடத்தில், மாலிக் கபூர் ஒரு நினைவு மண்டம் எழப்பினார். மேலும் அவர் நினைவாக ஒரு இசுலாமிய மதக் கல்விக்கல்வி கற்றுத்தரும் கல்வி நிறுவனத்தை (மதராசா) நிறுவினார்.








</doc>
<doc id="186944" url="https://ta.wikipedia.org/wiki?curid=186944" title="பதிபசுபாசம் (நூல்கள்)">
பதிபசுபாசம் (நூல்கள்)

பதி பசு பாசம் பற்றி விளக்கும் தமிழ் நூல்கள்


</doc>
<doc id="186947" url="https://ta.wikipedia.org/wiki?curid=186947" title="பதிபசுபாசத் தொகை">
பதிபசுபாசத் தொகை

பதிபசுபாசத் தொகை என்னும் நூல் தி௫க்கயிலாய பரம்பரை வேளாக்குறிச்சி ஆதீன சீடர் மறைஞான சம்பந்தர் இயற்றிய நூல்களில் ஒன்று. 16 ஆம் நூற்றாண்டில் தோன்றிய நூல். 25 குறட்பாக்களைக் கொண்டது. இந்த மறைஞான சம்பந்தர் பதிபசுபாசப் பனுவல் என்னும் நூல் 337 குறட்பாக்களில் இயற்றியுள்ளார். பதிபசுபாசத் தொகை என்னும் இந்த நூல் பதிபசுப்பாசப் பனுவல் நூலின் தொகுப்பாக அவராலேயே எழுதப்பட்ட வேறொரு சிறு தொகுப்பு நூல்.

இந்த நூல் காப்பு, சிவசத்தி, நந்தி முதலானோர் வணக்கத்துடன் தொடங்குகிறது. பதி, பசு, பாசம், அனுக்கிரகம், பலன் எட்டும் ஐந்து இயல்களைக் கொண்டது.


</doc>
<doc id="186949" url="https://ta.wikipedia.org/wiki?curid=186949" title="பஞ்சாக்கர தரிசனம்">
பஞ்சாக்கர தரிசனம்

பஞ்சாக்கரம் என்பது திருவைந்தெழுத்து. இதனை மனத்தில் நினைப்பது பஞ்சாக்கரம். பஞ்சாக்கர தரிசனம் என்னும் நூல் 16 ஆம் நூற்றாண்டில் வாழ்ந்த தி௫க்கயிலாய பரம்பரை வேளாக்குறிச்சி ஆதீன சீடர் மறைஞான சம்பந்தர் இயற்றிய நூகளில் ஒன்று. மறைஞான சம்பந்தரின் மாணாக்கர் மறைஞான தேசிகர். இவர் தமது உரையில் பஞ்சாக்கர நூலைக் குறிப்பிட்டு அதன் பாடல்களை எடுத்துக் காட்டுகிறார். இந்த நூல் வெண்பாக்களால் ஆனது. எடுத்துக்காட்டுப் பாடல்களைத் தவிர நூல் முழுமையாக இல்லை. 

இந்தப் பாடல்கள் திரு ஐந்து எழுத்துக்கும் விளக்கம் கூறிக் காட்சிப் படுத்துகின்றன. 

என்றார் குரவர் என மறைஞான தேசிகர் கூறும் பாடலும் இந்த நூலின் பாடல் எனக் கொள்ளத் தக்கது. 


</doc>
<doc id="186959" url="https://ta.wikipedia.org/wiki?curid=186959" title="ஆதியாகம காவியம்">
ஆதியாகம காவியம்

ஆதியாகம காவியம் என்னும் கிறித்தவக் காப்பியத்தை ச. சாமிமுத்து என்னும் கிறித்தவப் புலவர் படைத்துள்ளார். 2008இல் வெளியிடப்பட்ட இக்காவியம் விவிலியத்தின் முதல் நூலாகிய ஆதியாகமம் என்னும் தொடக்க நூலை அடிப்படையாகக் கொண்டு மரபுக் கவிதையில் உருவாக்கப்பட்டது ஆகும்.

ஆதியாகம காவியத்தைப் பாடிய ச. சாமிமுத்து திருச்சிராப்பள்ளி புனித வளனார் தன்னாட்சிக் கல்லூரியில் தமிழ்ப் பேராசிரியராகவும் துணை முதல்வராகவும் பணியாற்றியவர். 

ஆதியாகம காவியம் விவிலிய நூலாகிய தொடக்க நூலைப் பின்பற்றி அதன் உள்ளடக்கத்தை முறையாக எடுத்துக்கூறும் வகையில் ஆறு பாகங்களையும் 33 படலங்களையும் 1444 பாடல்களையும் கொண்டுள்ளது. பெரும்பாலும் விருத்தப்பாக்களையும் சிறுபான்மை ஆசிரியப்பாக்களையும் கொண்ட இந்நூலின் பாகங்கள் பிரிவு கீழ்வருமாறு:
இறைவன் இவ்வுலகைப் படைத்தது முதல் ஏதேன் தோட்டத்தில் ஆதாம் ஏவா இறைக்கட்டளையை மீறியதால் அடைந்த துன்பம் மற்றும் அதிதூதர் மிக்கேல் அவர்களைத் தேற்றுவதும் பேய்களைத் துரத்துவதும் ஆகிய நிகழ்வுகள் முதல் பாகத்தில் பாடப்பட்டுள்ளன.

காயின் வரலாறு, இறைவன் நோவாவையும் நோவா குடும்பத்தினரையும் காத்துப் புதிய உலகை உருவாக்கல், பாபேல் கோபுரம் கட்டப்படல் ஆகியவை இரண்டாம் பாகத்தில் உள்ளன.

ஆபிரகாம் வரலாறு இப்பாகத்தில் உள்ளது.

ஆபிரகாமின் மகன் ஈசாக்கு இரேபேக்காவை மணந்தது முதல் யாக்கோபுக்கு கடவுள் பெத்தேலில் ஆசி வழங்குதல் வரை நான்காம் பாகத்தில் அடங்கியுள்ளன.

யாக்கோபுவின் அருமை மகனான யோசேப்பு வணிகரிடம் விற்கப்படுவது முதல் எகிப்தின் ஆளுநராக செயல்படுதல் வரையிலான நிகழ்வுகள் ஐந்தாம் பாகத்தில் விவரிக்கப்படுகின்றன.

யோசேப்பின் உடன்பிறப்புகள் தானியம் வாங்க எகிப்து செல்லுதல் முதல், யாக்கோபு கானான் நாட்டில் அடக்கம் செய்யப்படுதல், 110ஆவது வயதில் யோசேப்பு மரணமடைதல், இறைவனின் பேரன்பைப் போற்றுதல் ஆகியவை ஆறாம் பாகத்தில் உள்ளன.

கடவுள் படைத்த பல்வகைப் படைப்புகளும் படைத்தவனின் புகழ்பாடி மகிழும் காட்சியை ஆசிரியர் விவரிக்கின்றார்:

<poem>
"மணமணக்கும் கவைகுலவு பழங்கள் எல்லாம்"
"குணமளிக்கும் செடிகொடிகள் படர்ந்து அடர்ந்தே குளிர்நிழலில்"
"இணரவிழ்ந்தே நாறுகின்ற மலர்கள் எல்லாம் எழிலணிந்த"
"உணர்வடர்ந்த உயிர்கள் எல்லாம் படைத்தோன் உள்ளி"
</poem>

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186960" url="https://ta.wikipedia.org/wiki?curid=186960" title="பதிபசுபாசத் தொகை உரை">
பதிபசுபாசத் தொகை உரை

தி௫க்கயிலாய பரம்பரை வேளாக்குறிச்சி ஆதீன சீடர்
மறைஞான சம்பந்தர் சித்தாந்தநெறியை விளக்கும் ஆசிரியர். இவரது மாணவர் மறைஞான தேசிகர். இவர்கள் 16 ஆம் நூற்றாண்டில் வாழ்ந்தவர்கள். ஆசிரியர் பதிபசுபாசத் தொகை என்னும் நூலை இயற்றினார். மாணவர் அதற்கு உரை எழுதினார். நூல் 25 குறட்பாக்கள் மட்டுமே கொண்ட சிறு நூல். உரை மிக விரிவானது.

எனப் பகுக்கப்பட்டுக் குறிப்பிடப்பட்டுள்ள எண்ணிக்கையில் பாடல்களைக் கொண்டுள்ளது.
இதற்கு இவர் எழுதியுள்ள உரையின் ஒரு பகுதி எடுத்தக்காட்டாக இங்குத் தரப்படுகிறது.

உடலொலியின் மூல வொலியுறைதல் போல
கடவுளுயிர் தோறுமுறும் காண்.

இந்தக் குறட்பாவுக்கு இந்த உரைநூல் தரும் உரை:


</doc>
<doc id="186961" url="https://ta.wikipedia.org/wiki?curid=186961" title="அருள் மைந்தன் மாகாதை">
அருள் மைந்தன் மாகாதை

அருள் மைந்தன் மாகாதை என்னும் கிறித்தவக் காப்பியத்தை பொன் தினகரன் என்பவர் இயற்றியுள்ளார். இந்நூல் இயேசுவின் பிறப்பு முதல், அவர் உயிர்பெற்றெழுந்து சீடர்களுக்குக் காட்சி நல்கும் நிகழ்ச்சிவரையான வரலாற்றைக் கூறுகிறது.

இக்காப்பியத்தில் திருப்பிறப்புக் காண்டம், அருட்பணிக் காண்டம், மீட்புக் காண்டம் என்று மூன்று காண்டங்கள் உள்ளன. முப்பது உட்பிரிவுகளும் 330 பாடல்களும் நூலில் அடங்கும்.

இயேசுவின் வரலாற்றைப் பாடுகின்ற இக்காப்பியத்தில் நூலாசிரியர் திருக்குறள் பாக்களின் கருத்துகளையும் இணைக்கின்றார்.
<poem>
"தந்தைக்கு தன்மைந்தன் செய்ந்நன்றி யாதெனின்"
"தந்தை உவப்பன தான்செய்தல் - கந்தாகும்"
"வான்தந்தை சித்தமிவன் வாய்ப்பச் செயல்கடனாய்த்"
"தான்வந்தது என்பார்இவ் வாறு"
என்று திருக்குறள் மணம் கமழ எடுத்துரைக்கின்றார்.


<poem>
"ஏதிலார் குற்றம்போல் தம்குற்றம் காண்கிற்பின்"
"தீதில்லை மன்னுயிர்க்கு என்றறி - யாதுநீர்"
"நும்கண் தடியிருப்ப நும்அயலார் கண்துரும்பை"
"இங்கண் எடுப்போம் எனல்."
</poem>

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186962" url="https://ta.wikipedia.org/wiki?curid=186962" title="புனித பவுல் புதுக்காவியம்">
புனித பவுல் புதுக்காவியம்

புனித பவுல் புதுக்கவிதை என்னும் கிறித்தவக் காப்பியத்தை கவிஞர் ஜோரா என்னும் பெயர்கொண்ட மா. ஜோசப் ராஜ் புதுக்கவிதைப் பாணியில் ஆக்கியுள்ளார். இந்நூல் 2009இல் சென்னை பிரேம் பதிப்பகத்தாரால் வெளியிடப்பட்டது.

இக்காப்பியத்தின் பாட்டுடைத் தலைவர் புனித பவுல். இவர் கி.பி. முதல் நூற்றாண்டில் யூத சமயத்தில் ஆழ்ந்த பிடிப்புடையவராய், தொடக்க காலக் கிறித்தவ சபையைத் துன்புறுத்தியவர். சிலுவையில் உயிர்துறந்து பின்னர் உயிர்பெற்றெழுந்த இயேசுவை அவர் ஒருநாள் காட்சியில் கண்டார். அன்றிலிருந்து பவுல் இயேசுவின் சீடராக மாறினார்; இயேசுவைப் பற்றிய நற்செய்தியை மக்களுக்கு எடுத்துரைப்பதே அவருடைய வாழ்க்கைக் குறிக்கோள் ஆயிற்று. 

புனித பவுலின் வரலாற்றையும் அவர் அறிவித்த கிறித்தவ நற்செய்திப் போதனையையும் "புனித பவுல் புதுக்கவிதை" எடுத்துரைக்கிறது.

இக்காப்பியம் புனித பவுலின் பிள்ளைப் பருவம் தொடங்கி இலட்சியப் பயணம் ஈறாகப் பதினாறு தலைப்புகளில் அவருடைய வாழ்வியலைப் புதுக்கவிதையாக்கிப் பாடுகிறது.

ஆசிரியர் புனித பவுலை ஒரு புயலுக்கு ஒப்பிடுகிறார்:
<poem>
"புனித பவுல் - புனிதருள் புயல்"
"முதலில் -"
"ஆண்டவரை வீழ்த்த"
"வெகுண்டெழுந்த புயல்!"
"பிறகு"
"ஆண்டவரை வாழ்த்த"
"சுழன்றடித்த புயல்!"
</poem>

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186963" url="https://ta.wikipedia.org/wiki?curid=186963" title="ஞானானந்த புராணம்">
ஞானானந்த புராணம்

ஞானானந்த புராணம் என்னும் கிறித்தவக் காப்பியத்தை தோம் பிலிப்பு நாவலர் என்னும் கவிஞர் 1874ஆம் ஆண்டு பாடியுள்ளார். இது கிறித்தவ சமயத்தின் விளக்கமாக அமைந்துள்ளது. 

இந்நூலில் 1104 விருத்தப்பாக்கள் உள்ளன.

இர. ஆரோக்கியசாமி, "கிறித்தவ இலக்கிய வரலாறு", கிறித்தவ ஆய்வு மையம், தூய வளனார் தன்னாட்சிக் கல்லூரி, திருச்சிராப்பள்ளி, 2010. (நூல் கிடைக்குமிடம்: பூரண ரீத்தா பதிப்பகம், 1130 பழனியப்பா நகர், 3-வது தெரு, நாஞ்சிக்கோட்டை சாலை, தஞ்சாவூர் - 613006).


</doc>
<doc id="186964" url="https://ta.wikipedia.org/wiki?curid=186964" title="பதிபசுபாசப் பனுவல் உரை">
பதிபசுபாசப் பனுவல் உரை

பதிபசுபாசப் பனுவல் உரை என்னும் உரைநூல் 16 ஆம் நூற்றாண்டில் வாழ்ந்த தி௫க்கயிலாய பரம்பரை வேளாக்குறிச்சி ஆதீன சீடர் மறைஞான தேசிகரால் எழுதப்பட்டது. மறைஞான தேசிகரின் ஆசிரியர் மறைஞான சம்பந்தர். மறைஞான சம்பந்தர் பதிபசுபாசப் பனுவல் என்னும் நூலை எழுதினார். ஆசிரியர் எழுதிய இந்த நூலுக்கு அவரது மாணாக்கர் எழுதிய உரைநூலே இந்த உரைநூல். இந்த உரைநூல் கிடைக்கவில்லை. எனினும் இவர் எழுதிய சிவஞான சித்தியார் உரையில் தாம் செய்துள்ளதாக இந்த உரைநூலைக் குறிப்பிட்டுள்ளார்.

பரமததிமிர பானு என்னும் நூல் இவரால் செய்யப்பட்டதாகச் சொல்லுகின்றர். இது பிழை. இந்த நூலைச் செய்தவர் இவரது ஆசிரியர் மறைஞான சம்பந்தர். 


</doc>
<doc id="186965" url="https://ta.wikipedia.org/wiki?curid=186965" title="திருச்செல்வர் காவியம்">
திருச்செல்வர் காவியம்

திருச்செல்வர் காவியம் என்னும் கிறித்தவக் காப்பியத்தை பூலோகசிங்க அருளப்ப நாவலர் என்னும் யாழ்ப்பாணக் கவிஞர் உருவாக்கி 1896இல் வெளியிட்டார். ஈழத்தில் முதன்முதலில் எழுந்த தமிழ்க் கிறித்தவக் காப்பியம் இதுவென்பது அறிஞர் பலரது கருத்தாகும். 

இந்நூலை ஆக்கியோன், தமது காலத்தில் "கல்வி கேள்விகளில் முதிர்ந்தவரும், கல்விச் சிங்கருமாய்" விளங்கிய "யாழ்ப்பாணம் தெல்லிமாநகரில் வசித்த பூலோகசிங்க முதலியார்" என இந்நூலின் முதலச்சுப் பதிப்பின் முகவுரையில் குறிப்பிடப்பட்டுள்ளது. 

1896இல் வெளிவந்த முதல் பதிப்பின் மூலப் பிரதியை மாற்றம் எதுவுமின்றி, யாழ்ப்பாணப் பல்கலைக் கழகத்தின் கிறித்தவ மற்றும் இசுலாமிய நாகரிகத்துறைகள் தலைவராக இருந்த ஏ.ஜே.வி. சந்திரகாந்தன் இரண்டாவது பதிப்பாக 1997இல் வெளியிட்டார். 

இரண்டாவது பதிப்பில் "திருச்செல்வர் காப்பியம் அறிமுகம்" என்னும் 19 பக்கங்கள் கொண்ட பகுதி புதிதாக சேர்க்கப்பட்டுள்ளது. இதில் மூல நூலின் 24 படலங்களுக்கும் சுருக்கமான அறிமுகம் தரப்படுகிறது.

இந்நூலில் "திருச்செல்வர்" என்பவரின் வரலாறு புனைவுகளோடு இணைத்து கூறப்படுகிறது. நிலவளமும் நீர்வளமும் மிக்க சிந்து நாட்டை அவினேர் என்றொரு மன்னன் ஆண்டுவந்தான். அவனுக்கு அழகியதோர் ஆண் மகவு பிறந்தது. அக்குழந்தைக்கு "திருச்செல்வன்" என்று பொருள்படும் "சூசேப்பா" என்று பெயரிட்டான்.

திருச்செல்வன் கிறித்தவ மறை பற்றி தெரியவந்தால் எங்கே கிறித்தவனாக மாறிவிடுவானோ என்று அஞ்சிய மன்னன் அவினேர் தன் மகனை அரண்மனைக்குள் அடைத்துவைத்து காவலாளரை நிறுத்தினான். உலகத்தில் நிலவுகின்ற துன்பதுயரங்களைத் தன் மகன் அறியா வண்ணம் அவன் அரண்மனைக்குள்ளேயே எல்லா இன்பங்களையும் அனுபவிக்க வழிசெய்தான். ஆனால் உலகத்தில் பசி, பிணி, சாவு போன்ற தீமைகள் உள்ளன என்று திருச்செல்வன் அறியவருகின்றான். ஒருநாள் வியாபாரி போன்று மாறுவேடம் அணிந்து ஒருவர் திருச்செல்வனை அணுகுகின்றார். வறலாம் என்னும் பெயர்கொண்ட அவர் உண்மையில் ஒரு கிறித்தவத் துறவி. அவர் வழியாக திருச்செல்வன் கிறித்தவனாக மாறுகின்றான்.

இதை அறிந்த அவினேர் சினங்கொண்டு எழுந்து வறலாமைக் கொல்லத் தேடுகின்றான். பல துறவிகளைக் கொல்கின்றான். திருச்செல்வனோ தான் தழுவிய கிறித்தவ மறையை விட்டு விலகப் போவதில்லை என்று உறுதியாக இருந்தான்.

இறுதியில் அரசன் தன் மகனை மகிழ்விக்க என்ன செய்யலாம் என்று ஆலோசனை கேட்டான். அமைச்சன் ஒருவன் கூறுவான்: "நன்மையானாலென்ன, தீமையானாலென்ன, எதை ஒருவன் பற்றிப் பிடித்தானோ அதை மற்றோர் எவரும் மாற்றலரிது. அன்றியும் எந்தச் சமயத்தோரும் அன்பும் நன்றிய்ம் உண்மையும் கொண்டொழுகுவராயின் இறைவன் அவர்க்கு நன்றே செய்வார். மேலும் மைந்தனைத் துன்புறுத்தினால் எதிர்காலம் அரசைப் பரிபாலனம் செய்பவர் யாரென்பதையும் மனங்கொள்ள வேண்டும். எனவே, தங்கள் மைந்தன் சிந்தை மகிழ அரசில் பாதி ஈந்து மணிமுடி சூட்டி அன்போடு அவன் செல்லும் வழியையும் ஆதரிப்பதே தகுந்த அறிவு நெறி ஆகும்."

இதைக் கேட்ட அரசன் அமைதியடைந்தான். தனது மகன் திருச்செல்வனைக் கட்டித் தழுவி, அவனுக்குத் தன் நாட்டில் பாதியைக் கொடுத்தான்.

திருச்செல்வன் தன் தந்தையை நோக்கி, "தந்தையே, கானகம் சென்று கடுந்தவம் செய்து வானகம் பெற வேண்டுமென்றே வாஞ்சையுற்றேன். தந்தை சொல் மிக்க மந்திரம் இல்லை என்பதால் தங்கள் கட்டளையைச் சிரமேல் கொண்டேன்" என்றான். திருச்செல்வனுக்கு முடி சூட்டப்பட்டது.

சிறிது காலம் அரசாண்ட பின் அபினேர் மன்னனும் கிறித்தவ மறையைத் தழுவினான். பின்னர் துறவு மேற்கொண்டான். திருச்செல்வரும் துறவு பூண்டார். திருச்செல்வருக்குக் கிறித்தவத்தை அறிவித்த வறலாம் உயிர்நீத்து விண்ணகம் ஏகினார். திருச்செல்வரும் இவ்வுலகை நீத்துப் பேரின்ப வாழ்வை அடைந்தார். இவ்வாறு திருச்செல்வர் காவியம் நிறைவுறுகிறது.

திருச்செல்வர் எனப் பொருள்படுகின்ற "சூசேப்பா" என்னும் பெயரைக் கொண்ட ஒருவருடைய வரலாறு பூலோகசிங்க அருளப்ப நாவலருக்கு எவ்வாறு கிடைத்தது என்பது அந்நூலின் முதல் பதிப்பின் முன்னுரையில் கீழ்வருமாறு குறிப்பிடப்படுகிறது:

"சிறந்தவிப் பாரிலே நிறைந்தபல் வளமுஞ் செறிந்து விளங்கும் சிந்து தேசத்திலே, கி.பி. எட்டாம் நூற்றாண்டிலே செங்கோல் செலுத்திய "அபினேர்" என்னும் அஞ்ஞான அரசனுக்கு மைந்தனாய்ப் பிறந்து, இளமையிலேயே அற்புதமாய்ச் சத்தியவேதத்திற் சேர்ந்து, அதனால் நேரிட்ட தடைகளைக் கடந்து, பின்னர் தந்தை முதலியோரையும் சத்திய வேதத்துட் சேர்த்து ஈற்றில் வனஞ்சென்று தவஞ்செய்து மோட்சபாக்கியம் பெற்ற "திருச்செல்வராயன்" சரித்திரத்தை அர்ச்சியசிஷ்ட் தமசேனு அருளப்பர், கி.பி. எழுநூற்று முப்பத்து மூன்றாம் வருடத்திலே மகாத்துமாக்கள் சொல்லக்கேட்டதாய் எழுதி வைத்தனர். அச்சரித்திரத்தைச் சத்தியவேதக் குருமார், தமிழில் மொழிபெயர்த்துக் கொடுக்க, அச்சரித்திரம் உண்மையும் மிக உருக்கமும் உள்ளதென மதித்து, அதனை ஓர் காவியமாகப் பாடின் யாவர்க்கும் இன்பமும் சுவையுமாயிருக்குமென நினைந்து, கல்வி கேள்விகளில் முதிர்ந்தவரும், கவிச்சிங்கருமாய் யாழ்ப்பாணம் தெல்லிமாநகரில் வசித்த "பூலோக சிங்க முதலியார்" என்னும் பெயருடைய "அருளப்ப நாவலர்" யாவரும் மெச்சச் சொற்சுவை பொருட்சுவை செறிய இனிய காவிய ரூபமாக்கினர்."
இங்கே குறிப்பிடப்படுகிற வரலாற்றுப் புனைவு இந்தியாவிலிருந்து மேலை நாடு சென்ற பவுத்த மரபைச் சார்ந்ததாக இருக்கலாம் என்றும் புத்தரின் வரலாறே இங்கு வேறுவடிவத்தில் தோன்றுகிறது என்றும் அறிஞர் கருதுகின்றனர்.



</doc>
<doc id="186967" url="https://ta.wikipedia.org/wiki?curid=186967" title="ஜிடபிள்யு-பேசிக்">
ஜிடபிள்யு-பேசிக்

ஜிடபிள்யு-பேசிக் ("GW-BASIC") என்பது "கொம்பக்" நிறுவனத்திற்காக மைக்ரோசாப்ட் "ஐபிஎம் பேசிக்" (பேசிக்கா) நிரல் மொழியிலிருந்து மேம்படுத்திய பேசிக்கின் நிரல் மொழி.



</doc>
<doc id="186969" url="https://ta.wikipedia.org/wiki?curid=186969" title="சி சாப் (நிரலாக்க மொழி)">
சி சாப் (நிரலாக்க மொழி)

சி# ("C#") என்பது மாறாத, ஏவல், கூறப்பட்ட, பணிமுறை, செயல்முறைசார், பொதுவான பொருள் நோக்கு மற்றும் ஆக்கக்கூறு நோக்கு ஆகியவற்றை உட்கொண்ட நிரலாக்க ஒழுங்குமுறை பல் நிரலாக்க கருத்தோட்ட நிரல் மொழியாகும்.


</doc>
<doc id="186978" url="https://ta.wikipedia.org/wiki?curid=186978" title="பழனிக் கோவை">
பழனிக் கோவை

பழனிக் கோவை என்பது கோவை நூல்களில் ஒன்று. பழனியைத் தலைநகராகக் கொண்டு நாடாண்ட வையாபுரி மன்னனை முன்னிலைப்படுத்திப் பாடப்பட்ட நூல். 15 ஆம் நூற்றாண்டின் தொடக்கப் பகுதியில் தோன்றியது. கோவை நூலுக்கு உலிய அளவுத் திட்டப்படி 400 பாடல்களைக் கொண்டது. பாடல் ஒவ்வொன்றுக்கும் துறை அல்லது கிளவித் தலைப்பு, கொளு, மெய்ப்பாடு, பயன் என்னும் குறிப்புகள் தரப்பட்டுள்ளன. இவை நூலாசிரியரால் தரப்பட்டவை. இது நூலாக அச்சாகவில்லை

பாண்டிக்கோவை காலத்தால் முந்தியது. அடுத்த சிறப்பு சிற்றம்பலக் கோவையார் நூலுக்கு உரியது. மூன்றாம் சிறப்பினை இந்த நூல் பெற்றுள்ளது. இந்த நூல் சிற்றம்பலக் கோவையை அடியொற்றிச் செய்யப்பட்டது. இந்த நூலை அடுத்து இறையனார் பொருள் விளக்கம் என்னும் துணைக் கொத்தும் உண்டு. இந்த இணைப்புக் கொத்தில் 'இயற்கைப் புணர்ச்சி' தொடங்கி, 'பரத்தையிற் பிரிவு' ஈறாக 24 பகுதிகள் உள்ளன. இதில் உள்ள பாடலடிகள் 112.

ஒரடிக் கொளுக்கள்
ஈரடிக் கொளுக்கள்


</doc>
<doc id="186979" url="https://ta.wikipedia.org/wiki?curid=186979" title="சம நீர்எடை">
சம நீர்எடை

ஒரு பொருளின் வெப்பநிலையினை 1° சென்டிகிரேட் உயர்த்தத் தேவைப்படும் வெப்பத்தினைக் கொண்டு எத்தனை கிராம் தண்ணீரை 1° சென்டிகிரேட் உயர்த்தலாம் என்பது சம நீர்எடை (Water equivalent) என குறிக்கப்படும். இது Ms கிராமிற்குச் சமமாகும். M என்பது பொருளின் எடையினைக் குறிக்கும். s என்பது அதன் சுயவெப்பமாகும்.


</doc>
<doc id="186981" url="https://ta.wikipedia.org/wiki?curid=186981" title="துறை">
துறை



</doc>
<doc id="186996" url="https://ta.wikipedia.org/wiki?curid=186996" title="தளர்நிலை">
தளர்நிலை

பொறியியல் மற்றும் பொருளறிவியலில் பொருள் ஒன்றின் தளர்நிலை ("yield strength" அல்லது "yield point") என்பது அப்பொருள் நெகிழ்வுத் தன்மையை அடைய ஆரம்பிக்கும் போது அதன் தகைவைக் குறிக்கும்.

உருக்கு அல்லது செம்பாலான ஒரு கம்பி அல்லது கோல், மெதுவாக அதிகரிக்கின்ற ஒரு இழுவிசைக்கு உட்படுத்தப்பட்டால் முதலில் அந்த கம்பியின் நீளம் மெதுவாகக் கூடும். இந்நிலையில் ஊக்கின் விதி செயல்படும். நீட்சி, விசையைப் பொறுத்து மாறுபடும். மீட்சி எல்லைக்குள் இருக்கும்போது விசையை அகற்றினால், கம்பி மறுபடியும் முதல் நிலைக்குத் திரும்பும். மீட்சி எல்லைக்கு அப்பால் விசையின் சிறு மாற்றமும் மிகவும் அதிகநீட்சியினைத் தோற்றுவிக்கும். இது தளர்நிலை எனப்படும். சிறிது நேரத்தில் அறுநிலையை (Breaking point) அடைந்து கம்பி அறுந்துவிடும்.

A dictionary of science -ELBS


</doc>
<doc id="187006" url="https://ta.wikipedia.org/wiki?curid=187006" title="துணைவன் (மென்பொருள்)">
துணைவன் (மென்பொருள்)

துணைவன் என்பது மலேசியா, சிங்கப்பூர் நாடுகளில் தமிழர்க்காக தமிழ் மொழியில் மென்பொருள்களை வழங்கும் நிறுவனம். இதுவரையிலும், உரை ஆவணத்தையும், தட்டச்சுக் கருவியையும் வெளியிட்டுள்ளது. துணைவன் தட்டச்சுக் கருவியே, சிங்கப்பூர், மலேசியாவில் தமிழ் ஒலிப்புமுறைத் தட்டச்சுடன் வெளியானது என்பது குறிப்பிடத்தக்கது. இதைத் தொடர்ந்தே கணியன், தமிழ்99 ஆகியன வெளியாகின. இதன் அண்மைய பதிப்பாக துணைவன் 7 வெளியாகியுள்ளது. இதனை ரவீந்திரன் பால் என்பவர் உருவாக்கினார்.
ஐ. ஈ. சிங்கப்பூர், தமிழ் டைப்ரைட்டர் ஆகினவற்றை விடவும் இது குறைந்தளவு தட்டல்களைக் கொண்டே எழுதுகிறது.



</doc>
<doc id="187017" url="https://ta.wikipedia.org/wiki?curid=187017" title="தமிழ்நாட்டுத் தெலுங்கர்">
தமிழ்நாட்டுத் தெலுங்கர்

தமிழ்நாட்டைப் பிறப்பிடமாகக் கொண்ட தெலுங்கு மக்களை தமிழ்நாட்டுத் தெலுங்கர் என்பர். தமிழ்நாட்டில் சிறு அளவில் தெலுங்கு பேசும் மக்கள் வாழ்கின்றனர். ஆந்திராவை ஒட்டிய மாவட்டங்களில் அதிகளவில் தெலுங்கு மக்கள் பரவி வாழ்கின்றனர். இசைத் துறையில் குறிப்பிடத்தக்க அளவில் தெலுங்கு பாடல்களும் பாடப்படுவது உண்டு. இவர்களில் பலர் நாயக்கர் ஆட்சிக் காலத்திலேயே தமிழகத்திற்கு வந்தோராவர்.

பிரித்தானியர் ஆட்சிக் காலத்தின்போது தென்னிந்தியாவில் மெட்ராஸ் முக்கிய இடமாக இருந்தது. ஆகவே, குறிப்பிடத்தக்க அளவில் தெலுங்கு மக்கள் சென்னைக்கு குடிபெயர்ந்தனர். தெலுங்குத் திரைப்படத்துறையும் சென்னையிலேயே இயங்கியது. பின்னாளில், மொழிவாரி மாநிலங்கள் பிரிக்கப்பட்ட போதும், சென்னையின் பல்வேறு பகுதிகளிலும் குடியிருந்தனர். தெலுங்கு மொழிப் பள்ளிகள் சிலவும் இயங்குகின்றன. தெலுங்கு திரைப்படங்களும் சில திரையரங்குகளில் வெளியாகின்றன. அண்மைக் காலங்களில், சென்னையை ஒட்டிய ஆந்திர மாநிலப் பகுதிகளில் வாழும் மக்கள் சென்னைக்கு வேலை தேடி வருகின்றனர்.

தமிழகத்தின் பிற பகுதிகளில் வாழும் தெலுங்கர்கள் விழுக்காட்டளவில் குறைவு. இவர்களில் பெரும்பான்மையோர் பேச்சளவில் கொச்சைத் தெலுங்கைப் பேசுவர். இவர்கள் தமிழை தங்கள் இரண்டாம் தாய்மொழியாகக் கொண்டுள்ளனர். 

 தெலுங்குத் திரைப்படத் துறையினரில் குறிப்பிடத்தக்கோர் சென்னையில் பிறந்தவர்கள்.

தெலுங்கு நாளேடுகளான ஈநாடு, சாக்‌ஷி, ஆந்திர ஜோதி, வார்த்தா ஆகியன சென்னைக்கென்று தனிப் பதிப்பில் வெளிவருகின்றன. புதிய தெலுங்குத் திரைப்படங்கள் சென்னையில் உள்ள திரையரங்குகளில் திரையிடப்படுகின்றன. 



</doc>
