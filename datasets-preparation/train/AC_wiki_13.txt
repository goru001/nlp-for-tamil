<doc id="141742" url="https://ta.wikipedia.org/wiki?curid=141742" title="மதுவிலக்கு">
மதுவிலக்கு

மதுவிலக்கு என்பது ஒரு குறிப்பிட்ட நிலப்பகுதியில் (நாடு, மாநிலம் அல்லது நகரம்) மதுவின் தயாரிப்பு, விநியோகம் மற்றும் விற்பனையைத் தடை செய்யும் சட்ட நடவடிக்கை ஆகும். பொதுவாக சமயம், சமூக சீர்திருத்தம், பொதுநலம் போன்ற காரணங்களால் மதுவிலக்குக் கொள்கைகள் அரசுகளால் ஏற்றுக் கொள்ளப்படுகின்றன. உலக வரலாற்றில் பல்வேறு காலகட்டங்களில் பல்வேறு நாடுகளில், பலதரப்பட்ட மதுவிலக்குக் கொள்கைகள் அமலில் இருந்துள்ளன. மதுவிலக்கு நடைமுறைப்படுத்தப்படும் காலங்களில் சட்டத்துக்குப் புறம்பான மதுபானத் தயாரிப்பும் விற்பனையும் அதிகரிப்பது வழக்கம்.

பிரித்தானியாவின் இந்தியப் பேரரசுக்கு எதிராக, 1930ஆம் ஆண்டில் இந்தியாவில் மதுவிலக்கை நடைமுறைப்படுத்தக்கோரி மகாத்மா காந்தி அறிவித்த சாராயம் மற்றும் கள்ளுக் கடை மறியல் போராட்டங்களின் விளைவாக அன்றைய சென்னை மாகாணத்தில் 9000 சாராயக் கடைகளை ஏலம் எடுக்க ஆளின்றி 6000க்கு மேற்பட்டவை அடைக்கப்பட்டன. பல தாலுகா, மாவட்டப் பஞ்சாயத்து போர்டுகள் தென்னை, பனை மரங்களைக் கள்ளிறக்கக் குத்தகைக்கு விடுவதில்லை எனத் தீர்மானம் இயற்றி இலாபத்தைப் புறக்கணித்தன. காந்தி தொடங்கி வைத்த மதுவிலக்குப் போராட்டத்தின் விளைவாக கிராமங்களில் மது குடிப்பவர்களை புறக்கணிப்பதும் நடந்தேறியது.

இந்தியாவில், தமிழ்நாடு மதுவிலக்குக் கொள்கையைக் கைவிட்டு அரசே மதுவிற்பனை செய்யும் மாநிலமாகவும், கேரளா மதுவிலக்கை நோக்கி முன்னேற முயலும் மாநிலமாகவும், குஜராத், பீகார் மதுவிலக்குக் கொள்கை கொண்ட மாநிலங்களாகவும் உள்ளன.




</doc>
<doc id="141746" url="https://ta.wikipedia.org/wiki?curid=141746" title="காட்டுப்பூக்கள்">
காட்டுப்பூக்கள்

காடுகளிலும், மலைகளிலும், வயல்வெளியிலுள்ள வேலிப் புதர்களிலும் பூத்துக் குலுங்கி அழியும் மலர்கள் பல. பெயருக்காக அவற்றைப் படங்களுடன் நினைவுகூர்வது இப் பகுதி. 


</doc>
<doc id="141747" url="https://ta.wikipedia.org/wiki?curid=141747" title="ஏ. வி. பி. ஆசைத்தம்பி">
ஏ. வி. பி. ஆசைத்தம்பி

ஆசைத்தம்பி வன்னியப்பெருமாள் பழனியப்பன் ஆசைத்தம்பி என்னும் ஏ. வி. பி. ஆசைத்தம்பி (செப்டம்பர் 24, 1929 - ஏப்ரல் 7, 1979) தமிழக அரசியல்வாதி; எழுத்தாளர்; இதழாளர்; தமிழக சட்டமன்ற உறுப்பினர்; இந்திய நாடாளுமன்ற உறுப்பினர். வாலிபப் பெரியார் எனப் புகழப்பட்டவர்.

ஆசைத்தம்பி 1924 – செப்டம்பர் 24ஆம் நாள் விருதநகரில் பழனியப்பன், நாகம்மாள் இணையருக்கு மகனாகப் பிறந்தார். 1930ஆம் ஆண்டில் விருதுநகரில் உள்ள சத்திரிய வித்தியாசாலையில் தனது தொடக்கக் கல்வியைப் பெற்றார்; அங்கேயே ஆறாம் வகுப்பு வரை பயின்றார். 1937ஆம் ஆண்டில் பாளையம்கோட்டையில் உள்ள தூய சான்சு நடுநிலைப்பள்ளியில் சேர்ந்து ஏழு, எட்டாம் வகுப்புகளை, அப்பள்ளியின் விடுதியில் தங்கி, பயின்றார். 1940ஆம் ஆண்டில் ஒன்பதாம் வகுப்பை விருதுநகர் நாடார் நகர் உயர்நிலைப் பள்ளியில் பயின்றார். 1941ஆம் ஆண்டில் விருதுநகர் சத்திரிய வித்தியாசாலையில் சேர்ந்து பள்ளி இறுதி வகுப்பைப் பயின்று, தோல்வி அடைந்தார்.

ஆசைத்தம்பி 1944ஆம் ஆண்டு மே திங்கள் 28ஆம் நாள் பரமேசுவரி என்பவரை மணந்தார். பெரியார் ஈ. வெ. இரா. அத்திருமணத்தை தலைமை ஏற்று நடத்தி வைத்தார். இவ்விணையர்களுக்கு காந்திராசன், செளந்திர பாண்டியன் என்னும் இரு மகன்களும் ஒரு மகளும் பிறந்தனர். மகன்கள் இருவரும் வணிகத்தில் ஈடுபட்டனர்.

ஆசைத்தம்பிக்கு தந்தையாரான பழனியப்பன் நீதிக்கட்சியில் ஈடுபாடுடையவர். எனவே ஆசைத்தம்பியும் மாணவப் பருவத்திலேயே நீதிக்கட்சி, சுயமரியாதை இயக்கம் ஆகியவற்றின் கருத்துகளால் கவரப்பட்டார்.

அக்கருத்துகளை பரப்புவதற்காக விருதுநகரில் "இளைஞர் கழகம்" என்னும் அமைப்பை ஏற்படுத்தினார். அக்கழகத்தில் பாரிசுடர் கே. டி. கே. தங்கமணி (பின்னாளில் பொதுவுடைமை இயக்கத்தின் தலைவர்களில் ஒருவராகப் புகழ்பெற்றவர்) உள்ளிட்ட பலரை அழைத்து சொற்பொழிவாற்றச் செய்தார்; தானும் சொற்பொழிவாற்றிப் பழகினார். 1942 ஆகசுடு 9ஆம் நாள் முதன்முறையாக பெரும் பொதுக்கூட்டம் ஒன்றில் சொற்பொழிவு ஆற்றினார்.

1942ஆம் ஆண்டில் கா. ந. அண்ணாதுரை தலைமையில் நடைபெற்ற "திராவிட தொண்டர் படை" மாநாட்டில் பங்கேற்றார்.
பள்ளிப் படிப்பிற்குப் பின்னர் கர்நாடக மாநிலத்திற்குச் சென்று சில மாதங்கள் வணிகத்தில் ஈடுபட்டார். மீண்டும் விருதுநகருக்குத் திரும்பி தனது அரசியற் பணியைத் தொடர்ந்தார்.

1944 – சூன் 4ஆம் நாள் விருதுநகரில் "திராவிட மாணவர்கள் மாநாடு" நடைபெற்றது. ஆசைத்தம்பி அம்மாநாட்டின் வரவேற்புக் குழுத் தலைவராக இருந்தார்.

1946ஆம் ஆண்டு மே மாதம் குடந்தையில் நடைபெற்ற சுயமரியாதை மாநாட்டிற்குத் தலைமை வகித்தார்.

1944ஆம் ஆண்டு ஆகசுடு திங்கள் சேலத்தில் நடைபெற்ற மாநில மாநாட்டில் ”தென்னிந்திய நலவுரிமைச் சங்கம்” என்னும் நீதிக்கட்சியும் சுயமரியாதை இயக்கமும் இணைக்கப்பட்டு திராவிடர் கழகம் உருவாக்கப்பட்டது. ஆசைத்தம்பி அக்கழகத்தில் தன்னுடைய அரசியல் வாழ்க்கையைத் தொடர்ந்தார். அக்கழகத்தில் விருதுநகர் நகரக் கழகச் செயலாளர், இராமநாதபுரம் மாவட்டக் கழகச் செயலாளர், மாநிலக் கழக செயற்குழு உறுப்பினர் ஆகிய பதவிகளை வகித்தார். அக்காலத்தில் அவர் ஆற்றிய அரசியல் பணிகளில் சில:


பெரியார் ஈ. வெ. இரா., மணியம்மையார் திருமணத்தைக் காரணம் காட்டி கா. ந. அண்ணாதுரை தலைமையில் திராவிடர் கழகத்திலிருந்து பலர் பிரிந்து சென்றனர். அவர்கள் சென்னை இராயபுரத்தில் உள்ள இராபின்சன் பூங்காவில் 1949 – செப்டம்பர் 17ஆம் நாள் திராவிட முன்னேற்றக் கழகத்தைத் தொடங்கினர். ஆசைத்தம்பியும் திராவிடர் கழகத்திலிருந்து விலகி திராவிட முன்னேற்றக் கழகத்தில் உறுப்பினராகச் சேர்ந்தார். அக்கழகத்தில் பொதுக்குழு உறுப்பினர், மாநில செயற்குழு உறுப்பினர், கழகச் சொத்துப் பாதுகாப்புக் குழு உறுப்பினர் ஆகிய பதவிகளை வகித்தார். அக்கழகத்தின் உறுப்பினராக இருந்த காலத்தில் பின்வரும் பொறுப்புகளை நிறைவேற்றினார்:

1961ஆம் ஆண்டில் ஈ. வெ. கி. சம்பத்து தலைமையில் ஓரணியினர் தி. மு. க.விலிருந்து விலகிச் சென்று தமிழ் தேசியக் கட்சியைத் தொடங்கினர். அப்பொழுது ஆசைத்தம்பி சிறிதுகாலம் அரசியலில் இருந்து விலகி இருந்தார்.


மாணவப் பருவத்தில் சொற்பொழிவுக்கலையைக் கற்ற ஆசைத்தம்பி, பள்ளிப் படிப்பு முடிந்ததும் தன்னுடைய எழுத்தாற்றலை வளர்த்துக் கொள்ளும் முயற்சியில் ஈடுபட்டார். விருதுநகரில் நீதிக்கட்சி, சுயமரியாதை இயக்கம் ஆகியவற்றின் சார்பாக நடைபெற்ற நிகழ்வுகளைப் பற்றிய குறிப்புகளை அந்தந்த இயக்க இதழ்களுக்கு அறிக்கையாக அனுப்பத் தொடங்கினார். கர்நாடக மாநிலத்தில் வணிகத்தில் ஈடுபட்டிருந்த 1943ஆம் ஆண்டில், "பாகிஸ்தான் ஏன் பிரிய வேண்டும்?" என்னும் கட்டுரையை எழுதினார். அக்கட்டுரை சி. பா. ஆதித்தனார் நடத்திய தமிழன் இதழில் வெளிவந்தது. அதுவே இவருடைய முதற்கட்டுரை ஆகும். அதனைத் தொடர்ந்து குடியரசு, திராவிட நாடு, விடுதலை முதலியன போன்ற திராவிட இயக்க இதழ்களில் அவருடைய படைப்புகள் வெளிவந்தன. அக்கட்டுரைகளில் சிலவற்றைத் தொகுத்து 1944ஆம் ஆண்டில் "திராவிடர்கள்" என்னும் நூலை விருதுநகர் இளைஞர் கழகம் வெளியிட்டது. இதுவே இவருடைய முதல் நூல் ஆகும்.

திராவிட இயக்கத்தின் இதழ்கள் பலவற்றில் எழுதி வந்த ஆசைத்தம்பி, 1948ஆம் ஆண்டில் "தனி அரசு" என்னும் திங்கள் இதழைத் தொடங்கினார். அதில் பல கட்டுரைகளையும் கதைகளையும் எழுதினார். சில ஆண்டுகளில் அவ்விதழை மாதமிருமுறை இதழாக மாற்றினார். பின்னர் 1958ஆம் ஆண்டு முதல் 1963ஆம் ஆண்டு வரை நாளிதழாக வெளியிட்டார். மேலும் திராவிட சினிமா என்னும் இதழையும் நடத்தினார்.

ஆசைத்தம்பி மாடர்ன் தியேட்டர்சின் சர்வாதிகாரி (1951) என்ற திரைப்படத்துக்கு திரைக்கதை வசனம் எழுதினார். பாரதிதாசன் உரையாடல் எழுதிய வளையாபதி திரைப்படத்திலும் சில காட்சிகளுக்கு வசனம் எழுதினார்.

ஆசைத்தம்பி 40க்கும் மேற்பட்ட நூல்களை எழுதியுள்ளார். துப்பறியும் புதினங்கள், சிறுகதைத் தொகுப்புகள், அரசியல் நூல்கள் போன்றவை இவற்றில அடங்கும். அவை:

2007-08ஆம் நிதியாண்டில் தமிழக அரசு இவருடைய படைப்புகளை நாட்டுடைமை ஆக்கியது. அவரது கதைகள் பிரசண்ட விகடன் இதழில் முதலில் வெளியாகின.

திராவிட இயக்கத்தின் தலைவர்களில் ஒருவராக மலர்ந்து வந்த ஆசைத்தம்பி, 1946ஆம் ஆண்டிற்கும் 1977ஆம் ஆண்டிற்கும் இடைப்பட்ட காலத்தில் 10 முறை வெவ்வேறு அரசியல் காரணங்களுக்காக சிறையில் அடைக்கப்பட்டிருக்கிறார். அவற்றுள் சில:


திராவிட முன்னேற்றக் கழகத்தின் சார்பில் உள்ளாட்சி, தமிழக சட்டப் பேரவை, நாடாளுமன்ற மக்களவைத் தேர்தல்களில் போட்டியிட்ட ஆசைத்தம்பி, மக்கள் சார்பாளராக அந்தந்த அவைகளில் பணியாற்றினார். 
1946ஆம் ஆண்டு முதல் 1956ஆம் ஆண்டு வரை விருதுநகர் நகராட்சி உறுப்பினராகப் பணியாற்றினார்.

திராவிட முன்னேற்றக் கழகத்தின் சார்பாக 1957இல் ஆயிரம் விளக்குத் தொகுதியில் இருந்தும், 1967 இல் எழும்பூர்த் தொகுதியில் இருந்தும் தமிழக சட்டமன்றத்துக்குத் தேர்ந்தெடுக்கப்பட்டார். 1977 நாடாளுமன்றத் தேர்தலில் வட சென்னை மக்களவைத் தொகுதியில் இருந்து மக்களவைக்குத் தேர்ந்தெடுக்கப்பட்டார்.

1968 – 69ஆம் நிதியாண்டில் தமிழ்நாடு சட்டப்பேரவையின் மதிப்பீட்டுக் குழுத் தலைவராக (Chairman, Estimates Committee, Tamil Nadu Assembly) ஆசைத்தம்பி பதவி வகித்தார்.

1971ஆம் ஆண்டில் பூங்கா நகர் சட்டமன்றத் தொகுதியில் போட்டியிட்டுத் தோல்வி அடைந்த ஆசைத்தம்பியை, தமிழ்நாடு சுற்றுலா மேம்பாட்டுக் கழகத்தின் தலைவராக (Chairman, Tamil Nadu Tourism Development Corporation) தமிழ்நாடு அரசு நியமித்தது. 1971ஆம் ஆண்டு முதல் 1976ஆம் ஆண்டுவரை அவர் அப்பதவியை வகித்தார்.

1979ஆம் ஆண்டு ஏப்ரல் திங்கள் 6ஆம் நாள் திராவிட முன்னேற்றக் கழக நிகழ்ச்சிகளில் கலந்துகொள்வதற்காக தன் மனைவி பரமேசுவரியோடு அந்தமான் தீவுகளுக்குச் சென்றார். அங்கு தலையில் இருந்த குருதிக்குழாய் வெடித்து போதிய மருத்துவ உதவி கிடைக்காமல் 1979ஆம் ஆண்டு ஏப்ரல் திங்கள் 7ஆம் நாள் அந்தமான் தீவிலேயே மரணமடைந்தார்.



</doc>
<doc id="141753" url="https://ta.wikipedia.org/wiki?curid=141753" title="அடைப்பி">
அடைப்பி

அடைப்பி ("Gasket") அடைவலயம் என்பது இயந்திர பாக இணைப்புக்களில் அழுத்தத்தாலோ அல்லது தெறித்தலினாலோ கசிவுகள் ஏற்படாமல் தடுக்கப் பயன்படுகிறது. இணைப்பிறுக்கித் தகடு, இரப்பர் வலயங்கள் போன்றவை அடைப்பியாக செயற்படுகின்றன. அடைப்பிகள் பயன்படும் முறை மற்றும் இடத்தைப் பொறுத்து பலவகையாகப் பிரிக்கப்படுகிறது.

உயரழுத்த நீராவி அமைப்புகள் போன்ற குறிப்பிட்ட பயன்பாடுகளுக்கான அடைவலயங்கள் கல்நாரால் செய்யப்படுவதுண்டு. என்றாலும், கல்நார்த் தொடுகை தரும் உடல்நலக்கேடுகள் காரணமாக, பெரும்பாலும் கல்நார் சாராத அடைவலயங்களே நடைமுறைப் பயன்பாட்டில் உள்ளன.

சில குழாய் இணைப்புகள் பொன்மத்தாலேயே செய்யப்படுகின்றன. இவற்றில் அமர்வுப் பரப்பே அடைப்பு வேலையை நிறைவேற்றுகிறது. பொன்மத்தின் இயல்பான வில்லியல்பு அல்லது பான்மை ( σ,பொன்மத்தின் நெகிழ்வலிமை வரை) பயன்படுத்தப்படுகிறது. இவை அமுக்கவகை இணைப்புகள் (R-con and E-con compressive type joints) எனப்படுகின்றன.


</doc>
<doc id="141761" url="https://ta.wikipedia.org/wiki?curid=141761" title="முத்துராஜா (நடிகர்)">
முத்துராஜா (நடிகர்)

முத்துராஜா (இறப்பு: பெப்ரவரி 21, 2012, அகவை 34) தமிழ்த் திரைப்பட நகைச்சுவை நடிகர். கிழக்கு கடற்கரை சாலை, வெளுத்துக்கட்டு, வேங்கை, கொஞ்சம் வெயில் கொஞ்சம் மழை உள்பட 55 படங்களில் நடித்துள்ளார். சித்திரம் பேசுதடி படத்தில் இடம்பெற்ற "வாளமீனுக்கும் விலாங்கு மீனுக்கும் கல்யாணம்" என்ற பாடலில் நடித்த பிறகு இவருக்கு பல வாய்ப்புகள் வந்தன. "வாளமீனு முத்துராஜா" என்ற அடைமொழியுடன் இவர் நடித்து வந்தார்.

கம்பத்தைச் சேர்ந்த முத்துராஜா, இயக்குநர் பாரதிராஜா அலுவலகத்தில் பணியாளராகவும், நடிகர் கவுண்டமணியிடம் சில ஆண்டுகள் உதவியாளராகவும் இருந்தவர். தனது வீட்டில் நடந்த விபத்து ஒன்றில் தலையில் பலத்த காயத்துக்குள்ளாகி இறந்தார். இவருக்கு காயத்ரி என்ற மனைவி உள்ளார்.



</doc>
<doc id="141764" url="https://ta.wikipedia.org/wiki?curid=141764" title="செங்குந்தர் மேல்நிலைப்பள்ளி">
செங்குந்தர் மேல்நிலைப்பள்ளி

செங்குந்தர் மேல்நிலைப்பள்ளி, ஈரோடு மாநகரில் அமைந்துள்ள அரசு நிதியுதவி பெறும் பள்ளிகளில் ஒன்றாகும். ஆறாம் வகுப்பு முதல், பன்னிரெண்டாம் வகுப்பு வரை உள்ள இப்பள்ளியில் தமிழ் மற்றும் ஆங்கில வழியில் கல்வி பயிற்றுவிக்கப்படுகிறது. இப்பள்ளி செங்குந்தர் கல்வி நிறுவனங்களின் நிர்வாகத்தின் கீழ் செயல்பட்டு வருகிறது.

இப்பள்ளியில் நாட்டு நலப்பணித் திட்டம், சாரணர் இயக்கம் மற்றும் தேசிய மாணவர் படை போன்ற மாணவர்களுக்கான சேவை அமைப்புகள் நிறுவப்பட்டுள்ளன. இப்பள்ளி மாணவர்கள் மாவட்ட அளவிலும், மாநில அளவிலும் நடத்தப் பெற்ற பல்வேறு விளையாட்டுப் போட்டிகளில் பல்வேறு பரிசுகளைப் பெற்றுள்ளனர்.



</doc>
<doc id="141771" url="https://ta.wikipedia.org/wiki?curid=141771" title="சௌக்கிட்">
சௌக்கிட்

சௌக்கிட் "(Chow Kit)" என்பது மலேசியா, கோலாலம்பூர் மாநகரத்தில் உள்ள துணை மாவட்டம். இது சௌக்கிட் சாலையில் இருக்கிறது. சௌக்கிட் சாலையின் இரு புறமும் ஜாலான் ராஜா லாவுட், ஜாலான் துங்கு அப்துல் ரஹ்மான் என இரு சாலைகள் இணையாகச் செல்கின்றன. முன்பு காலத்தில் சௌக்கிட் பகுதியில் லோக் சௌக்கிட் எனும் ஈயத் தொழில் செல்வந்தர் இருந்தார். அவர் நகராட்சி மன்ற உறுப்பினராகவும் இருந்தார். அவர் பல தார்மீகப் பணிகளில் ஈடுபட்டு மக்களுக்கு உதவிகள் செய்தார். அவரின் நினைவாக அப்பகுதிக்கு சௌக்கிட் என்று பெயர் வந்தது.

1960ஆம் ஆண்டுகளில் சைக்கிட் பகுதிகள் சீனர்களின் கோட்டையாக விளங்கின. 2000 ஆம் ஆண்டுகளில் மாற்றம் கண்டது. இப்போது இந்தோனேசியர்களின் சொர்க்கபுரியாக மாறி விட்டது. இங்கு இப்பொது அதிகமான மலாய்க்காரர்களும் சந்தை வியாபாரங்களில் ஈடுபட்டுள்ளனர். சௌக்கிட் அருகில் கம்போங் பாரு எனும் மலாய்க் குடியிருப்பு பகுதி உள்ளது. இங்கு மலாய்க்காரர்கள் பன்னெடுங்காலமாக வாழ்ந்து வருகின்றனர்.

சௌக்கிட் பசார் எனும் சந்தையில் காய்கறிகள், இறைச்சிகள், மீன்கள் போன்றவை விறகப்படுகின்றன. வெளிநாட்டு சுற்றுப்பயணிகள் சௌக்கிட் பசாருக்கு வருகை புரிவது வாடிக்கையாகி விட்டது. இங்குள்ள இரவுச் சந்தையும் மிகப் பிரபலமானது. 2003ஆம் ஆண்டு இங்கு ஒற்றைத் தண்டவாள நிலையம் "(Monorail)" கட்டப்பட்டது. ஒவ்வொரு நாளும் ஆயிரக்கணக்கானோர் இந்த ஒற்றைத் தண்டவாளச் சேவையைப் பயன்படுத்துகின்றனர்.


</doc>
<doc id="141778" url="https://ta.wikipedia.org/wiki?curid=141778" title="ஜாலான் தம்புசாமி">
ஜாலான் தம்புசாமி

ஜாலான் தம்புசாமி "(Jalan Thamboosamy)" என்பது தம்புசாமி பிள்ளை எனும் மலேசியத் தமிழரின் நினைவாக விளங்கும் ஒரு சாலையின் பெயர். தம்புசாமி பிள்ளை மலேசியாவுக்கு ஆற்றியுள்ள சேவைகளைப் பாராட்டும் வகையில் இந்தச் சாலைக்கு அவருடைய பெயர் வைக்கப்பட்டது. 

தம்புசாமி சாலை சௌக்கிட் பகுதியில் உள்ள தியோங் நாம் சீனக் குடியிருப்பு பகுதியையும் ஜாலான் பெத்ராவையும் இணைக்கின்றது. தம்புசாமி சாலை ஒரு தமிழரின் பெயரில் இருந்தாலும் அங்கு அதிகமான சீனர்கள் வாழ்கின்றனர். இந்தச் சாலைக்கு அருகாமையில் உள்ள ஜாலான் பெத்ராவில் மலாய்க்காரர்களின் ஆதிக்கம் மிகுதியாக உள்ளது. ஜாலான் தம்புசாமியில் ஒரு சீனர் கோயிலும் உள்ளது. இந்தக் கோயிலில் ஆண்டுதோறும் சீனர்களின் "Hungry Ghost Festival" எனும் ’பசிப் பேய்’ திருவிழா நடைபெறுகிறது. 

இந்தச் சாலையில் இப்பொழுது அடிக்கடி கார் போக்குவரத்து நெரிசல்கள் ஏற்படுகின்றன. தவிர, மழைகாலங்களில் திடீர் வெள்ளமும் ஏற்படுகிறது என்று அப்பகுதியில் வாழும் கடைக்காரர்கள் கவலை தெரிவிக்கின்றனர். 


</doc>
<doc id="141786" url="https://ta.wikipedia.org/wiki?curid=141786" title="புடு">
புடு

புடு ("Pudu") என்பது மலேசியா, கோலாலம்பூர் மாநகரத்தில் உள்ள ஒரு நகரப் பகுதியாகும். இந்த நகரப் பகுதி புடு சாலையில் இருக்கிறது. இங்கு கோலாலம்பூரின் மிகப் பழமையான பேருந்து நிலையம் உள்ளது. அங்கு இருந்து ஒரு கிலோமீட்டர் தொலைவில் புடு சிறைச்சாலை இருந்தது. 1895-இல் கட்டப்பட்ட அந்தச் சிறைச்சாலை 2010 ஜுன் மாதம் தகர்க்கப்பட்டது. கோலாலம்பூரில் பெரிய காய்கறிச் சந்தையும் புடுவில் தான் உள்ளது. 

புடுவிற்கு அருகாமையில் புகழ்பெற்ற புக்கிட் பிந்தாங் வணிக மையம் உள்ளது. இங்கு மின்சாதனங்கள், கணினிகள், ஆடை அணிகலன்கள், மேற்கத்திய உணவுப் பொருட்கள் போன்றவை 24 மணி நேரமும் கிடைக்கின்றன. இங்கு தான் உலகப் புகழ்பெற்ற பெட்ரோனாஸ் இரட்டைக் கோபுர வானளாவிகள் உள்ளன. 


</doc>
<doc id="141809" url="https://ta.wikipedia.org/wiki?curid=141809" title="புடு சிறைச்சாலை">
புடு சிறைச்சாலை

புடு சிறைச்சாலை "(Pudu Prison)" என்பது மலேசியா, கோலாலம்பூர் மாநகரத்தில் உள்ள ஒரு சிறைச்சாலை ஆகும். கோலாலம்பூரின் முக்கிய பகுதியில் அமைந்திருக்கும் புடு சிறைச்சாலை 115 வருடம் பழமை வாய்ந்தது. இச்சிறைச்சாலை 1891-இல் கட்டத்தொடங்கி 1895-இல் கட்டி முடிக்கப்பட்டது. மலேசியாவின் சுற்றுலா தளமாகவும், வரலாற்று சிறப்புமிக்க இடமாகவும் விளங்கி வந்தது. இந்தச் சிறைச்சாலை கோலாலம்பூரில் ஜாலான் ஷாவில் இருக்கிறது. உலகிலேயே மிக நீளமான சுவரோவியம் புடுச் சிறைச்சாலையின் சுவரில்தான் வரையப்பட்டது இச்சிறைச்சாலையில் கொடுக்கப்படும் பிரம்படிகள் அனைவராலும் பேசப்படுவனவாகும்.

சிறைச்சாலையின் கைதி அறைகள் சிறியவையாகவும் இருட்டாகவும் இருக்கும். அந்த அறைகளில் ஒரே ஒரு சின்ன சாளரம் மட்டுமே இருக்கும். அந்தச் சாளரத்தின் வழியாகத்தான் வெளித் தொடர்புகளும் இருந்தன. புடு சிறைச்சாலை கட்டப்படுவதற்கு முன்னர் அந்த இடம் ஒரு சீனர் இடுகாடு ஆகும். அந்தக் காலக் கட்டத்தில் அப்பகுதி அடர்ந்த காடுகளால் சூழப்பட்டிருந்தது. சில சமயங்களில் அந்தக் காடுகளில் புலிகளும் இரைதேடி வருவதுண்டு.

1891-இல் கைதிகளின் ஆள்பலத்தைக் கொண்டு கட்டுமானப் பணிகள் தொடங்கின.முதன்முதலில் 394 மீட்டர் நீளமுள்ள தடுப்புச் சுவர் கட்டப்பட்டது. சிறைச்சாலை கட்டி முடிக்க நான்கு ஆண்டுகள் பிடித்தன. 1895-இல் கட்டி முடிக்கப்பட்டது. புடு சிறைச்சாலையில் கைதிகளாக இருந்தவர்களில் மிக முக்கியமானவர் போத்தாக் சின் என்பவர். இவர் மலேசியக் குற்றவாளிகளில் மிகவும் பெயர் பெற்றவர். அவரைப் பற்றிய கதைகளை மலேசியர்கள் இன்றும் பேசிக் கொள்வதுண்டு. 1985-இல் ஜிம்மி சுவா என்பவனும் மேலும் அறுவரும், புடு சிறைச்சாலையின் மருத்துவர்களான டாக்டர் ராட்சி ஜாபார், டாக்டர் அப்துல் அஜீஸ் ஆகிய இருவரையும் பிணையாகப் பிடித்துச் சிறைச்சாலை நிர்வாகத்தை நிலைகுலைய வைத்த நிகழ்ச்சியும் இங்கு நடைபெற்றுள்ளது.

புடு சிறைச்சாலை 1,38,000 மலாயா டாலர் செலவில் 1895-இல் கட்டப்பட்டது. அதன் முதல் இயக்குநர் ஜே.ஏ.பி.ஏலன் (Lt-Kol J.A.B. Ellen). சிறைச்சாலையின் கட்டுமானப் பொருட்கள் இந்தியா, பிரித்தானியாவிலிருந்து இறக்குமதி செய்யப்பட்டன. கட்டிடத்தின் அமைப்பு முறை ’X’ வடிவத்தில் உருவாக்கம் பெற்றது. ஆப்பிரிக்காவில், பொகாம்பியா எனும் இடத்தில் கண்டி சிறைச்சாலை உள்ளது. அந்தச் சிறைச்சாலையின் அமைப்பில் புடு சிறைச்சாலையும் கட்டப்பட்டது. தூக்குத் தண்டனை பெற்ற கைதிகள் தூக்கிலிடுவதற்கு முன்னால் கட்டிடத்தின் D பகுதியில் வைக்கப்பட்டனர். அங்குதான் அவர்கள் தூக்குத் தண்டனைக்குத் தயார் படுத்தப்பட்டனர்.

இந்தச் சிறைச்சாலை கட்டப்படும் போது 600 கைதிகள் தங்கும் வசதிகளைக் கொண்டதாகக் கட்டப்பட்டது. ஆனால், 1960களில் கைதிகளின் எண்ணிக்கை கூடிவிட்டது. ஆகவே, கூடுதலான கைதி அறைகள் சேர்க்கப்பட்டன. அப்போதும் அறைகள் போதவில்லை. 1985-இல் 6,550 கைதிகள் இருந்ததாகப் புள்ளிவிவரங்கள் காட்டுகின்றன.

1895 ஆகஸ்டு மாதம் சிறைச்சாலை வளாகத்தில் காலரா நோய் பரவியது. அதனால், சிறைச்சாலையில் இருந்த சில நூறு கைதிகள் இறந்து போயினர். சிறைச்சாலையின் நீர் பயனீட்டு முறையில் ஏற்பட்ட தவறினால் காலரா நோய் பரவியதாகதாகப் பின்னர் தெரிய வந்தது. முன்பு சீனர் இடுகாடாக இருந்த போது அங்கே ஒரு பழைய கிணறு இருந்தது.

அந்தக் கிணற்றில் இருந்துதான் சிறைச்சாலைக்கு நீர் விநியோகம் செய்யப்பட்டது. அந்தக் கிணற்றில் கொடிய விஷக்கிருமிகள் இருந்ததால் கைதிகள் அனைவருக்கும் பரவின. பின்னர், மூன்று ஆண்டுகள் கழித்து 1898-இல் சிறைச்சாலையின் நீர்ப் பிரச்னை தீர்க்கப்பட்டது.

தொடக்க காலத்தில் சிலாங்கூர் மாநிலத்தில் புடு சிறைச்சாலை மட்டுமே ஒரே ஒரு சிறைச்சாலையாக இருந்தது. குறுகிய கால தண்டனை பெற்ற ஆண்களும் பெண்களும் அந்தச் சிறைச்சாலையில் தடுத்து வைக்கப்பட்டனர். அப்போது சிறைச்சாலை வளாகத்திலேயே ஒரு காய்கறித் தோட்டமும் இருந்தது.

அதிலிருந்து கிடைத்த காய்கறிப் பொருட்கள் சிறைச்சாலைக் கைதிகளுக்கு, அப்போதைக்கு போதுமானதாகவும் இருந்தது. ஆனால். காலப் போக்கில் போதைப்பொருள் குற்றவாளிகள், ஆயுதமேந்திய கொள்ளை, வன்புணர்வு, வன் தாக்குதல், ஒருபால் புணர்வு, நம்பிக்கை மோசடி, வழிப்பறி கொள்ளை, வீட்டை உடைத்து கொள்ளை, மானபங்கம் செய்தல், விலைமாதின் வருமானத்தில் வாழ்தல் போன்ற குற்றங்களுக்காகப் பிரம்படிகள் பெறும் குற்றவாளிகளும் அந்தச் சிறைச்சாலைக்கு அனுப்பி வைக்கப்பட்டனர்.

பிரம்படிகள் கொடுக்கச் சிறைச்சாலையில் ஒரு தனிப்பகுதியும் அமைக்கப்பட்டது. அதனால் அதிகமான குற்றவாளிகளைத் தடுத்து வைக்க வேண்டியதாயிற்று. சிறைச்சாலை காய்கறித் தோட்டத்திலிருந்து கிடைத்த காய்கறிப் பொருட்களிலும் பற்றாக்குறை ஏற்பட்டது.

இரண்டாவது உலகப் போரின் போது புடு சிறைச்சாலையில் நூற்றுக்கணக்கான போர்க்கைதிகள் அடைத்து வைக்கப்பட்டனர். மலாயாவில் இருந்த ஐரோப்பியர்கள் பலர் இந்தச் சிறைச்சாலையில் அடைக்கப்பட்டு சித்ரவதைகளும் செய்யப்பட்டனர். அவர்களில் சிலர் ரப்பர்த் தோட்டங்களில் நிர்வாகிகளாக இருந்தவர்கள்.

1976-இல் மலேசியாவில் போதைப்பொருள் சட்டம் அமலுக்கு வந்தது. போதைப்பொருள் குற்றங்களுக்காக 36 பேர் தூக்கிலிடப்பட்டனர். அவர்கள் பெரும்பாலும் மலேசியச் சீனர்களாக இருந்ததால் மலேசியச் சீனச் சமூகத்தினரிடையே அதிருப்தியும் ஏற்பட்டது. 1986-இல் போதைப்பொருள் குற்றத்திற்காகக் கெவின் பார்லோ, பிரியான் சேம்பர்ஸ் எனும் இரு ஆஸ்திரேலியர்கள் இதே சிறையில் தூக்கிலிடப்பட்டனர்.

அதற்கு முன்னர், ஆஸ்திரேலியாவின் பிரதமராக இருந்த பாப் ஹாவ்க் அவர்களைத் தூக்குமேடைக்கு அனுப்ப வேண்டாம் எனக் கருணை கோரிக்கை விடுத்தார். அந்தக் காலக் கட்டத்தில் உலகம் முழுமையும், போதைப்பொருள் குற்றங்களுக்காக ஏறக்குறைய 100 ஆஸ்திரேலியர்கள் உலக நாடுகளின் சிறைகளில் இருந்தனர். இருப்பினும், ஆஸ்திரேலியப் பிரதமரின் கோரிக்கையைப் பொருட்படுத்தாமல் மலேசிய அரசாங்கம் அந்த இரு ஆஸ்திரேலியர்களையும் தூக்கிலிட்டது. அது ஒரு ‘காட்டு மிராண்டித்தனம்’ என்று பாப் ஹாவ்க் மலேசியாவைக் கண்டித்தார். அதற்குப் பதில் அளித்த மலேசியப் பிரதமர் மகாதீர் முகமது, “போதைப் பொருள்களைக் கடத்துவது குற்றம் என்று போதைப் பொருள் கடத்தல்காரர்களிடம் சொல்ல வேண்டும்” என்றார். அதன் பின்னர், ஏறக்குறைய பத்தாண்டுகளுக்கு ஆஸ்திரேலிய மலேசிய உறவுகள் ஓர் இறுக்க நிலையில் இருந்தன.

2007 டிசம்பர் 11ஆம் தேதி, இந்து உரிமைகள் போராட்டக் குழு இண்ட்ராப் பேரணியில் கைது செய்யப்பட்ட பி. உதயகுமார், பி.வேதமூர்த்தி, வி.எஸ்.கணபதி ராவ், மனோகரன் மலையாளம், வசந்தக்குமார் போன்றோர் இங்குதான் தடுத்து வைக்கப்பட்டனர். ஆனால், அவர்கள்மீது பதியப்பட்ட குற்றச்சாட்டுகளில் வலுவான சான்றுகள் இல்லாமையால் விடுதலை செய்யப்பட்டனர். இருப்பினும், அந்த விடுதலை நீண்ட நேரம் நீடிக்கவில்லை. மறுநாள் அதாவது 2007 டிசம்பர் 11ஆம் தேதி, அவர்கள் மறுபடியும் உள்நாட்டுப் பாதுகாப்புச் சட்டத்தின் கீழ் கைது செய்யப்பட்டு பேராக், கமுந்திங் தடுப்பு முகாமில் சிறை வைக்கப்பட்டனர். 2009 மே மாதம், ஏறக்குறைய 17 மாதங்களுக்குப் பிறகு அவர்கள் விடுதலை செய்யப்பட்டனர்.

1996-இல் 101 ஆண்டுகள் பயன்பாட்டிற்குப் பின்னர், புடு சிறைச்சாலையை மூடுவதாக அரசாங்கம் அறிவித்தது. புடு சிறைச்சாலையில் இருந்த கைதிகள் அனைவரும் சுங்கை பூலோ, காஜாங் சிறைச்சாலைகளுக்கு இடம் மாற்றப்பட்டனர். அதன் பின்னர் புடு சிறைச்சாலை ஓர் ஆண்டு காலத்திற்கு பொதுமக்களின் பார்வைக்கு திறந்து விடப்பட்டது. அக்காலக்கட்டத்தில் அது ஓர் அருங்காட்சியகமாகச் செயல்பட்டது.

வரலாற்றுச் சிறப்பு மிக்க, நூறாண்டுகளுக்கும் மேல் பழமையான இச்சிறைச்சாலையின் புகழ் மிக்க சுவரை நாட்டின் வளர்ச்சிப் பணிகளுக்காக இடிக்க மலேசிய அரசாங்கம் முடிவு செய்தது. 2010 ஜூன் மாதம் 22ஆம் தேதி புடு சிறைச்சாலையின் சுவர்கள் தகர்க்கப்படுவது தொடங்கியது. வரலாற்றுச் சிறப்பு மிக்க ஒரு சின்னம் பாதுகாக்கப்பட வேண்டும் என்று நாடெங்கும் இருந்து அறைகூவல்கள் எழுந்தன. புடு சாலைப் பகுதியில் வாகனப் போக்குவரத்து நெரிசல் ஏற்படுவதால் சுவர்கள் உடைக்கப்படுவதாக அரசு அதிகாரிகள் தெரிவித்தனர். மேலும் பல ஆயிரம் உயிர்களைக் காவு கொண்ட இடம் ஒரு வரலாற்றுச் சின்னமாக மாற முடியாது. சிறை ஒருபோதும் வரலாற்று தலமாகாது என்பதும் , பெருமைப்படக்கூடிய இடமுமல்ல என்பதும் அரசின் முடிவு.சாலை விரிவாக்கம் மற்றும் வழிமாற்றுச் சாலையைக் கட்டுவதற்கு வழிவிட, புடு சிறைச்சாலையின் நீளச் சுவர்கள் உடைக்கப்படவிருக்கின்றன.அந்த வழிமாற்றுச் சாலை, புடு சாலையைச் செராசுடன் இணைக்கும். அதோடு ஜாலான் ஹங் துவாவில் சாலைப் போக்குவரத்து நெரிசலையும் குறைக்கும் எனவும் இதன் 394 நீளச் சுவர் நேற்று இடிக்கப்பட்டு மிகப்பெரிய உணவு விடுதிகளும், அடுக்ககங்களும் கட்ட அரசு சார்ந்த கட்டட துறையினர் திட்டமிட்டுள்ளதாகவும் தெரிவித்தனர்.

அரசு அறிவிப்பின்படி 2010 ஜூன் மாதம் 22ஆம் தேதி புடு சிறைச்சாலையின் கிழக்குப் பகுதியில் உள்ள சுவர்கள் தகர்க்கப்பட்டன. 2011 இறுதி வாக்கில் சிறைச்சாலையின் முக்கியக் கட்டிடப் பகுதிகள் அனைத்தும் தகர்க்கப்பட்டுவிட்டன. அந்த இடத்தில் நவீன வர்த்தக வளாகம் உருவாக்கப்படும் என்று எனும் மலேசியப் புறநகர் மேம்பாட்டுக் கழகம்(Urban Development Authority (UDA))அறிவித்தது. 43 மாடிகளைக் கொண்ட ஒரு தங்கும் விடுதி, ஒரு வணிக வளாகம், 33 மாடிகளைக் கொண்ட ஓர் அலுவலகக் கட்டிடம், 44 மாடிகளைக் கொண்ட ஓர் அடுக்குமாடிக் கட்டிடம் கட்டப்படும் என்று அக்கழகம் அறிவித்தது.

புடு சிறைச்சாலையின் சுவர்களில் 1980களில் 384 மீட்டர் நீளத்திற்கு ஒரு நீண்ட சுவரோவியம் வரையப்பட்டது. அந்த ஓவியத்தைச் சிறைச்சாலையில் கைதியாக இருந்த கோங் யென் சோங் (Khong Yen Chong) என்பவரும் மேலும் மூன்று கைதிகளும் இணைந்து வரைந்தனர். வரைவதற்கு பல மாதங்கள் பிடித்தன. ஏறக்குறைய 2000 லிட்டர் வண்ணக்கலவைகள் பயன்படுத்தப் பட்டன.

கோங் யென் சோங் சிறைச்சாலையிலிருந்து விடுதலை ஆன பிறகும், சிறைச்சாலைக்கு வந்து அந்த ஓவியத்தை வரைந்து முடித்துக் கொடுத்தார். அந்த ஓவியம்தான் உலகிலேயே மிக நீண்ட சுவரோவியம் ஆகும். ஓவியர் கோங் யென் சோங்கிற்கு கின்னஸ் உலக சாதனை விருது வழங்கப்பட்டது.



</doc>
<doc id="141810" url="https://ta.wikipedia.org/wiki?curid=141810" title="முடியுருக் குருதிச்சுற்றோட்டம்">
முடியுருக் குருதிச்சுற்றோட்டம்

முடியுருக் குருதிச்சுற்றோட்டம் ("Coronary circulation") எனப்படுவது இதயத்திற்கு, குறிப்பாக இதயத்தசைக்கு குருதியை வழங்கும் மற்றும் இதயத்தசையில் இருந்து குருதியை எடுத்துச் செல்லும் குருதிக்குழாய்களில் குருதி செலுத்தப்படுவதைக் குறிக்கும். இதயத்தசைக்கு ஆக்சிசன் நிரம்பிய குருதியை வழங்கும் குருதிக்குழாய்கள் முடியுருத்தமனிகளாகும். இதயத்தசையில் இருந்து ஆக்சிசன் அற்ற குருதியை எடுத்துச் செல்லும் குருதிக்குழாய்கள் இதய நாளங்கள் ஆகும். 

உடலின் ஏனைய பாகங்களில் உள்ள தமனிகள் பொதுவாக தமக்கிடையே பிணைப்பைக் கொண்டுள்ளன, எடுத்துக்காட்டாக காலுக்குச் செல்லும் பிரதான தமனியில் அடைப்பு ஏற்படின் அதற்கு மேலே உள்ள வேறொரு தமனி குருதியை எடுத்துச் செல்லும், இது இணை இரத்த ஒட்டம் எனப்படும். ஆனால் பெருந்தமனியில் இருந்து புறப்படும் முடியுருத்தமனிகள் மட்டுமே இதயத்துக்கு குருதியை வழங்குகின்றது, அதனால் இவை முடிவுற்ற சுற்றோட்டம் என்று அழைக்கப்படுகின்றது.

இடது, வலது என இரு முடியுருத்தமனிகள் பெருந்தமனி அடைப்பிதழுக்குச் சற்று மேலே பெருந்தமனியின் ஆரம்பப் பகுதியில் இருந்து புறப்படுகின்றது.


</doc>
<doc id="141811" url="https://ta.wikipedia.org/wiki?curid=141811" title="ஐதராபாத் நிசாம்">
ஐதராபாத் நிசாம்

ஐதராபாத்தின் நிசாம்-உல்-முல்க் ("Nizam-ul-Mulk of Hyderabad", ; ; ; ; ) பரவலாக ஐதராபாத் நிசாம் என்று அறியப்படுபவர்கள் ஐதராபாத் அரசு என்ற முன்னாள் முடியாட்சியின் மன்னர்கள் ஆவர். ஐதராபாத் அரசு தற்கால ஆந்திரப் பிரதேசம், கர்நாடகம் மற்றும் மகாராட்டிர மாநிலங்களில் உள்ள சில மாவட்டங்களைக் கொண்டிருந்தது. 

ஆட்சிப்பகுதியின் நிர்வாகி என்ற பொருள்தரும் நிசாம்-உல்-முல்க் () என்பதன் சுருக்கமே நிசாம் () ஆகும். 1719ஆம் ஆண்டு முதல் "அசாஃப் ஜா" வம்சத்தைச் சேர்ந்த உள்ளூர் மன்னர்கள் இந்தப் பட்டத்துடன் ஐதராபாத் அரசை ஆண்டு வந்தனர். 1713 முதல் 1721 வரை முகலாய மன்னர்களின் பிரதிநிதியாக தக்காணத்தை ஆண்டு வந்த கமார்-உத்-தின் கான், அசாஃப் ஜா I இந்த வம்சத்தை துவங்கினார். 

1707இல் அவுரங்கசீப்பின் மறைவிற்குப் பிறகு முகலாயப் பேரரசு சிதைந்தபோது அசாப் சா தன்னை தனிமன்னராக அறிவித்துக்கொண்டார். 1798 முதல் பிரித்தானிய இந்தியாவின் பல சிற்றரரசுகளில் ஒன்றாக, உள் விவகாரங்களில் தன்னாட்சி கொண்டதாய், ஐதராபாத் அரசு விளங்கியது. 

இரண்டு நூற்றாண்டு ஆட்சிக் காலத்தில் ஏழு நிசாம்கள் ஆண்டுள்ளனர். அசாப் சா மன்னர்கள் இலக்கியம், கலை, கட்டிட வடிவமைப்பு, பண்பாடு ஆகியவற்றிற்கு ஆதரவு கொடுத்தனர். சிறந்த உணவை விரும்பிய நிசாம்கள் சிறந்த நகைகளையும் சேகரித்திருந்தனர். 

செப்டம்பர் 17, 1948இல் இந்திய ஒன்றியத்துடன் இணைக்க இந்திய இராணுவம் தொடுத்த நடவடிக்கையால் கடைசி நிசாம் சரணடைய இவர்களது ஆட்சி முடிவுற்றது.


"The Days of the Beloved" Harriet Ronken Lynton and Mohini Rajan, Berkeley University Press



</doc>
<doc id="141812" url="https://ta.wikipedia.org/wiki?curid=141812" title="சிதறம்">
சிதறம்

சிதறம் ("entropy", எந்திரோப்பி) என்பது வெப்ப இயக்கவியல் செயல்முறையில் வேலையாக மாற்ற முடியாத ஆற்றலைத் தீர்மானிக்கப் பயன்படுத்தப்படும் வெப்பவியக்கவியல் பண்பு ஆகும். வெப்பவியக்கவியல் செயல்முறையில் பயன்படுத்தும் ஆற்றல்மாற்றச் சாதனங்கள், அல்லது இயந்திரங்கள் வேலையாக மாற்றக்கூடிய ஆற்றலினாலேயே இயங்குகின்றன. இவை வேலையை ஆற்றலாக மாற்றும்போது கருத்தியல் அதிகபட்சத் திறனைக் கொண்டுள்ளது. இந்தச் செயன்முறையின்போது தொகுதியினுள் இயல்பாற்றல் அதிகரிக்கிறது, பின் எஞ்சிய வெப்பம் கழிவாகச் சிதறடிக்கப்படுகிறது. இக்கருத்தாக்கத்தை முதலில் உருவாக்கியவர் ருடால்ப் க்ளாஸியஸ் (Rudolf Clausius) ஆவார்.


</doc>
<doc id="141813" url="https://ta.wikipedia.org/wiki?curid=141813" title="உணா மாவட்டம்">
உணா மாவட்டம்

உணா இமாசலப் பிரதேசத்தில் உள்ள ஒரு மாவட்டம். இமாவட்டத்தின் எல்லை இமாசலப் பிரதேச மாநிலத்தை பஞ்சாபின் ஹோசியர்பூர் மாவட்டத்துடன் இணைக்கிறது. உணா இம்மாவட்டத்தின் தொழில் நகரமாக அடையாளம் காணப்பட்டுள்ளது. மேலும் இந்நகரம் குல்லு, மணாலி, தர்மசாலா போன்ற சுற்றுலா தளங்களுக்கு செல்பவர்களுக்கு ஒரு இடைவழி நகரமாக உள்ளது.
2011 ஆம் ஆண்டு மக்கட்தொகை கணக்கெடுப்பின் படி உணா மாவட்டத்தின் மொத்த மக்கட்தொகை 521,057. இது தோராயமாக கேப் வேர்ட் நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 543வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் உணா மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 16.24 %.உணா மாவட்டத்தின் பாலின விகிதப்படி 1000 ஆண்களுக்கு 977 பெண்கள் உள்ளனர். மேலும் உணா மாவட்ட மக்களின் கல்வியறிவு விகிதம் 87.23%.


</doc>
<doc id="141818" url="https://ta.wikipedia.org/wiki?curid=141818" title="பலாச்சுளை பற்றி தேரையர் சித்தர் செய்யுள்">
பலாச்சுளை பற்றி தேரையர் சித்தர் செய்யுள்

பலாச்சுளையைப் பற்றி சித்தர் தேரையர் அருளிய "பதார்த்த குணசிந்தாமணி" என்னும் நூலில் இடம்பெறும் செய்யுள் பின்வருமாறு:

பலாச்சுளை இனிப்பு சுவை மிக்கது. முதலில் உண்ணும்போது மிகவும் தித்திப்பாகவும், தொடர்ந்து பலாச்சுளை உண்டால் திகட்டும் தன்மையுடையது.
சித்த மருத்துவம் மருந்தே உணவு, உணவே மருந்து என்னும் கொள்கையை உடையது. மனித உடல் வாதம், பித்தம், கபம் என்னும் மூன்று நிலைகளால் ஆனது என்றும். இவை சமநிலையில் இயங்கும் போது உடல் ஆரோக்கியமாக இருக்கும். சம நிலையை இழந்து இயங்கும் போது நோய்கள் ஏற்படுகின்றன என்பதும் சித்தர்களின் கருத்தாகும். திருவள்ளுவர் இதே கருத்தை திருக்குறள், மருந்து என்னும் அதிகாரத்தில் (95) கூறுகிறார்:

பொருள்: வாதம், பித்தம், கபம் ஆகிய மூன்றும் அளவில் குறைந்தாலும் மிகுந்தாலும் நோய் உண்டாகும்

தேரையரோ பலாச்சுளையை உண்டால் உடலில் வாதம் , பித்தம் , கபம் (சிலேத்துமம்) ஆகிய மூன்றையும் மிகுதிப்படுத்தும். சமநிலை இழக்கும் வாய்ப்பு மிகும் என்கிறார்.

"மெத்த கரப்பான் விளைவிளைவிக்கும்" என்ற சொற்றொடர்கள் வலியுறுத்தும் கருத்து என்னவென்றால் பலாச்சுளை உண்பதால் கரப்பான் நோய் அதிகரிக்கும் என்பது தான். கரப்பான் என்றால் தொற்றில்லாத அரிப்பு, தோல் நோய் போன்றவையாகும்.
"சத்தியமாய் சேராப்பிணியை எல்லாம் செர்ப்பிக்கும் ஒர் நொடியில்" என்று செய்யுளின் இறுதி வரியில் சத்தியம் செய்து சொல்லும் செய்தி என்னவெனில், பலாச்சுளை இது வரையில் ஒருவர் உடலில் இல்லாத எல்லா நோய்களையும் ஒரு நொடியில் கொண்டு வந்து சேர்த்துவிடும் என்கிறார். சுருக்கமாக இந்த செய்யுள் கூறும் கருத்து என்னவெனில் பலாச்சுளை சித்த மருத்துவ கொள்கைகளின்படி நமது உடலுக்கு தீங்கு விளைவிக்கும் ஆற்றலுடையது.


</doc>
<doc id="141820" url="https://ta.wikipedia.org/wiki?curid=141820" title="ஜோதி">
ஜோதி

ஜோதி எனக் குறிப்பிடப்படுவது கீழ்க்காணுபவற்றுள் ஒன்றாக இருக்கலாம்:


</doc>
<doc id="141835" url="https://ta.wikipedia.org/wiki?curid=141835" title="ரா. கணபதி">
ரா. கணபதி

ரா. கணபதி ( Ra Ganapati) (செப்டம்பர்1, 1935 – பிப்ரவரி 20, 2012) தமிழ்நாட்டைச் சேர்ந்த ஆன்மிக எழுத்தாளரும் தமிழறிஞரும் ஆவார். 

ரா. கணபதியின் தந்தையாருக்கு சொந்த ஊர் சிதம்பரம். பெயர் சி. வி. இராமச்சந்திர ஐயர். இவர் கணிதத்தில் ஹானர்ஸ் பட்டம் பெற்றவர், வேத விஞ்ஞானி, மற்றும் வர்த்தக வரித்துறை அதிகாரியாக பிரித்தானிய மற்றும் சுதந்திரத்திற்குப் பிந்தைய அரசாங்கங்களில் பணிபுரிந்தவர். தாய் ஜெயலட்சுமி கடலூரைச் சேர்ந்த வக்கீல் குடும்பத்திலிருந்து வந்தவர். கணபதியின் சகோதரி திரிபுரசுந்தரி சுப்பிரமணியன் ஆவார். 
கணபதி, சென்னையிலுள்ள இந்து உயர்நிலைப் பள்ளியிலும், பின்னர் பிரசிடென்சி கல்லூரியிலும் படித்தார். இவர் ஆங்கில இலக்கியத்தில் ஹானர்ஸ் பட்டம் பெற்றார். மெயில் பத்திரிகையில் செய்தியாளராகப் பணியாற்றி இருக்கிறார். கல்கி ஆசிரியக் குழுவில் பணியாற்றியவர். இசை அரசியான எம். எஸ். சுப்புலட்சுமியின் பரிந்துரைக் கடிதம் இவரின் வாழ்க்கையில் திருப்புமுனையாக அமைந்தது. "கல்கி" இதழின் ஆசிரியர், சதாசிவம், இக் கடிதத்தைப் படித்து, கணபதியை "கல்கி" குழுவில் இணைத்துக் கொண்டார். மேலும், இராஜாஜியின் "ஸ்வராஜ்ய" இதழில் தலையங்கம் எழுதியுள்ளார். "கன்யா" என்கிற புனைபெயரில் கல்கி இதழுக்கு, தலையங்கம் மற்றும் இசை விமர்சனங்கள் எழுதியுள்ளார். இவர், சமயம், கோவில்கள் மற்றும் புராணத் தொடர்களை எழுதியுள்ளார். இவற்றில் காஞ்சி மகா சுவாமிகள், அரியக்குடி இராமானுஜ ஐயங்காருக்கு விளக்கவுரை எழுதிய முத்துசுவாமி தீக்‌ஷிதரின் "ஸ்ரீ சுப்ரமண்ய நமஸ்தே", காற்றினிலே வரும் கீதம், ஜய ஜய சங்கர போன்றவை குறிப்பிடத்தக்கவை. 

இவரது முதல் பெரிய தொடர் "ஜய ஜய சங்கர" "கல்கி" இதழில் 1962இல் வெளிவந்தது. இத் தொடரில் வரும் ஆதி சங்கரர் மற்றும் அவரின் தத்துவமான அத்வைத வேதாந்தம் தொடர்பாக எழும் சந்தேகங்களுக்கு விடை தேடி மக்கள் கணபதியைக் காண வருவார்கள். அச்சமயத்தில் இளைஞரான இவர் எவ்வாறு கடினமான தத்துவங்களை மக்களுக்கு புரியும் வகையில் எழுதுகிறார் என்று வியந்து போவார்கள். "கல்கி" இதழில் பத்தாண்டுகளுக்கும் மேலாக பணிபுரிந்த பிறகு, மற்ற துறவிகளான இராமகிருஷ்ணர், சுவாமி விவேகானந்தர், சாரதா தேவி மற்றும் மீரா போன்றோரின் வாழ்க்கை வரலாற்றினை எழுதினார். 
25 வருடங்களுக்குப் பின்னர், 'கல்கி' குழுமத்திலிருந்து வெளியேறி பல நூல்களை எழுதியுள்ளார். இவர் காஞ்சி சங்கர மடத்தின் பக்தராகத் திகழ்ந்தவர். காஞ்சிப் பெரியவர் சொல்லச் சொல்ல அவருடைய கருத்துகள் மற்றும் உபந்நியாசங்களைத் தொகுத்து "தெய்வத்தின் குரல்” என்ற தலைப்பில் நூல் எழுதியுள்ளார். இது 7 பாகங்களாக வெளிவந்தது. மேலும் 'சத்ய சாய் பாபா', 'சுவாமி விவேகானந்தர்', 'ரமண மகரிஷி' மற்றும் 'யோகி ராம்சுரத்குமார்' போன்ற துறவிகள் குறித்து நூல்கள் எழுதியுள்ளார்.

ரா. கணபதி, பிப்ரவரி 20, 2012 மகா சிவராத்திரி அன்று காலமானார். 

காஞ்சி சங்கர மடம் 



</doc>
<doc id="141838" url="https://ta.wikipedia.org/wiki?curid=141838" title="செதிற்புழுக்கள்">
செதிற்புழுக்கள்

செதிற்புழுக்கள் (Amphisbaenia) என்பன கால்களற்ற, செதிலுடைய புழுபோன்ற உருவுடைய பல்லி, பாம்பு இனத்துக்கு நெருக்கமான ஓரு வகையைச் சேர்ந்த உயிரினத் துணைவரிசை. இத்துணைவரிசையில் 130 வாழும் உயிரின வகைகள் உள்ளன/ ஆங்கிலத்தில் இதனை "புழுப்பல்லிகள்" என்று பொருள்படும்"worm lizards" என்றும் குறிக்கின்றனர். இவ்வுயிரின வகையில் பலவும் இளஞ்சிவப்பு நிறமு, வளையம் வளையமாக அமைந்த செதிள்களும் கொண்டிருக்கின்றன. மேலோட்டமாகப் பார்த்தால் மண்புழு போல் தோற்றம் அளிக்கும். இவ்வுயிரினத்தில் உள்ள விலங்குகளைப் பற்றி, அவற்றின் உடற்கூறு தவிர்த்த பிற உண்மைகள் அவ்வளவாக நன்றாக அறியப்படவில்லை. இவை பெரும்பாலும் ஆப்பிரிக்காவிலும் (கரையை ஒட்டிய பகுதிகளிலும்), தென்னமெரிக்காவிலும் காணப்படுகின்றது. இவை உருவில் மிகவும் சிறியதாகவும் இருக்கும். மிகப்பெரும்பாலானவை 150 மிமீ நீளத்துக்கும் குறைவாகவே இருக்கும்

மேலோட்டமாகப் பார்ப்பதற்கு வளர்ச்சியடையாத பாம்புபோலவோ மண்புழு போலவோ தோற்றம் அளித்தாலும், இவை மற்ற ஊர்வனவற்றில் இருந்து பிரித்தறிய சிறப்பான கூறுகள் கொண்டிருக்கின்றன. உடலுள் வலப்புறம் நுரையீரல் இதன் ஒல்லியான உடலுக்கு ஏற்ப சிறிதாய் அமைந்துள்ளது, பாம்புகளில் இடப்புறம் நுரையீரல் இப்படி இருக்கும். இவற்றின் மேற்தோல் புற அமைப்பும் மற்ற செதிளூர்வன (squamata) விலங்குகளில் இருந்து மாறுபட்டு அமிந்துள்ளது. மரபணு அடிப்படையிலும், தொல்லுயிர் எச்சங்களின் செய்திகளில் இருந்தும், இவை பாம்போடு தொடர்பற்ற வகையில் கால்களை இழந்துள்ளன (மருவி மாறியுள்ளன) என்று அறிய முடிகின்றது .

இதன் தலை கெட்டியானது, கழுத்தில் இருந்து உருவானதல்ல, இதன் தலையின் பெரும்பகுதி திடமான எலும்பால் ஆனது; இதற்கு வெளிப்புறமாக காதுகள் ஏதும் இல்லை. இவற்றின் கண்கள் உட்குழிந்து அமைதுள்ளது, அவை தோலால் மூடப்பட்டும் உள்ளன. இதன் வால் முடியும் இடத்தில் பார்ப்பதற்குத் தலை போலவே இருக்கும். இதன் அறிவியற்பெயர் "Amphisbaena" சில தொன்மங்களில் கூறப்படும் இருண்டு முனையிலும் தலை உள்ள பாம்பைப் பின்பற்றி அமைந்தது. Amphisbaena என்பது கிரேக்கச் சொல்லான ἀμϕίσβαινα என்பதில் இருந்து பெற்றது, இதில் ἀμϕίς (ஆம்ஃபிசு, amphi) என்றால் "இரண்டு விதமாகவும்" (both ways) என்று பொருள், βαίν (பை'ன், baene, bene ) என்பது "போ, போகுதல்" என்னும் பொருள் உடையது. இந்த கிரேக்கச்சொல்லின் பிரான்சிய சொல்வடிவம் amphisbène என்பதாகும். இதன் பொருள் தமிழில் "இருவிதநகரி" என்பதாகும். 


</doc>
<doc id="141844" url="https://ta.wikipedia.org/wiki?curid=141844" title="ஃபார் அ ஃபியூ டாலர்ஸ் மோர்">
ஃபார் அ ஃபியூ டாலர்ஸ் மோர்

ஃபார் அ ஃபியூ டாலர்ஸ் மோர் ("For a Few Dollars More", இத்தாலியம்: "Per qualche dollaro in più") 1966 இல் வெளியான ஒரு ஸ்பாகெட்டி மேற்கத்தியப் பாணி இத்தாலிய மொழித் திரைப்படம். செர்ஜியோ லியோனி இயக்கிய இப்படத்தில் கிளின்ட் ஈஸ்ட்வுட், லீ வான் கிளீஃப், ஜியான் மரியா வோலான்ட்டி ஆகியோர் நடித்திருந்தனர். இது டாலர்கள் முப்படத்தொகுதியில் வெளியான இரண்டாம் திரைப்படமாகும். ஆங்கிலத்தில் மொழிமாற்றம் செய்யப்பட்டு உலகெங்கும் திரையிடப்பட்டது.

“எல் இண்டியோ” (வோலான்ட்டி) என்னும் கொள்ளைக்கூட்டத் தலைவன் சிறையிலிருந்து தப்பி, அமெரிக்காவின் எல் பாசோ நகரில் இருக்கும் ஒரு வங்கியைக் கொள்ளையடிக்கத் திட்டமிடுகிறான். அவனையும் அவனது கூட்டாளிகளையும் உயிருடன் பிடித்தாலோ கொன்றாலோ கிடைக்கும் பரிசுத் தொகைக்காக இரு துப்பாக்கி வீரர்கள் (ஈஸ்ட்வுட் மற்றும் வான் கிளீஃப்) போட்டியிடுகிறார்கள். இருவரும் சேர்ந்து இண்டியோவை எதிர்ப்பதே திரைப்படத்தின் கதைக்களம்.

"எ ஃபிஸ்ட்ஃபுல் ஒஃவ் டாலர்ஸ்" வெற்றிக்குப் பின்னால், அதன் தொடர்ச்சியாக இன்னொரு ஸ்பகெட்டி மேற்கத்திய பாணி திரைப்படத்தை செர்ஜியோ லியோனி உருவாக்கினார். “பெயரில்லா மனிதன்” பாத்திரத்தின் மற்றொரு சாகச நிகழ்வைக் கூறுவதாக இப்படம் அமைந்தது. அமெரிக்க கதைக்களம், இத்தாலிய மொழி வசனங்களுடன், ஸ்பெயினில் படப்பிடிப்பு நடந்தது. முந்தைய படத்தைப் போலவே என்னியோ மோரிக்கோனி இதற்கு இசையமைத்தார். 1965 இல் இத்தாலியில் வெளியாகி பெருவெற்றி பெற்றது. பின்பு ஆங்கிலத்தில் மொழிமாற்றம் செய்யப்பட்டு அமெரிக்காவிலும் உலகின் பிற நாடுகளிலும் வெளியானது. வர்த்தக ரீதியாக வெற்றி பெற்றதுடன் விமர்சகர்களின் பாராட்டையும் பெற்றது. தற்போது தலைசிறந்த மேற்கத்தியப் பாணி படங்களில் ஒன்றாகக் கருதப்படுகிறது.


</doc>
<doc id="141845" url="https://ta.wikipedia.org/wiki?curid=141845" title="பல்லி">
பல்லி

பல்லிகள் என்பவை செதிலுடைய ஊர்வன வரிசையைச் சேர்ந்த உயிரினம் ஆகும். இவற்றில் மொத்தம் 6000 இனங்களுக்கு மேல் உள்ளன. இவை அண்டார்டிகாவை தவிர மற்ற அனைத்து கண்டங்களிலும் காணப்படுகின்றன..

பெரும்பாலான பல்லி இனங்கள் நான்கு கால்களைக் கொண்டுள்ளன. மற்ற இனங்கள் பாம்பு போல கால்களற்ற நீளமான உடலைக் கொண்டுள்ளன. காட்டில் வாழும் பறக்கும் பல்லி போன்ற சில இனங்கள் பறக்கும் திறன் பெற்றுள்ளன. 

கொன்றுண்ணி வகையைச் சேர்ந்த பல்லிகள் காத்திருந்து இரையைப் பிடிக்கின்றன. பல்வேறு சிறு பல்லி இனங்கள் பூச்சிகள் போன்றவற்றை உண்கின்றன. கொமடோ டிராகன் போன்ற சில பெரிய பல்லி இனங்கள் நீர் எருமை போன்ற பாலூட்டிகளைக் கொன்று உண்கின்றன. 

பல்லிகள் தங்கள் எதிரிகளிடம் இருந்து தப்பிக்க நஞ்சு, உருமாறும் திறன், தன்னிச்சையான இரத்தப்போக்கு, இழந்த வாலை மீண்டும் வளர்த்தல் உள்ளிட்ட பல்வேறு தகவமைப்புகளைப் பெற்றுள்ளன. 

பல்லி என்பதுவே கரணியப் பெயர் தான். சொல்லுவது பல்லி. பழங்காலத்தில் பெண்கள் வெளியே சென்ற கணவன் எப்போது வீடு திரும்புவான் என்று ஏங்கி, பல்லியின் புள்(சகுனம்) பார்த்தபடி நிற்பர்.
"நனைசுவர்க் கூரை கனைகுரற் பல்லி பாடுபார்த்திருக்கும் என் மனைவி" என்ற சக்திமுற்றப் புலவரின் பாடல்கள் இதைப் புலப்படுத்தும். 

இலங்கையில் சில இடங்களில், சிறார் பல் விழுந்தால், "பல்லி பல்லி நீ இப்பல்லை எடுத்துக் கொண்டு புதுப்பல்லை எனக்குத்தா" என்று பல்லை கூரை மேல் எறிந்திடுவர். 


</doc>
<doc id="141848" url="https://ta.wikipedia.org/wiki?curid=141848" title="இனுவிட்டு">
இனுவிட்டு

இனுவிட்டு மக்கள் (ஆங்கிலத்தில் எசுக்கிமோ என்றும் அழைக்கப்பட்டனர்), ஆர்க்டிக்கு வடமுனைப்பகுதியில் வாழும், பண்பாட்டளவில் மிக நெருக்கமான, பல தொல்குடி மக்களைக் குறிக்கும். இவர்கள் கனடா, தென்மார்க்கு, கிரீன்லாந்து, உருசியா, சைபீரியா, அமெரிக்காவின் அலாசுக்கா, கனடாவின் நுனாவுட்டு மாநிலம், கனடாவின் வடமேற்கு ஆட்சிப்பகுதி (கனடா), கனடாவின் நியூபின்லாந்து லாபிரடோர் பகுதியில் உள்ள நுனாட்சியாவுட்டு, நுனாட்டுகாவுட்டு, கனடாவின் குபெக்கு மாநிலத்தின் வடபகுதியில் உள்ள நுனாவிக்கு ஆகிய இடங்களில் வாழ்கின்றனர். இனுவிட்டு (Inuit) என்றால் "மக்கள்" என்று அவர்கள் மொழியாகிய இனுக்டிடூட்டு (Inuktitut) மொழியில் பொருள். "இனுக்கு" (Inuk) என்பது இனுவிட்டு மக்களைச் சேர்ந்த ஒரு மாந்தரையும், "இனுவிட்டு" என்பது அம்மக்களைக் குறிக்கும் அச்சொல்லின் பன்மை வடிவம் என்றும் கூறுவர். இனுவிட்டு மக்களின் மொழி எசுக்கிமோ-அலூவிட்டு மொழிகள் குடும்பத்தைச் சேர்ந்த மொழியாகும்..



</doc>
<doc id="141852" url="https://ta.wikipedia.org/wiki?curid=141852" title="சு. சு. அருணகிரிநாதர்">
சு. சு. அருணகிரிநாதர்

சு. சு. அருணகிரிநாதர் (எஸ். எஸ். அருணகிரிநாதர், 1895-1974) ஒரு தமிழறிஞர் மற்றும் தமிழக எழுத்தாளர் ஆவார் . இவர் தமிழ்ப் புதின எழுத்தின் முன்னோடிகளில் ஒருவராவார். தமிழாசிரியராகப் பணியாற்றி பின் முழுநேர எழுத்தாளரானார். 1937 இல் அனந்த ஜோதி என்ற இதழை நடத்தினார். ஏறத்தாழ 25 நூல்களை எழுதியுள்ளார்.







</doc>
<doc id="141857" url="https://ta.wikipedia.org/wiki?curid=141857" title="பாசுமதி">
பாசுமதி

பாசுமதி ("பாஸ்மதி", "Basmati" ) என்பது இந்தியா, வங்காளதேசம், பாக்கித்தான் முதலிய நாடுகளில் விளையும் ஒரு வகை நீண்ட அரிசியாகும். இதன் தனிப்பட்ட நறுமணமும் சுவையும் குறிப்பிடத்தக்கது. பாசுமதி என்னும் வடமொழிச் சொல்லுக்கு, "நறுமணம் வாய்ந்த" என்றும் "மென்மையான அரிசி" என்றும் பொருள் கொள்ளலாம். இந்த வகை அரிசியை இந்தியத் துணைக் கண்டத்தில் குறிப்பாக இந்தியாவில் மிகக் கூடுதலாகப் பயிரிடுகிறார்கள். பஞ்சாப் பகுதியிலும் வங்காளத்திலும் உள்ள வயல்வெளிகளில் இதைக் கூடுதலாகப் பயிரிடுகிறார்கள். 

உலக பாசுமதி அரிசி உற்பத்தியில் 70% இந்தியாவில் உற்பத்தி செய்யப்படுகிறது. இதில் மிகக் குறைந்த அளவில் இயற்கை விவசாய முறையில் விளைவிக்கப்படுகிறது. ஜூலை 2011 - ஜூன் 2012 ஆம் ஆண்டில் இந்தியாவில் 50 இலட்சம் டன்கள் உற்பத்தி செய்யப்பட்டது. இந்தியாவில் பஞ்சாப், ஹரியானா, இமாச்சலப் பிரதேசம், தில்லி, உத்தராகண்டம் மற்றும் பீகார் ஆகிய மாநிலங்கள் அதிக அளவு பாசுமதி அரிசியினை உற்பத்தி செய்கின்றன.

நேபாளத்தில் குறிப்பாக காத்மண்டு பள்ளத்தாக்கு மற்றும் தெராய் பகுதிகளில் அதிக அளவு பாசுமதி அரிசி விளைவிக்கப்படுகிறது. சிறப்பான நேபாளா பாசுமதி அரிசி ஏற்றுமதிக்கு அந்நாடு சில சமயங்களில் தடை விதிக்கவும் செய்கிறது.

பாகிஸ்தானில் விளைவிக்கப்படும் பாசுமதி அரிசியில் 95% பஞ்சாப் மாகாணத்தில் உற்பத்தி செய்யப்படுகிறது. 2010 ஆம் ஆண்டில் 24.7 இலட்சம் டன்கள் பாசுமதி அரிசி உற்பத்தி செய்யப்பட்டுள்ளது.

அமெரிக்காவில் பாசுமதி அரிசி வகை தெக்ஸ்மதி எனும் பெயரில் விளைவிக்கப்படுகிறது.

கென்யாவின் "ம்வியா" (Mwea) எனும் பகுதியில் பாசுமதி அரிசி "பிஸோரி" எனும் பெயரில் விளைவிக்கப்படுகிறது.

கலாசார மற்றும் வணிகப்பறிமாற்றத்தின் ஒரு பகுதியாய் இந்து வணிகர்கள் பாசுமதி அரிசியை மத்தியக் கிழக்கு பகுதிகளில் அறிமுகப்படுத்தினர். இதன் காரணமாய் நேபாளம், இலங்கை, வங்காளதேசம் மற்றும் பெர்சியா/அரேபியா பகுதிகளிலும் பாசுமதி அரிசி பயன்பாட்டில் உள்ளது. பாசுமதி ஏற்றுமதியில் இந்தியாவும் பாக்கிசுத்தானும் முன்னணியில் இருக்கின்றன. 2014 ஆம் ஆண்டின் உலக பாசுமதி ஏற்றுமதியில் 59 சதவீதம் இந்தியாவில் இருந்து ஏற்றுமதியானது. மீதி பாகிஸ்தானிலிருந்து ஏற்றுமதியானது. வேறு பல நாடுகளும் உள்ளூரில் பாசுமதி அரிசியைச் சாகுபடி செய்கின்றனர்.

பாசுமதி அரிசியில் பல்வேறு வகைகள் உள்ளன. பாரம்பரிய இந்தியப் பாசுமதி அரிசியில் பாசுமதி 370, பாசுமதி 385 மற்றும் பாசுமதி ரன்பீர்சிங்புரா (ஆர். எஸ். புரா) & இந்தோ - பாக் பகுதியின் ஜம்மு மாகாணத்தில்ணத்தில் பாசுமதி 1121 போன்ற வகைகள் உள்ளன. பாகிஸ்தானிய வகைகளில் பிகே 385, சூப்பர் கெர்னல் பாசுமதி அரிசி மற்றும் டி -98 போன்றவையாகும். இந்திய வேளாண் ஆராய்ச்சி நிலையம், தில்லி வீரிய வகை "புசா பாசுமதி - 1" எனும் அரிசியைக் கண்டுபிடித்துள்ளது. இவை ஓரளவிற்கு வறட்ச்சியைத் தாக்கி நல்ல மகசூலைக் கொடுக்கின்றன. பிபி 1, பிபி2, பிபி3 மற்றும் ஆர்எஸ் 10 போன்றவை பாசுமதி அரிசியைப் போன்றே தோற்றத்திலும் நறுமணாத்திலும் இருந்தாலும் இவை வேறு வகை அரிசிகளாகும்.

பாசுமதி, பி3 பஞ்சாப், வகை 3 உத்திரப்பிரதேசம், ஹெச்பிஸி - 19 சாஃபிடான், 386 ஹரியானா, கஸ்தூரி (பாரான், இராஜஸ்தான்), பாசுமதி 198, பாசுமதி 217, பாசுமதி 370, பீகார் கஸ்தூரி, மாஹி சுகந்தா மற்றும் புஸா 1121 ஆகிய பாசுமதி அரிசி வகைகள் கண்டுபிடிக்கப்பட்டு பயிரிடப்படுகின்றன.

நேபாளத்தில் பாசுமதி 217, புசா பாசுமதி, பாசுமதி 1 மற்றும் நேபாள சிவப்பு பாசுமதி ஆகிய வகைகள் கண்டுபிடிக்கப்பட்டு பயிரிடப்படுகின்றன.

பாசுமதி 370 (பாக் பாசுமதி), சூப்பர் பாசுமதி, பாசுமதி பாக் (கெர்னால்), 386 அல்லது 1121 பாசுமதி அரிசி, பாசுமதி 385, பாசுமதி 515, பாசுமதி 2000 மற்றிம் பாசுமதி 198 ஆகிய பாசுமதி அரிசி வகைகள் கண்டுபிடிக்கப்பட்டு பயிரிடப்படுகின்றன.

பாசுமதி அரிசி மற்ற இரக அரிசிகளை விட நீளமானதாக உள்ளது. ஆனால் மற்ற நீள இரக அரிசிகளைப் போலன்றி வேகவைத்த பாசுமதிச் சோறு ஒட்டிக்கொள்ளாமல் "உதிர்ந்து" காணப்படுகிறது. பாசுமதிச் சோற்றை அதன் நறுமணம் மூலம் எளிதாக அறியலாம். வழமையான வெண்ணிற பாசுமதி தவிர பழுப்பு நிற பாசுமதியும் உண்டு. இதன் சிறப்பியல்புகளுக்காக மற்ற வகை அரிசிகளை விட பாசுமதியின் விலை கூடுதலாகும். இதனால், பெரும்பாலும் சிறப்பாகச் சமைக்கும் பிரியாணி, புலாவு போன்ற உணவுகளிலும் பாயசம் போன்ற இனிப்புக்களிலும் மட்டுமே பாசுமதியைப் பயன்படுத்துகிறார்கள்.

கனடாவின் நீரிழிவு அமைப்பு பாசுமதி அரிசி நடுத்தர (56 - 69) சர்க்கரை உயர்த்தல் குறியீட்டினைக் கொண்டுள்ளது என அறிவித்துள்ளனர். எனவே இதை நீரிழிவு நோயாளிகளும் உண்ணலாம் எனத் தெரிவித்துள்ளனர்.



</doc>
<doc id="141858" url="https://ta.wikipedia.org/wiki?curid=141858" title="பிரெஸ்ட் கோட்டையின் பாதுகாப்பு">
பிரெஸ்ட் கோட்டையின் பாதுகாப்பு

பிரெஸ்ட் கோட்டையின் பாதுகாப்பு ("Defense of Brest Fortress") என்பது இரண்டாம் உலகப் போரின் கிழக்குப் போர்முனையில் சோவியத் ஒன்றியம், நாசி ஜெர்மனி இடையே நடைபெற்ற ஒரு படை மோதல். ஜூன் 22-30, 1941 காலகட்டத்தில் நடைபெற்ற இது பர்பரோசா நடவடிக்கையின் தொடக்ககட்ட சண்டைகளில் ஒன்றாகும். இம்மோதலில் தற்போது பெலாருசில் உள்ள பிரெஸ்ட் கோட்டையை நாசி ஜெர்மனியின் படைகள் தாக்கிக் கைப்பற்றின. கோட்டையின் சோவியத் பாதுகாவல் படைகள், பல நாட்கள் ஜெர்மானியத் தாக்குதல்களை சமாளித்தது, இரண்டாம் உலகப் போரின் சோவியத் விடாஎதிர்ப்பின் சின்னமாக உருப்பெற்றது.

ஜூன் 22, 1941 அன்று சோவியத் தலைமை எதிர்பாராத வண்ணம், நாசி ஜெர்மனி சோவியத் ஒன்றியத்தின் மீது படையெடுத்தது. மூன்று ஆர்மி குரூப்புகளாக ஜெர்மானியப் படைகள் சோவியத் ஒன்றியத்துக்குள் முன்னேறின. பெலாருசின் பிரெஸ்ட் நகரத்தைக் கட்டுப்பாட்டில் வைத்திருப்போர், வார்சா-மாஸ்கோ தொடருந்துப் பாதைகள், நெடுஞ்சாலைகள், பக் ஆற்றினை கடக்கும் வழிகள் ஆகியவறைக் கட்டுப்படுத்தும் நிலை இருந்தது. இதனால் அந்நகரையும் அதன் முக்கிய அரண் நிலையான பிரெஸ்ட் கோட்டையினையும் சோவியத் படைகளிடமிருந்து கைப்பற்ற ஜெர்மானிய ஆர்மி குருப் ”நடு” முயன்றது. சுமார் 9,000 சோவியத் வீரர்கள் அக்கோட்டையைப் பாதுகாத்து வந்தனர்.

ஜூன் 22 அன்று பிரெஸ்ட் கோட்டை ஜெர்மானியப் படைகளால் சுற்றி வளைக்கப்பட்டு முற்றுகை தொடங்கியது. தொடர்ச்சியான பீரங்கித் தாக்குதலுக்குப் பின்னர் ஜெர்மானியப் படைகள் கோட்டையைக் கைப்பற்ற முயன்றன. எதிர்பாராத ஜெர்மானியத் தாக்குதலால் நிலை குலைந்திருந்த சோவியத் பாதுகாவல் படைகள் விரைவில் சுதாரித்து கடுமையான எதிர்த்தாக்குதல் தொடுத்தன. அடுத்த சில நாட்களுக்குக் கோட்டையைக் கைப்பற்ற கடும் சண்டை நடந்தது. ஜெர்மானியர்கள் எதிர்பார்த்தது போலக் கோட்டையை எளிதில் கைப்பற்ற இயலவில்லை. கடும் மோதல்களுக்குப் பின்னர் மெதுவாக ஒவ்வொரு அரண்நிலையாக ஜெர்மானியர்கள் கைப்பற்றினர். ஜூன் 30ம் தேதி கோட்டை முழுவதும் ஜெர்மானியர் வசமானது. இரண்டாம் உலகப் போர் முடிந்து பல ஆண்டுகளுக்குப் பின்னர் சோவியத் பரப்புரைக்கு இது வெகுவாக உதவியது. எளிதில் வீழ்ந்துவிடும் என்று ஜெர்மானியர் எண்ணிய பிரெஸ்ட் கோட்டை பல நாட்கள் தாக்குப்பிடித்தது 1950களில் பரவலாகத் தெரிய வந்தது. 1965 இல் சோவியத் அரசு இக்கோட்டைக்கு “நாயகர் கோட்டை” என்ற பட்டத்தை வழங்கி சிறப்பித்தது. இம்மோதலை நினைவு கூறும் வகைஇல் பிரெஸ்ட் கோட்டையில் ஒரு அருங்காட்சியகமும் தொடங்கப்பட்டது.


</doc>
<doc id="141872" url="https://ta.wikipedia.org/wiki?curid=141872" title="மேல்நிலைப் பள்ளி (தமிழ்நாடு)">
மேல்நிலைப் பள்ளி (தமிழ்நாடு)

தமிழ்நாட்டில் ஆறு முதல் பன்னிரண்டாம் வகுப்பு வரை மட்டும் உள்ள பள்ளிகள் மேல்நிலைப் பள்ளிகள் என்று அழைக்கப்படுகின்றன. இப்பள்ளிகளில் இடைநிலை ஆசிரியப் பயிற்சிக்கான பட்டயப் படிப்பு படித்துத் தேர்ச்சி பெற்றவர்கள் இடைநிலை ஆசிரியர்களாக ஆறு முதல் எட்டாம் வகுப்பு வரையுள்ள பாடப்பிரிவுகளுக்கும், இளநிலைப் பட்டப்படிப்புடன் கல்வியியல் பட்டப்படிப்பில் தேர்ச்சி பெற்றவர்கள் பட்டதாரி ஆசிரியர்களாக ஆறு முதல் பத்தாம் வகுப்பு வரை பாடப்பிரிவுகளுக்கேற்பவும், முதுநிலைப் பட்டத்துடன் கல்வியியல் பட்டப்படிப்பில் தேர்ச்சி பெற்றவர்கள் முதுநிலைப் பட்டதாரி ஆசிரியர்களாகபதினொன்று முதல் பன்னிரண்டாம் வகுப்பு வரை உள்ள பாடப்பிரிவுகளில் அவர்களது பாடப்பிரிவுகளுக்கேற்பவும் ஆசிரியர்களாகப் பணியமர்த்தப்பட்டுள்ளனர்.

தமிழ்நாடு அரசு 1978ம் ஆண்டில் புதிய கல்வித் திட்டத்தின் கீழ், அரசுப் பள்ளிகள், அரசு உதவி பெறும் பள்ளிகள், தனியார் பள்ளிகள் மற்றும் ஆங்கிலோ இந்தியன் பள்ளிகள் என அனைத்து பள்ளிகளிலும் 10ம் வகுப்புக்கு மேல் பொதுவான பாடத்திட்டத்தை கொண்ட 10+2 அதாவது, பத்தாம் வகுப்புக்கு மேல் இரண்டு ஆண்டுகள் பள்ளிகளில் தொடர்ந்து கல்வி பயிலும் மேல்நிலைப் பள்ளிக் கல்வித் திட்டம் அறிமுகப்படுத்தப்பட்டது.

தமிழ்நாடு அரசு மேல்நிலைப் பாடத்திட்டமானது, பொது பாடப்பிரிவு மற்றும் தொழிற்கல்விப் பாடப்பிரிவு என இரண்டு தலையாய பகுதிகளாக பிரிக்கப்பட்டுள்ளது. இந்த இரு பாடப்பிரிவுகளும், 1978 முதல் பல்வேறு மாறுதல்களுக்கு உட்பட்டு, தற்போது சில வரையறுக்கப்பட்ட பாடப்பிரிவுகளுடன் நடைமுறையில் உள்ளது. கடைசியாக 2004-2005ம் கல்வியாண்டில் திருத்தங்கள் செய்யப்பட்டு, கீழ்க்காணும் பொது மற்றும் தொழிற்கல்வி பாடப்பிரிவுகள் மட்டும் பள்ளிகளில் பயன்பாட்டில் உள்ளது.

மேல்நிலைப் பாடப்பிரிவுகளும்-பாடங்களும் 
பகுதி - 1 மொழிப்பாடங்கள் (தமிழ், தெலுங்கு, மலையாளம், கன்னடம், உருது, இந்தி, அரபி, பிரன்ச் மற்றும் ஜெர்மன்
பகுதி - 2 ஆங்கிலம்
பகுதி - 3 முக்கிய பாடங்கள் (பொதுப் பாடப்பிரிவு)

2004-2005ம் கல்வி ஆண்டு முதல் 5 புதிய பாடங்கள் அறிமுகப்படுத்தப்பட்டதுடன், ஏற்கனவே நடைமுறையில் இருந்த 12 பாடங்கள் நீக்கப்பட்டது. (அடிப்படை அறிவியல் மற்றும் மனையியல் ஆகிய இரண்டு பாடங்கள் முதலில் நீக்கப்பட்டு, பின்னர் சேர்க்கப்பட்டது) 

மேல்நிலைப் பள்ளிகளில் பாடவாரியாக ஆசிரியர்கள் நியமிக்கப்படுகின்றனர். இவ்வாசிரியர்கள் முதுகலைப் பட்டதாரி ஆசிரியர்கள் என அழைக்கப்படுகின்றனர். பொதுப்பாடப் பிரிவில் தமிழ், ஆங்கிலம், இயற்பியல், வேதியியல், தாவரவியல், விலங்கியல், மனையியல், பொருளியல், வணிகவியல், கணிதவியல் பாடங்களில் முதுகலைப் பட்டமும், கல்வியியலில் இளங்கலை பட்டமும் பெற்றவர்கள் முதுகலைப் பட்டதாரி ஆசிரியர்களாக நியமிக்கப்படுகின்றனர். தொழிற்கல்விப் பிரிவில் பணியமர்த்தப்படும் ஆசிரியர்கள் மேல்நிலை தொழிற்கல்வி ஆசிரியர் அல்லது மேல்நிலை தொழிற்கல்வி பயிற்றுனர் என அழைக்கப்படுகின்றனர். பல்வேறு தொழிற்கல்வி பாடப்பிரிவுகளுக்கேற்ற பாடங்களில் பட்டப்படிப்பு பயின்றவர்கள் தொழிற்கல்வி ஆசிரியர்களாக பணியமர்த்தப்படுகின்றனர். பொறியியல் சார்ந்த சில தொழிற்கல்விப் பாடங்களுக்கு பல்தொழில்நுட்பக் (பாலிடெக்னிக்) கல்லூரிகளில் பட்டயக்கல்வி முடித்தவர்களும் தொழிற்கல்வி ஆசிரியர்களாக நியமிக்கப்பட்டுள்ளனர்.

தமிழ்நாட்டில் 10ம் வகுப்பு மற்றும் 12ம் வகுப்பு தேர்வுகளை தமிழ்நாடு அரசு தேர்வுகள் துறை நடத்திவருகின்றது. மேல்நிலைத் தேர்வுகள் ஒரு கல்வி ஆண்டில், மார்ச், ஜூன் மற்றும் அக்டோபர் ஆகிய மூன்று கால இடைவெளியில் நடத்தப்படுகின்றது. இதில் மார்ச் மாதம் முதன்மைத் தேர்வாகவும், ஜூன் மாதத் தேர்வு 'உடனடித் தேர்வாகவும், அக்டோபர் மாதத் தேர்வு துணைத் தேர்வாகவும் நடத்தப்படுகின்றது.

தேர்வுத் திட்டம்


</doc>
<doc id="141877" url="https://ta.wikipedia.org/wiki?curid=141877" title="மதராஸ் சண்டை">
மதராஸ் சண்டை

மதராஸ் சண்டை ("Battle of Madras") ஆஸ்திரிய வாரிசுப் போரின் இந்திய நீட்சியாக செப்டம்பர் 1746 இல் பிரித்தானியாப் படைகளிடமிருந்து பிரான்சியப் படைகள் சண்டையிட்டு மதராஸ் (தற்போதைய சென்னை) நகரத்தைக் கைபற்றியதாகும். 

பிரித்தானியர்கள் கைப்பற்றியிருந்த வட அமெரிக்காவின் நோவா ஸ்கோசியா மாநிலத்திலுள்ள லூயிஸ்பெர்க் கோட்டைக்கு மாற்றாக எக்ஸ்-லா-சாப்பெல் உடன்பாட்டின்படி திருப்பித் தரும்வரை மதராஸ் பிரான்சியர்களின் ஆளுகையில் இருந்தது. இங்கு சிறை பிடிக்கப்பட்டிருந்த ராபர்ட் கிளைவ் தப்பிச் சென்று புனித டேவிட் கோட்டையை அடைந்து நகரத்தின் வீழ்ச்சியை அறிவித்தார்.




</doc>
<doc id="141880" url="https://ta.wikipedia.org/wiki?curid=141880" title="முலாம் பழம்">
முலாம் பழம்

முலாம் பழம் அல்லது திரினிப்பழம் மாந்தர் உண்ணும் பழங்களில் ஒன்று. வெள்ளரிப்பழம் போன்ற உள்ளீடும் சுவையும் இதற்கு உள்ளது. விதை வெள்ளரி விதை போலவே இருக்கும். வெள்ளரிப்பழத்தின் விதைகளை நீக்கிவிட்டு உண்பது போல இதன் விதைகளையும் ஒதுக்கிவிட்டு உண்பர். வெள்ளரியில் வெள்ளரிக்காயையும் உண்பர். வெள்ளரிப் பழத்தையும் உண்பர். திரினிப்பழத்தில் பழத்தை மட்டுமே உண்பர். வெள்ளரிப் பழத்தின் தோல் மெலிதாக இருக்கும். திரினிப் பழத்தின் தோல் வன்மையாக, தடிப்பாக இருக்கும். இரண்டுமே கோடைகாலத்தில் பலன் தரும் கொடிப்பயிர்.



</doc>
<doc id="141885" url="https://ta.wikipedia.org/wiki?curid=141885" title="செம்மல்">
செம்மல்

செம்மல் என்னும் மலரை ஒரு தனி மலராகச் சங்கநூல் குறிஞ்சிப்பாட்டு குறிப்பிடுகிறது. 
உதிர்ந்த பழம்பூக்களைச் செம்மல் எனக் குறிப்பிடும் சொல்லாட்சியும் உள்ளது.

செந்நிறத்தில் காடுமேடுகளில் பூத்துக் கிடக்கும் மலரே செம்மல் எனல் பொருத்தமானது. குறிஞ்சிநிலக் கோதையர் இந்தச் செம்மல் மலரையே குவித்து விளையாடினர். அவர்கள் குவித்து விளையாடிய 99 வகையான மலர்களில் செம்மல் என்பது ஒன்று.



</doc>
<doc id="141888" url="https://ta.wikipedia.org/wiki?curid=141888" title="பில்லா">
பில்லா

பில்லா என்ற தலைப்பில் உள்ள கட்டுரைகள்:



</doc>
<doc id="141904" url="https://ta.wikipedia.org/wiki?curid=141904" title="தமனிக்கூழ்மைத் தடிப்பு">
தமனிக்கூழ்மைத் தடிப்பு

தமனிக்கூழ்மைத் தடிப்பு அல்லது நாடிக்கூழ்மைத் தடிப்பு (Atherosclerosis) என்பது தமனிகளின் உட்புறச்சுவரில் கொலஸ்டிரால் மற்றும் கொழுப்புப் பதார்த்தங்களும் பெருவிழுங்கிகளும் படிவதால் தமனியின் உட்புறம் தடிப்படைந்து வீக்கத்தழும்பு உருவாகுவதைக் குறிக்கின்றது. இது ஒரு நெடுங்கால அழற்சி நோய் வகையாகும். 
கொலஸ்டிரால், கொழுப்பு வகைகளைக் காவும் குறையடர்த்தி கொழுமியப்புரதம் மற்றும் உயரடர்த்தி கொழுமியப்புரதம் போன்றவைகளுக்கிடையே உள்ள சமநிலை குழம்புவதால் இக்கூட்டறிகுறி ஏற்படுகின்றது. குறையடர்த்தி கொழுமியப்புரதம் உயர்ந்த நிலையில் காணப்படுதல் இந்நோயை உருவாக்கும் சூழ்நிலையை ஏற்படுத்துகின்றது. உயரடர்த்தி கொழுமியப்புரதம் கொலஸ்டிரால், கொழுப்பு வகைகளை குருதியில் இருந்து அகற்றுவது மூலம் இந்நோயைக் கட்டுப்படுத்துகின்றது, பேச்சு வழக்கில் 'நல்ல கொழுப்பு' என்று குறிப்பிடப்படுவது இதனையே.

தமனி உட்புறத்தே ஏற்படும் வீக்கம் படிப்படியாகவே உருவாகின்றது. இந்நோயின் ஆரம்பகாலங்களில் நோய் அறிகுறி ஏதேனும் தென்படுவதில்லை, வீக்கத்தழும்பு பெரிதாகும் சந்தர்ப்பத்திலேயே நோய் அறிகுறிகள் வெளிக்காட்டப்படுகின்றன. இளம் வயதுக் காலங்களிலேயே இந்நோய் உருவாகலாம். இதற்கு மரபணு அல்லது புகைப்பிடிப்பது போன்ற பழக்கவழக்கங்கள் காரணமாக அமையலாம். 

உடலில் பலபகுதிகளில் உள்ள தமனியில் தமனிக்கூழ்மைத் தடிப்பு ஏற்படலாம். இதயத்தசைகளுக்குக் குருதியைக் காவும் முடியுருத்தமனிகளில் இது ஏற்படும்போது குருதி ஊட்டக்குறை இதய நோய் ஏற்படுகின்றது. இதயத்தசை இறப்பு, மார்பு நெருக்கு, திடீர் இதய இறப்பு என்பன இவற்றுள் அடங்கும். மூளைக்குக் குருதியை எடுத்துச் செல்லும் தமனியில் ஏற்படும்போது தற்காலிக பாரிசவாத தாக்குதல், பாரிசவாதம் என்பன ஏற்படலாம். காலுக்குக் குருதியை எடுத்துச் செல்லும் தமனியில் கூழ்மைத் தடிப்பு ஏற்படும்போது வலியால் நொண்டல், கால் அழுகல் என்பன ஏற்படலாம்.


</doc>
<doc id="141906" url="https://ta.wikipedia.org/wiki?curid=141906" title="குருதி ஊட்டக்குறை இதய நோய்">
குருதி ஊட்டக்குறை இதய நோய்

குருதியூட்டக்குறை இதய நோய் (Ischaemic heart disease) அல்லது முடியுருநாடி இதய நோய் என்பது இதயத் தசைக்குக் குருதியோட்டம் குறைவாகச் செல்வதால் ஏற்படும் நோய்களின் தொகுப்பாகும். இந்நோயின் அனைத்து வகைகளிலும் முடியுரு நாடி கூழ்மத்தடிப்பு நோய்க் காரணியாகத் திகழ்கின்றதெனினும் இவை உண்டாக வேறு காரணங்களும் உண்டு. இந்நோய் வயது, புகைப்பிடித்தல், உயர் குருதிக் கொலசுடிரோல், நீரிழிவு, உயர் குருதி அழுத்தம் போன்ற சில காரணிகளால் பெருகுகின்றது; இது பெண்களை விட ஆண்களிலேயே பொதுவாகக் காணப்படுகின்றது, இந்நோய் மரபணு வழியாகவும் கடத்தப்படலாம். ஒரு குடும்பத்தில் பெற்றோருக்கு இந்நோய் இருந்தால் பிள்ளைகளும் பாதிக்கப்படும் இடர்ப்பாடு உள்ளது.

குருதியூட்டக்குறை இதய நோய் உண்டாவதற்கான மிக முக்கியமான காரணி முடியுரு நாடி கூழ்மத்தடிப்பு ஆகும். இதனால் குறிப்பிட்ட இதயத் தசைப் பகுதிக்கு குருதி விநியோகம் குறைகின்றது. மேலும் கூழ்மத்தடிப்பு சிதையும் போது அங்கிருந்து குருதி வெளியேறி குருதியுறைமை ஏற்பட்டு முடியுரு நாடியை அடைப்பதனால் நிலையில்லா மார்பு நெரிப்பு மற்றும் இதயத்தசை இறப்பு ஆகிய கடிய முடியுருக் கூட்டறிகுறிகள் ஏற்படுகின்றன. 

குருதியூட்டக்குறையால் மார்பு நெரிப்பு போன்ற கோளாறுகள் ஏற்படுகின்றன. நிலையான மார்பு நெரிப்பு மற்றும் நிலையில்லா மார்பு நெரிப்பு என்று மார்பு நெரிப்பு மேலும் வகுக்கப்படுகின்றது. இவற்றில் அறிகுறிகள் முற்றிலும் அற்ற நிலை தொடங்கி நோய் அறிகுறிகள் தீவிரம் பெறும் நிலை வரை நோய் காணப்படலாம், மேலும் இவை ஒருவரது செயற்பாட்டிலும் தங்கி உள்ளது; சிலருக்கு ஓய்விலேயே நோய் அறிகுறிகள் தென்படும் அதேவேளையில் வேறு சிலருக்கு சிறிய வேலைகளின் போது அல்லது பெரிய வேலைகளின் போது மட்டும் ஏற்படலாம்.


</doc>
<doc id="141917" url="https://ta.wikipedia.org/wiki?curid=141917" title="பிரெஞ்சுக் கிழக்கிந்தியக் கம்பனி">
பிரெஞ்சுக் கிழக்கிந்தியக் கம்பனி

பிரெஞ்சுக் கிழக்கிந்திய நிறுவனம் அல்லது பிரெஞ்சுக் கிழக்கிந்தியக் கம்பனி ("French East India Company", அல்லது ) 1664ஆம் ஆண்டில் நிறுவப்பட்ட ஓர் வணிக நிறுவனமாகும். இது குடியேற்றவாத இந்தியாவில் பிரித்தானிய, டச்சு கிழக்கிந்திய நிறுவனங்களுடன் போட்டியிட உருவாக்கப்பட்டதாகும். 

கிழக்கு உலகில் வணிக முயற்சிகளை மேற்கொள்ள ஜீன்-பாப்டிஸ்ட் கோல்பெர்ட்டால் திட்டமிடப்பட்டு பிரான்சின் பதினான்காம் லூயி மன்னரால் தனியுரிமை வழங்கப்பட்டதாகும். இதற்கு முன்னர் இயங்கிய மூன்று நிறுவனங்கள் - சீன நிறுவனம், கிழக்கு நிறுவனம், மடகாசுகர் நிறுவனம் இணைக்கப்பட்டு புதிய நிறுவனமாக நிறுவப்பட்டது. இதன் முதல் தலைமை இயக்குனராக தெ பாயே இருந்தார். இவருக்குத் துணையாக சப்பானில் இருபதாண்டுகள் உட்பட, டச்சுக் கிழக்கிந்தியக் கம்பனியில் முப்பதாண்டுகள் பட்டறிவு கொண்ட பிரான்சுவா கரோன் மற்றும் இசஃபகான், பெர்சியாவில் வணிகராக இருந்த மர்காரா அவான்சின்ட்சு இயக்குனர்களாக இருந்தனர்.




</doc>
<doc id="141919" url="https://ta.wikipedia.org/wiki?curid=141919" title="உருய் உலோப்பசு">
உருய் உலோப்பசு

உருய் உலோப்பசு (ஆங்கிலம்: "Ruy Lopez", எசுப்பானியம்: "apertura Ruy López") என்பது ஒரு சதுரங்க முன்நகர்வு ஆகும். இது எசுப்பானிய முன்நகர்வு அல்லது எசுப்பானிய விளையாட்டு எனவும் அழைக்கப்படும். இந்த முன்நகர்வு பின்வருமாறு தொடங்கும்.

"1.e4 e5"

"2.Nf3 Nc6"

"3.Bb5"

ருய் லோபஸ் என்பது பிரபலமான சதுரங்க முன்நகர்வுகளுள் ஒன்றாகும். சதுரங்க முன்நகர்வுகளுக்கான கலைக் களஞ்சியத்தில் சி60இலிருந்து சி99 வரையான இடம் ருய் லோபசிற்கு ஒதுக்கப்பட்டுள்ளது.

எசுப்பானியப் பாதிரியாரான ருய் லோபஸ் டெ செகுராவால் இந்த முன்நகர்வு பற்றியும் ஏனைய முன்நகர்வுகள் பற்றியும் லிப்ரோ டெல் அஜெட்ரெழ் என்ற 150 பக்கங்களைக் கொண்ட புத்தகம் ஒன்று 1561ஆம் ஆண்டு எழுதப்பட்டது. அதன் பின்னரே ருய் லோபஸ் என்று இந்த முன்நகர்வுக்குப் பெயர் சூட்டப்பட்டது. ஆனாலும் இந்த முன்நகர்வு ஏற்கனவே 1490இல் எழுதப்பட்ட கோட்டிங்கென் ஓலைச் சுவடியில் உள்ளடக்கப்பட்டிருந்தது.

பாரம்பரிய முறைப்படி, ருய் லோபஸ் முன்நகர்வை மேற்கொள்ளும் வெள்ளையின் குறிக்கோள் கறுப்பின் சிப்பாய்களின் கட்டமைப்பைக் குலைப்பதேயாகும். வெள்ளையினுடைய மூன்றாவது நகர்வு "e5" சிப்பாயை "f3" குதிரையின் தாக்குதலிலிருந்து காக்கும் குதிரையைத் தாக்குவதாக அமையும். "e5" சிப்பாயைத் தாக்கும் "4.Bxc6 dxc6 5.Nxe5" என்பது ஏமாற்றம் விளைவிக்கக்கூடியது. ஏனெனில், கறுப்பின் "5...Qd4" என்ற நகர்வு குதிரையையும் "e4" சிப்பாயையும் கவை செய்வதாக அமையும். அல்லது "5...Qg5" என்பது குதிரையையும் "g2" சிப்பாயையும் கவை செய்வதாக அமையும். இவற்றுள் ஏதாவது ஒன்றின் மூலம் கறுப்பு இழந்த காயைத் திரும்பப் பெறுவதுடன் நல்ல ஒரு நிலையையும் பெற்றுக் கொள்ள முடியும். ஆனாலும் கூட வெள்ளையின் "3.Bb5" என்பது ஒரு சிறந்த நகர்வு ஆகும். ஏனெனில், அதன் மூலம் கோட்டை கட்டுதலுக்குத் தயாராகவும் கறுப்பின் ராஜாவுக்குப் பிணை ஒன்றை ஏற்படுத்துவதற்கான சாத்தியக்கூறினையும் பெற்றுக் கொள்ளலாம். ஆனாலும் வெள்ளையின் மூன்றாவது நகர்வு எந்த உடனடி அச்சுறுத்தலையும் கொடுக்கவில்லை. ஆகவே, கறுப்பு பல்வேறு விதங்களில் அதனை எதிர்கொள்ள முடியும்.

ருய் லோபஸ் முன்நகர்வில் பெரும்பாலும் கறுப்பின் மூன்றாவது நகர்வு "3...a6" என அமையும். அதைத் தவிரவும் செய்யப்படும் வேறு நகர்வுகள் கீழே தரப்படுகின்றன.


</doc>
<doc id="141934" url="https://ta.wikipedia.org/wiki?curid=141934" title="எல்லைகளற்ற மொழிபெயர்ப்பாளர்கள்">
எல்லைகளற்ற மொழிபெயர்ப்பாளர்கள்

எல்லைகளற்ற மொழிபெயர்ப்பாளர்கள் ("Translators Without Borders") என்பது அமெரிக்காவில் பதிவு செய்யப்பட்ட இலாபநோக்கற்ற நிறுவனம். இது மாந்தர்களுக்கு உதவும் முகமாக அமைக்கப்பட்ட இலாபநோக்கற்ற நிறுவனங்களுக்கு இலவசமாக மொழிபெயர்ப்புகள் செய்து தந்து உதவும் ஒரு நிறுவனம். இதனை 2010 இல் நிறுவினர். முன்னர் 1993 இல் "இலெக்சலரா திரான்சிலேசன்சு" (முன்னாள் "யூரோட்டெக்சிட்டு", Eurotexte) என்னும் நிறுவனத்தால் தொடங்கப்பட்ட "Traducteurs sans frontières" என்னும் நிறுவனத்தின் உறவு நிறுவனமாக 2010 இல் எல்லைகளற்ற மொழிபெயர்ப்பாளர்கள் நிறுவனம் தொடங்கப்பட்டது.

இந்நிறுவனம், நோபல் பரிசு பெற்ற எல்லைகளற்ற மருத்துவர்கள், யுனிசெஃபு, ஆக்ஃசுபாம், அனைத்துலக ஊனமுற்றோர் நிறுவனம் (Handicap International) போன்ற பல நிறுவனங்களுக்கு இலவசமாக மொழிபெயர்ப்புகள் செய்து தருகின்றது. உள்நாட்டுக் கலவரங்கள், உள்நாட்டுப் போர் நிகழும் இடங்களில் இருந்து வரும் பல்வேறு அறிக்கைகள், நேர்காணல்கள், முதலியவற்றை மொழிபெயர்த்துத் தருகின்றது. 2011 இல் முதல் ஆறு மாதத்திலேயே ஒரு மில்லியன் சொற்களை மொழிபெயர்த்துக் கொடையாகத் தந்துள்ளது. இதன் மதிப்பு அமெரிக்க $200,000 என்கின்றனர். 

எல்லைகளற்ற மொழிபெயர்ப்பாளர்களின் நிறுவனம் அமெரிக்காவில் மாசாச்சுசெட்ஃசு மாநிலத்தில் அமைந்துள்ளது. இதன் தலைவர் இலோரி திக்கெ (Lori Thicke). இது அமெரிக்காவில் "501(c)3" வகை இலாபநோக்கற்ற நிறுவனம்; ஆகையால் இதற்கு நன்கொடையாக அளிக்கும் தொகைக்கு அமெரிக்காவில் வரிவிலக்கு உண்டு. 




</doc>
<doc id="141935" url="https://ta.wikipedia.org/wiki?curid=141935" title="பூச்சொரிதல் திருவிழா">
பூச்சொரிதல் திருவிழா

பூச்சொரிதல் திருவிழா (பூச்சொறிதல், பூச்சொறியல், பூச்சொரியல்) தென் மாவட்டங்களில் அமைந்துள்ள பெண்தெய்வக் கோவில்களில் கொண்டாடப்படும் திருவிழாவாகும்.

இராமநாதபுரம்,கரூர்(கரூர் மாரியம்மன்),சிவகங்கை,தஞ்சாவூர்,திருச்சி சமயபுரம் மாரியம்மன்,குளித்தலை மகாமாரியம்மன், திண்டுக்கல்கோட்டை மாரியம்மன்,புதுக்கோட்டை அரியநாச்சியம்மன், அம்மன்குறிச்சி முத்துமாரியம்மன், திருவப்பூர் முத்துமாரியம்மன், நார்த்தாமலை முத்துமாரியம்மன், புன்னைநல்லூர் மாரியம்மன், வேகுப்பட்டி ஏனமாரியம்மன், அறந்தாங்கி வீரமாகாளியம்மன், காரைக்குடி கொப்புடையநாயகி அம்மன், பிள்ளைவயல் காளியம்மன் இன்னும் பல பெண் தெய்வங்களுக்கு பூச்சொரிதல் அல்லது பூச்சொரியல் விழா மாசி, பங்குனி, சித்திரை, வைகாசி மாதங்களில் வெகு விமரிசையாக நடைபெறுகிறது.

வீடுகளில் காப்புக்கட்டப்படுகிறது. பெண்கள் வீதிகளை அடைத்துக் கோலமிடுகிறார்கள். உற்றார் உறவினர்கள் எல்லாம் திருவிழாவினைக் காண ஊர் விட்டு ஊர் செல்கிறார்கள். பூச்சொரிதல் விழாக்காலங்களில் ஆயிரக்கணக்கான பக்தர்கள் கோவிலில் கூடுவர். நிறைய மணமுள்ள மலர்களைக் கொணர்ந்து மூலவரான பெண் தெய்வங்கள் மேல் சொரிந்து வணங்குவர்.

விரதமிருந்து வழிபடுதல், சக்திக்கரகம் அழைத்தல், முளைப்பாரி ஊர்வலம், பால்குட ஊர்வலம், தீச்சட்டி ஏந்துதல், தீ மிதித்தல், அலகு குத்துதல் போன்ற நேர்த்திக்கடன்களும் இங்கு நிறைவேற்றப்படுகின்றன. கோவில்களில் தேரோட்டம், பூம்பல்லாக்கு, தெப்பம் போன்ற நிகழ்வுகளும் நடைபெறுகின்றன. தண்ணீர்ப்பந்தல்கள் மற்றும் அன்னதானம் எல்லாம் உண்டு.


</doc>
<doc id="141937" url="https://ta.wikipedia.org/wiki?curid=141937" title="ஒருமைய வலய மாதிரி">
ஒருமைய வலய மாதிரி

ஒருமைய வலய மாதிரி ("Concentric zone model") என்பது நகர்ப்புற சமூகப் பரம்பலை விளக்கும் மிகமுந்திய கோட்பாட்டு மாதிரி ஆகும். 1924 ஆம் ஆண்டில் சமூகவியலாளரான ஏர்னஸ்ட் பர்கெசு ("Ernest Burgess") என்பவரால் இது முன்வைக்கப்பட்டதால் இதை பர்கெசு மாதிரி என்றும் அழைப்பது உண்டு. 

மானிடச் சூழலியலை அடிப்படையாகக் கொண்டு பர்கெசு உருவாக்கி சிக்காகோ நகர அமைப்புத் தொடர்பில் பயன்படுத்திப் பார்க்கப்பட்ட இந்த மாதிரியே நகரங்களில் காணப்படும் சமூகக் குழுக்களின் பரம்பல் குறித்த முதல் விளக்கம் ஆகும். இது நகர்ப்புற நிலப் பயன்பாட்டை ஒருமைய வளைய அமைப்பில் தருகிறது. இதன்படி மைய வணிகப் பகுதி நகரின் மையப் பகுதியில் இருக்க, நகரின் விரிவாக்கம் வெவ்வேறு நிலப் பயன்பாடுகளுக்கு உரிய வளையங்கள் வடிவில் இடம்பெறுகிறது. இந்த மாதிரியை, ஒரு நூற்றாண்டுக்கு முன்னர் வொன் துனென் (Von Thunen) என்பவர் உருவாக்கிய பிரதேச நிலப் பயன்பாட்டு மாதிரியின் நகர்ப்புற வடிவம் எனக் கொள்ளலாம். 

நகரங்களில் காணப்படுபவை என இந்த "மாதிரி" அடையாளம் கண்ட வலயங்கள் வருமாறு:

முன்னர் நகரை கீழ்-இடை-மேல் என்னும் பிரிவுகளாகப் பிரித்தனர். இதன்படி மைய வணிகப் பகுதி கீழ்நகரம் என்றும், வசதி படைத்தவர்கள் வாழும் குடியிருப்பு வெளிப் பகுதி மேல் நகரம் என்றும், இரண்டுக்கும் இடையில் காணப்படும் பகுதிகள் இடை நகரம் என்றும் கொள்ளப்பட்டன. மேற் சொன்ன பிரிப்பு முறையை விட ஒருமைய வலய மாதிரி விரிவானது. 

பர்கெசின் ஆய்வு வாடகைக் கேள்வி வளைவை அடிப்படையாகக் கொண்டது. இக் கோட்பாட்டின் கூற்றுப்படி, ஒருமைய வளையங்கள், மக்கள் நிலத்துக்குக் கொடுக்க விரும்பும் பணத்தின் அளவை அடிப்படையாகக் கொண்டவை. மேற்படி நிலத்தின் மதிப்பு அந்நிலத்தில் இடம்பெறக்கூடிய வணிக முயற்சியில் இருந்து கிடைக்கக்கூடிய இலாபத்தின் அளவில் தங்கியுள்ளது. நகரின் மையப்பகுதி அதிக வாடிக்கையாளர்களைக் கொண்டிருக்கும் என்பதால் சில்லறை வணிக முயற்சிகளுக்கு இப்பகுதி அதிக இலாபம் தரக்கூடியது. உற்பத்தி நடவடிக்கைகள் சற்றுக் குறைவான தொகையையே நிலத்துக்குத் தர விரும்புவர். தொழிலாளர்கள் இலகுவாக அணுகத் தக்கதாகவும், பொருட்களை இலகுவாக உள்ளே கொண்டுவரவும், வெளியே கொண்டு செல்லவும் கூடியதாகவும் இருப்பது உற்பத்தி முயற்சிகளுக்கு முக்கியமானது. நிலத்துக்குக் குறைவான விலையையே கொடுக்கக்கூடிய குடியிருப்பு நடவடிக்கைகள் இவற்றுக்கு வெளியே உள்ள பகுதிகளை எடுத்துக்கொள்கின்றன.

பல புவியியலாளர்கள் இந்த மாதிரி குறித்துக் கேள்வியெழுப்பி உள்ளனர். முதலாவதாக, இந்த மாதிரி ஐக்கிய அமெரிக்காவுக்கு வெளியேயுள்ள நகரங்களுக்குப் அவ்வளவு ஏற்புடையதாக இல்லை. முக்கியமாக பல்வேறு வரலாற்றுப் பின்னணிகளின் கீழ் வளர்ச்சியடைந்த நகரங்களுக்கு இம்மாதிரி பொருத்தமாக இல்லை. ஐக்கிய அமெரிக்காவில் கூட, போக்குவரத்து, தகவல் தொழில்நுட்பம் ஆகிய துறைகளில் ஏற்பட்டுள்ள முன்னேற்றம், உலகப் பொருளாதாரத்தில் ஏற்பட்டுள்ள மாற்றங்கள் என்பவை காரணமாகத் தற்காலத்தில் நகரங்கள் தற்காலத்தில் தெளிவான வலயங்களாக ஒழுங்கமைவதில்லை. 




</doc>
<doc id="141953" url="https://ta.wikipedia.org/wiki?curid=141953" title="எக்காளப் புழுக்கள்">
எக்காளப் புழுக்கள்

எக்காளப் புழுக்கள் அல்லது பனிக்கூழ் கூம்புப் புழுக்கள் ("Pectinariidae") என்பவை கடலில் வாழும் கால்குறடுகளில் மிகப்பல முட்கூறுகளைக் கொண்ட (polychaete) என்ற புழுக் குடும்பத்தைச் சார்ந்தவையாகும். இவை இவற்றின் மீது மணல் குழாய்களைத் தோராயமாக 5 செமீ நீளத்திற்கு வளர்த்துக் கொள்கின்றன.




</doc>
<doc id="141954" url="https://ta.wikipedia.org/wiki?curid=141954" title="பழனியப்பா நினைவு மேல்நிலைப் பள்ளி">
பழனியப்பா நினைவு மேல்நிலைப் பள்ளி

பழனியப்பா நினைவு மேல்நிலைப் பள்ளி என்பது தேனி மாவட்டம், பழனிசெட்டிபட்டி எனும் ஊரில் அமைந்துள்ள ஒரு தமிழ்நாடு அரசு உதவி பெறும் பள்ளி. இப்பள்ளி தேனி முதன்மைக் கல்வி மாவட்டத்தில், பெரியகுளம் கல்வி மாவட்டத்தின் கீழுள்ள பள்ளிகளுள் ஒன்றாகும். பழனிசெட்டிபட்டியிலுள்ள பழனியப்பா பாசன பரிபாலன சபை எனும் நிர்வாகத்தின் கீழ் இயங்கிக் கொண்டிருக்கும் இப்பள்ளி 1963 ஆம் ஆண்டில் உயர்நிலைப்பள்ளியாகத் தரம் உயர்த்தப் பெற்றது. பின்னர் 1988 ஆம் ஆண்டில் மேல்நிலைப்பள்ளியாகத் தரம் உயர்த்தப் பெற்றது. இப்பள்ளியின் தலைமை ஆசிரியராகத் தற்போது ரா. லதா என்பவர் இருந்து வருகிறார்.

இப்பள்ளியில் படித்தவர்களில் சிலர்




</doc>
<doc id="141960" url="https://ta.wikipedia.org/wiki?curid=141960" title="எல்லைகளற்ற என்னும் வகை நிறுவனங்கள்">
எல்லைகளற்ற என்னும் வகை நிறுவனங்கள்

கீழே உள்ள முழுமை பெறாத பட்டியல் இலாபநோக்கற்ற, அரசுசாராத "எல்லைகளற்ற" என்னும் முன்னொட்டுடன் தொடங்கும் நிறுவனங்களின் பட்டியல். இவை நோபல் பரிசுபெற்ற எல்லைகளற்ற மருத்துவர்கள் என்னும் நிறுவனத்தின் குறிக்கோள்களால் உந்தப்பட்டு அது போன்று பிற துறைகளுக்காக நிறுவப்பட்டன.




</doc>
<doc id="141961" url="https://ta.wikipedia.org/wiki?curid=141961" title="அறிவியல் வளர்ச்சிப் பிணையம்">
அறிவியல் வளர்ச்சிப் பிணையம்

அறிவியல் வளர்ச்சிப் பிணையம் அல்லது "சயன்சு அண்டு டெவலப்மெண்ட்டு நெர்வொர்க்கு" , (SciDev.Net, the Science and Development Network) என்பது ஓர் இலாபநோக்கற்ற அரசுசாரா நிறுவனம். இதன் குறிக்கோள் அறிவியல் தொழில்நுட்பம் சார்ந்த நம்பகத்தன்மை உடைய கருத்துகளை வளரும் நாடுகளில் அங்குள்ள ஆய்வாளர்கள், ஊடகவியாளர், கொள்கை உருவாக்குநர், பொதுமக்கள் குமுகத்தினர் ஆகியோருக்கு வழங்குவதாகும்.

இந்நிறுவனம் 2001 இல் நிறுவப்பட்டது. இதற்கான காரணம் வளர்ந்த செல்வம் மிகுந்த நாடுகளுக்கும், வளர முற்படும் ஏழை நாடுகளுக்கும் இடையே பெருத்த அறிவியல் சார்ந்த அறிவு இடைவெளி இருந்தது. வளரும் நாடுகள் இந்த அறிவியல் செய்திகளால் அதிகம் பயன்பெறத் தேவை உடையவர்கள், ஆனால் அறிவுச்செய்திகளை அறிவதில் பெரும் இடைவெளி இருந்தது. " இந்நிறுவனம் (சயிடெவ்.நெட், SciDev.Net) இக்குறைபாட்டை நீக்க இலவசமாக அணுக வாய்ப்புகள் நல்குகின்றது, பட்டறைகள் நடத்துகின்றது.

அறிவியல் வளர்ச்சிப் பிணையத்துக்கு பணம் தந்து உதவுபவர்களில் (கொடை நல்குவோரில்) கீழ்க்காண்பவர்கள் உண்டு:


பங்காளர்கள் 
அறிவியல் வளர்ச்சிப் பிணையம் (SciDev.Net) பற்பல உலகளாவிய,நிலப்பிரிவுசார்ந்த, நாடளாவிய நிறுவனங்களுடன் ஒத்த குறிக்கோளுடன் கூட்டுழைக்கின்றது. அவற்றுள் சில:


அறிவியல் வளர்ச்சிப் பிணையம் (சயிடெவ்.நெட், SciDev.Net) இத்தாலியில், திரீசிட்டியில் (Treiste) இருந்து இயங்கும் வளரும் நாடுகளுக்கான வளர்ச்சிக்கான அறிவியல் உயர்கல்விமன்றம் (TWAS, the Academy of Sciences for the Developing World) என்பதோடும் தொடர்புடையது.



</doc>
<doc id="141965" url="https://ta.wikipedia.org/wiki?curid=141965" title="குடிமைப்பட்ட கால இந்தியா">
குடிமைப்பட்ட கால இந்தியா

குடிமைப்பட்ட கால இந்தியா அல்லது காலனிய இந்தியா ("Colonial India") என்று வணிகம் மற்றும் ஆளுமை மூலமாக ஐரோப்பிய குடியேற்றவாத ஆதிக்கத்தில் இருந்த இந்திய துணைக்கண்டத்தின் பகுதிகள் குறிப்பிடப்படுகின்றன. இந்தியாவில் காலடி வைத்த முதல் ஐரோப்பிய அதிகாரமாக 327–326 ஆண்டுகளில் படையெடுத்த அலெக்சாந்தரின் இராணுவத்தைக் கூறலாம். வடமேற்கில் அலெக்சாந்தர் நிறுவிய சிற்றரரசுகள் அவர் வெளியேறிய சிறிது காலத்திலேயே நசித்தன. தென்னிந்திய சேர, சோழ, பாண்டிய இராச்சியங்களுடன் ரோமானியர்கள் கடல்வழியே வணிகத் தொடர்பு கொண்டிருந்தபோதும் தங்கள் குடியேற்றங்களை இங்கு அமைக்கும் அல்லது நிலப்பகுதியை கைப்பற்றும் வேட்கையின்றி இருந்தனர். இந்தியாவிற்கும் ஐரோப்பாவிற்கும் இருந்த நறுமணப்பொருள் வணிகம் உலக பொருளாதாரத்தின் அச்சாக அமைந்திருந்தது; இந்த வணிகமே ஐரோப்பியர்களின் கடல்வழித் தேடல்களுக்கு உந்துசக்தியாக இருந்தது.

பதினைந்தாம் நூற்றாண்டின் இறுதியில் போர்த்துக்கல்லைச் சேர்ந்த வாஸ்கோ ட காமா முதல் ஐரோப்பியராக ஆப்பிரிக்காவைச் சுற்றிக்கொண்டு இந்தியாவின் மேற்கு கடற்கரையில் கோழிக்கோட்டை அடைந்தார்.அவர் அந்த நகரத்தில் வணிகம் புரிய சாமூத்திரி ராசாவிடம் உரிமை பெற்றார். வணிகப் போட்டியால் மற்ற ஐரோப்பிய நாடுகளும் ஒன்றன்பின் ஒன்றாக இந்தியாவில் வெவ்வேறு இடங்களில் வந்திறங்கி தமது வணிக நிறுவனங்களை நிறுவின. டச்சு,இங்கிலாந்து, பிரான்சு, டேனிசு நாட்டினர் பதினேழாம் நூற்றாண்டின் துவக்கத்தில் தங்கள் வணிக மையங்களை நிறுவியிருந்தன.பதினெட்டாம் நூற்றாண்டில் முகலாயப் பேரரசு பிரிவுகளால் உடைந்ததாலும் மராத்தா பேரரசு மூன்றாம் பானிபட் போருக்குப் பின்னர் வலு இழந்தமையாலும் இந்தியாவில் ஓர் நிலைகுலைந்த சூழல் ஏற்பட்டிருந்தது. இந்தக் காலகட்டத்தில் வலுவற்ற இந்திய குறுமன்னர்களும் அவர்களுக்கிடையே நிலவிய பிணக்குகளும் ஐரோப்பியர்களுக்கு "நட்பு பாராட்டி" சலுகைகளைப் பெறவும் நில உரிமைகள் கைப்பற்றவும் எளிதாக அமைந்தது.

பதினெட்டாம் நூற்றாண்டின் இறுதிகளில் பிரித்தானியர்களும் பிரான்சியர்களும் தங்கள் ஆதிக்கத்தை நிலைநிறுத்த தங்கள் "நட்பான" மன்னர்கள் மூலமும் நேரடியாகவும் சண்டைகளில் ஈடுபட்டனர்.1799இல் திப்பு சுல்தானின் தோல்வி பிரெஞ்சு ஆதிக்கத்திற்கு தடையாக அமைந்தது. இதனைத் தொடர்ந்து பத்தொன்பதாம் நூற்றாண்டில் பிரித்தானியர்கள் தங்கள் ஆதிக்கத்தை தீபகற்பத்தின் பெரும்பாலான பகுதிகளுக்கு விரிவுபடுத்தினார்கள். பத்தொன்பதாம் நூற்றாண்டின் நடுவிலேயே பிரித்தானியர்கள் முழுமையான இந்தியாவிலும் நேரடியாகவோ மறைமுகமாகவோ ஆதிக்கம் செலுத்தி வந்தனர்.பிரித்தானிய இந்தியா பிரித்தானிய இராச்சியத்தின் மிகக்கூடுதலான மக்கள்தொகை மற்றும் மதிப்பு மிக்க மாநிலப்பகுதிகளைக் கொண்டிருந்த காரணத்தால் "பிரித்தானிய மணிமகுடத்தில் ஓர் வைரம்" என்று அழைக்கப்பட்டது.





</doc>
<doc id="141969" url="https://ta.wikipedia.org/wiki?curid=141969" title="கொங்கு நாட்டின் புகழ்பெற்ற கால்நடைச் சந்தைகள்">
கொங்கு நாட்டின் புகழ்பெற்ற கால்நடைச் சந்தைகள்

கொங்கு நாட்டின் கால்நடைச் சந்தைகள் ("மாட்டுத்தாவணிகள்") மிகவும் புகழ் பெற்றவையாகும். கொங்கு நாட்டில் குறிப்பிட்ட சில ஊர்களில் தொன்றுதொட்டு வருடத்துக்கு ஒரு முறை நடக்கும் தேர் திருவிழாவில் வெளியூர்களிலிருந்து மாடுகள் கொண்டு வந்து விற்பனை செய்வதற்கு ஏதுவாகக் கால்நடைச் சந்தைகள் (மாட்டுத்தாவணிகள்) தொடங்கி நடைபெற்று வருகின்றன. ஒவ்வொரு தமிழ் மாதத்திலும் கொங்கு நாட்டின் பல பகுதிகளில் கால்நடைச் சந்தைகள் நடக்கின்றன - சித்திரையில் கண்ணபுரம், ஆனியில் அத்திக்கோம்பை (ஒட்டன்சத்திரம்), ஆடியில் தொப்பம்பட்டி (பழனி) மற்றும் அந்தியூர் ஆவணியில் கோபிசெட்டிப்பாளையம் போன்ற இடங்களில் கால்நடைச் சந்தைகள் கூடும்.
திண்டுக்கல் மாவட்டம் ஒட்டன்சத்திரம் அருகே உள்ள அத்திக்கோம்பை "உச்சிமகாளியம்மன் கோவில்" திருவிழாவை முன்னிட்டு ஒவ்வொரு வருடமும் ஆனி மாதம் கால்நடைச் சந்தை (மாட்டுத்தாவணி) நடைபெறுவது உண்டு. இந்த மாட்டுச் சந்தை ஒரு வாரம் நடைபெறும். இந்த மாட்டுச் சந்தையில் பல மாவட்டங்களில் இருந்து நூற்றுக்கணக்கான மாடுகள் விற்பனைக்கு வருவதுண்டு உழவுக்குப் பயன்படும் காளைகள், ரேக்ளா பந்தயக் காளைகள், ஜெர்சி இன பசு மாடுகள், குதிரைகள், ஆடுகள் எல்லாம் இங்கு விற்பனையாகின்றன. காளை மாடுகள் ரூபாய் 50000/- முதல் 130000/- வரை விலை போனதாம். 
ஈரோடு மாவட்டம் அந்தியூர் "குருநாதசாமி கோவில்" திருவிழாவை முன்னிட்டு ஒவ்வொரு வருடமும் ஆடி மாதம் புகழ் பெற்ற கால்நடைச் சந்தை (மாட்டுத்தாவணி) நடைபெறுவது உண்டு. கோவில் திருவிழாவையொட்டி நடைபெறும் இந்தச் சந்தை ஒரு வாரம் முதல் பத்து நாட்கள் வரை தொடர்ந்து நடத்தப்படும். இந்தத் திருவிழாவில் அந்தியூரைச் சுற்றியுள்ள பகுதிகளான அம்மாப்பேட்டை, கோபி, பவானி, பர்கூர், ஜரத்தல் மட்டுமல்லாது கர்நாடகம், கேரளா, ஆந்திரா, ராஜஸ்தான், குஜராத் போன்ற வெளி மாநிலங்களிலிருந்தும் கால்நடை வளர்ப்போர்கள் வந்து கலந்துகொள்கிறார்கள். இப்பகுதிகளிலிருந்து கறவை, உழவு, சிந்து, நாட்டு மாடுகள் விற்பனைக்கு வருவதுண்டு..
திருப்பூர் மாவட்டம் வெள்ளகோவில் அருகே ஓலப் பாளையம், கண்ணபுரம் மாரியம்மன் கோவில் தேர்த்திருவிழாவை முன்னிட்டு ஒவ்வொரு வருடமும் சித்திரை மாதம் புகழ் பெற்ற கால்நடைச் சந்தை (மாட்டுத்தாவணி) நடைபெறுவது உண்டு. கண்ணபுரம் மாரியம்மன் கோவில் தேர்த்திருவிழா ஒவ்வொரு வருடமும் சித்திரை மாதத்தில் பூச்சாட்டுதலுடன் தொடங்கும். கோவில் திருவிழாவையொட்டி நடைபெறும் இந்தச் சந்தை ஒரு வாரம் முதல் பத்து நாட்கள் வரை தொடர்ந்து நடத்தப்படும். ஒவ்வொரு வருடமும் காங்கயம் காளைகள், பசு மாடுகள் குதிரைகள் மற்றும் ஜமுனா பேரி ஆடுகளும் விற்பனைக்கு வருவதுண்டு.
ஈரோடு மாவட்டம் கோபிச்செட்டிபாளையத்தில் ஒவ்வொரு வருடமும் ஆவணி மாதம் புகழ் பெற்ற கால்நடைச் சந்தை (மாட்டுத்தவணி) நடைபெறுவது உண்டு. இந்தச் சந்தை ஒரு வாரம் முதல் பத்து நாட்கள் வரை தொடர்ந்து நடத்தப்படும். கோபிச்செட்டிபாளையத்தைச் சுற்றியுள்ள பகுதிகளிலிருந்து கறவை, உழவு, சிந்து, நாட்டு மாடுகள் விற்பனைக்கு வருவதுண்டு.
திண்டுக்கல் மாவட்டம் பழநி அருகே உள்ள தொப்பம்பட்டி "அங்காளம்மன் கோவிலில்" நடைபெறும் ஆடிப்பெருக்கு திருவிழாவை முன்னிட்டு ஒவ்வொரு வருடமும் ஆடி மாதம் கால்நடைச் சந்தை (மாட்டுத்தாவணி) நடைபெறுவது உண்டு. இந்தச் சந்தை ஐந்து நாட்கள் தொடர்ந்து நடத்தப்படும். காங்கயம், பொள்ளாச்சி, தாராபுரம், ஒட்டன்சத்திரம், உசிலம்பட்டி, உடுமலை உள்ளிட்ட இடங்களில் இருந்து அதிகளவில் கால்நடைகள் வருவதுண்டு. இங்கு இரண்டு லட்சம் ரூபாய் விலையில் காங்கயம் காளைகள் விற்கப்பட்டதாகத் தெரிகிறது.


</doc>
<doc id="141977" url="https://ta.wikipedia.org/wiki?curid=141977" title="காய்மறை விளையாட்டு">
காய்மறை விளையாட்டு

காய்மறை விளையாட்டு சங்ககால மகளிர் விளையாட்டுகளில் ஒன்று. 

அண்மையகால விளையாட்டுகளில் கிச்சுக்கிச்சுத் தம்பலம் விளையாட்டைப் போன்றது இது. 

ஆயத்தாரோடு விளையாடிய பெண் ஒருத்தி புன்னைமரக் காயை மணலில் மறைத்து விளையாடியிருக்கிறாள். விளையாடியபின்னர் அந்தக் காயை மண்ணுக்குள்ளேயே விட்டுவிட்டு விளையாட்டு ஆயம் சென்றுவிட்டது. மழை பொழிந்ததும் அது முளைத்து வளர்ந்ததாம். அதனைப் பார்த்த வளர்ப்பு அன்னை காயை எடுக்க மறந்து விட்டுவிட்ட தன் மகளுக்கு அந்த புன்னைமுளைக் கன்று 'தங்கை' உறவு என்று கூறிவைத்தாள். தலைவி அதனை நம்பி அன்றுமுதல் அந்தப் புன்னைமுளைக் கன்றை தான் உண்ணும் பாலை ஊற்றி வளர்த்துவந்தாளாம். அவள் பருவம் எய்திய காலத்தில் அவளது காதலன் அவளைத் தழுவ வந்தபோது அந்த புன்னைமரத்தைக் காட்டி "தங்கை பார்க்கிறாள். தழுவாதே" என்றாளாம். 

இந்தச் செய்தியைக் கூறும் பாடலிலிருந்து அவர்கள் அக்காலத்தில் விளையாடிய விளையாட்டை உணர்ந்துகொள்ள முடிகிறது.


</doc>
<doc id="141980" url="https://ta.wikipedia.org/wiki?curid=141980" title="காய்கறிகளின் பட்டியல்">
காய்கறிகளின் பட்டியல்










spring onion
celary
leaks
brocolli

</doc>
<doc id="141987" url="https://ta.wikipedia.org/wiki?curid=141987" title="அரசர் (சதுரங்கம்)">
அரசர் (சதுரங்கம்)

அரசன் (ஆங்கிலம்: "King") அல்லது இராசா என்பது சதுரங்கத்தில் மிகவும் முக்கியமான காய் ஆகும். சதுரங்கத்தில் இரு போட்டியாளர்களிடமும் தலா ஒரு ராஜா வீதம் மொத்தம் இரண்டு ராஜாக்கள் காணப்படும். சதுரங்க விளையாட்டின் இலக்கே போட்டியாளரின் ராஜாவைத் தப்பிக்க எந்த வழியும் இன்றிச் சிக்க வைப்பதேயாகும். ஒரு போட்டியாளரின் ராஜாவைக் கைப்பற்றுவதற்கான அச்சுறுத்தல் விடுக்கப்பட்டால் அது முற்றுகை எனப்படும். அப்போட்டியாளர் அடுத்த நகர்வில் கைப்பற்றுவதற்கான அச்சுறுத்தலை நீக்கியே ஆக வேண்டும். அவ்வாறு நீக்க முடியா விட்டால், அந்நிலை இறுதி முற்றுகை எனப்படும். அத்தோடு, மற்றைய போட்டியாளருக்கு வெற்றியும் கிடைக்கும். ராஜா என்பது மிகவும் முக்கியமான காய் என்றாலும் பொதுவாக, விளையாட்டின் இறுதிப் பகுதி வரை பலவீனமான காய் ஆகும்.

போட்டியின் ஆரம்பத்தில் வெள்ளையின் ராஜா முதலாவது வரிசையில் ராணியின் வலப் பக்கத்தில் வைக்கப்பட்டிருக்கும். கறுப்பு ராஜா வெள்ளை ராஜாவுக்கு நேர் எதிரே எட்டாவது வரிசையில் வைக்கப்பட்டிருக்கும். சதுரங்கக் குறியீட்டின்படி, வெள்ளை ராஜா "e1"இலும் கறுப்பு ராஜா "e8"இலும் வைக்கப்பட்டிருக்கும்.

ஒரு ராஜா எந்தத் திசையிலும் (செங்குத்தாக அல்லது கிடையாக அல்லது குறுக்காக) ஒரு பெட்டி நகர முடியும். ஆனால், நகர்வதற்கு முயற்சிக்கும் பெட்டியில் தோழமையான காய் காணப்பட்டால் அல்லது அப்பெட்டிக்கு நகர்வதால் ராஜா முற்றுகைக்கு ஆளாக நேரிடும் என்றால் அப்பெட்டிக்கு நகர முடியாது. ஒருபோதும் இரண்டு ராஜாக்கள் அருகருகே உள்ள பெட்டிகளுக்குள் வர முடியாது. ராஜாவும் கோட்டையும் இணைந்து கோட்டை கட்டுதல் என்ற விசேட நகர்வையும் செய்ய முடியும்.

கோட்டையுடன் இணைந்து ராஜா கோட்டை கட்டுதல் என்ற விசேட நகர்வைச் செய்ய முடியும். இந்த நகர்வில் ராஜா இரண்டு கோட்டைகளுள் ஏதேனும் ஒன்றை நோக்கி இரண்டு பெட்டிகள் செல்ல, கோட்டை ராஜா கடந்து வந்த பெட்டிக்குச் செல்லும். கோட்டை கட்டுதல் செய்யும் வரை ராஜாவோ கோட்டையோ நகர்த்தப்படாமலும் அவற்றுக்கிடையே உள்ள பெட்டிகளுள் எந்தவொரு காயும் இல்லாமலும் ராஜா முற்றுகையில் இல்லாமலும் ராஜா கடந்து செல்லும் பெட்டியோ அல்லது சென்று அடையும் பெட்டியோ எதிரியின் தாக்குகைக்கு உட்படாமலும் இருந்தால் மாத்திரமே கோட்டை கட்டுதல் செய்ய முடியும்.

ஒரு போட்டியாளரின் ராஜா தாக்குதலின் கீழ் இருந்தால் அது முற்றுகை எனப்படும். அப்போது, மற்றைய போட்டியாளர் முற்றுகையைத் தவிர்க்க வேண்டும். அதற்கு மூன்று வழிகள் உள்ளன. அவையாவன:-

இவற்றுள் ஏதேனும் ஒன்றையாவது செய்ய முடியாவிடின், ராஜா இறுதி முற்றுகைக்கு ஆளாகி, போட்டியாளர் தோல்வி அடைவார்.

போட்டியாளரால் ஏற்றுக்கொள்ளக்கூடிய நகர்வு ஒன்றைச் செய்ய முடியாமலும் ராஜா முற்றுகையில் இல்லாமலும் இருந்தால் அந்நிலை சாத்தியமான நகர்வற்ற நிலை எனப்படும். சாத்தியமான நகர்வற்ற நிலை ஏற்பட்டால் போட்டி சமநிலையில் முடியும். வெல்வதற்கு மிகவும் சிறிய வாய்ப்புக் கொண்ட அல்லது வாய்ப்பு இல்லாத போட்டியாளர் ஒருவர் சாத்தியமான நகர்வற்ற நிலையை ஏற்படுத்தப் பெரும்பாலும் முயல்வார். இதன் மூலம் அவர் தோல்வியைத் தவிர்த்துக் கொள்ள முடியும்.

ஒருங்குறியில் ராஜாவுக்கு இரண்டு குறியீடுகள் உள்ளன.


</doc>
<doc id="141990" url="https://ta.wikipedia.org/wiki?curid=141990" title="நண்பன் (2012 திரைப்படம்)">
நண்பன் (2012 திரைப்படம்)

நண்பன் என்பது 2012 இல் வெளிவந்த தமிழ்த் திரைப்படம் ஆகும். இந்த திரைப்படத்தில் விஜய், ஜீவா, ஸ்ரீகாந்த் ஆகியோர் நடித்துள்ளனர். இப்படத்தை ஷங்கர் இயக்கியுள்ளார். இத்திரைப்படம் த்ரீ இடியட்ஸ் (2009) என்ற ஹிந்தி படத்தின் மீளுருவாக்கம் ஆகும். இத்திரைப்படத்தின் மூலம் விஜயின் திரைப்படத்திற்கு முதன் முறையாக ஹாரிஸ் ஜெயராஜ் இசையமைக்கின்றார்..


இதன் படப்பிடிப்பு ஊட்டியில் தொடங்கியது. பிறகு தேராதூன்,ஐரோப்பா, அந்தமான், கோயம்பத்தூர் மற்றும் சென்னையில் நடைபெற்றது. பாடல் காட்சிகள் லண்டனில் படமாக்கப்பட்டது. படப்பிடிப்பு முழுவதுமாக அக்டோபரில் நிறைவடைந்தது. மொத்தம் 8 மாதகாலம் படப்பிடிப்பு நடைபெற்றது.

நண்பன் ஜனவரி 12,2012 வெளியாகியது. பிரெஞ்சு மொழியின் துணை உரை() உடன் பிரான்சு நாட்டில் வெளியாகும் முதல் தமிழ் திரைப்படம் என்னும் பெருமை நண்பன் படத்தையே சேரும். தற்போதய தமிழக அரசின் திட்டத்தின் படி வரிவிலக்கு பெற்ற முதல் படம் நண்பன் என்பது குறிப்பிடத்தக்கது.

ஆல் இசு வெல் (All is Well) என்பது இந்த திரைப்படத்தில் பஞ்சவன் பாரிவேந்தனாக நடித்த விஜய் பேசிய வசனமாகும். இந்த வசனம் ஏற்கனவே இந்தி மொழியில் வெளிவந்த 3 இடியட்சு திரைப்படத்திலும் கூறப்பட்டது.

ஆல் இஸ் வெல் என்பது எல்லாம் நல்லதுக்கே என்பதைக் குறிக்கின்றது. அனைத்தும் நல்லதாகவே நடக்கும் என்ற நேர் மனப்பாங்கை ஏற்படுத்தும் எனத் திரைப்படத்தில் குறிப்பிடப்படுகின்றது. அவ்வாறு சொல்வதன் மூலம் பிரச்சினைகள் சரியாகி விடும் என்றில்லை. ஆனாலும் பிரச்சினைகளைச் சந்திப்பதற்கான துணிவைப் பெற்றுக் கொள்ள முடியும் என்றும் திரைப்படத்தில் கூறப்படுகின்றது.

"ஹார்ட்டிலே பேட்டரி..." என்ற நண்பன் திரைப்படப் பாடலிலும் "ஆல் இஸ் வெல்..." என்ற 3 இடியட்ஸ் திரைப்படப் பாடலிலும் பயன்படுத்தப்பட்டுள்ளது.



</doc>
<doc id="141991" url="https://ta.wikipedia.org/wiki?curid=141991" title="காவல்துறை மோதல் கொலைகள்">
காவல்துறை மோதல் கொலைகள்

காவல்துறை மோதல் (ஆங்கிலம்:Police encounter) என்பது தெற்காசியாவில் குறிப்பாக இந்தியாவில் சட்டத்திற்கு புறம்பான கொலைகளுக்கு ஒரு தகுதிச் சொல்வழக்காக பயன்பாட்டில் உள்ளது.

போலி மோதல் (Fake Encounter) என்பது காவல்துறை அல்லது ஆயுதம் தாங்கிய படைகளால் ஒரு வழக்கில் தொடர்புடையதாக கருதப்படும் சந்தேக நபர்கள் காவல்துறை காவலில் இருக்கும்போது அல்லது அவர்கள் ஆயுதமற்ற நிலையில் இருக்கும்போது அல்லது அதிகாரிகளிடம் சரணடைந்த நிலையில் கொல்லப்படுகின்றனர். கொல்லப்பட்டதற்கான காரணமாக கொல்லப்பட்டவர்கள் துப்பாக்கி மற்றும் பிற ஆயுதங்கள் கொண்டு அதிகாரிகளை தாக்க முனைந்ததாகவோ, தாக்கியதாகவோ, அதனால் தற்காப்புக்காக சுட்டுக்கொன்றாக கூறுகின்றனர். படுகொலை செய்யப்பட்ட நபரின் அருகில் ஆயுதங்களை கிடத்தி அல்லது சடலத்தின் அருகில் துப்பாக்கி போன்றவற்றை வைத்து தங்களது தரப்பு வாதத்தை முன்வைக்கின்றனர். சில நேரங்களில் காவல்துறை கைதுசெய்த நபர் தப்பிக்க முயற்சித்ததாகவும் அதனால் சுட நேர்ந்ததாகவும் கூறப்படுகிறது. இதுபோன்ற கொலைகளை சட்டமும் நீதிமன்றங்களும் ஏற்றுக்கொள்வதில்லை. 

1990ம் 2000க்கும் இடைப்பட்ட காலத்தில் மும்பை காவல்துறை நிழல்உலக தாதாக்களை ஒழிப்பதற்காக மோதல்படுகொலைகளை நிகழ்த்தியது. இப்படுகொலைகளை நடத்தும் காவல்துறை அதிகாரிகள் 'மோதல் சிறப்பதிகாரிகள்' என்று அழைக்கப்படுவதுண்டு. இப்படுகொலைகள் வேகமான நீதியை பெற்றுத்தருவதாக ஒரு சிலர் ஆதரித்தாலும், மனித உரிமைகள் மீறப்படுவதாக மனித உரிமை அமைப்புகள் கண்டனம் தெரிவிக்கின்றன.

தமிழகத்தில் காவல்துறை மோதல்கள் நிகழ்ந்துள்ளன. வங்கிக்கொள்ளையர்களாக சந்தேகிக்கப்பட்டு பீகார், மற்றும் ஒடிசா மாநிலத்தைச் சேர்ந்த ஐந்து இளைஞர்கள் காவல்துறை மோதலில் கொல்லப்பட்டுள்ளனர். இவ்வழக்கில் சிபிஐ விசாரணை கோரி உயர்நீதிமன்றத்தில் புகழேந்தி என்பவர் மனு செய்தார். இது தொடர்பாக தமிழக காவல்துறை டிஜிபி, சென்னை மாவட்ட ஆட்சியர், மாவட்ட போலீஸ் கண்காணிப்பாளர் ஆகியோர் விளக்கம் அளிக்க தேசிய மனித உரிமைகள் ஆணையம் தாக்கீது அனுப்பியது. 



</doc>
<doc id="141992" url="https://ta.wikipedia.org/wiki?curid=141992" title="சத்யேந்திர பிரசன்னோ சின்ஹா">
சத்யேந்திர பிரசன்னோ சின்ஹா

எஸ். பி. சின்ஹா எனப்படும் சத்யேந்திர பிரசன்னோ சின்ஹா ("Satyendra Prasanno Sinha, 1st Baron Sinha 1863-1928" ) பிரித்தானிய இந்தியாவின் 'ஆளுநர் செயற்குழு'வின் சட்ட உறுப்பினரான முதல் இந்தியர் என்ற பெருமை பெற்றவர். வங்காள அரசின் சட்ட ஆலோசகராகப் பணியாற்றியவர். இங்கிலாந்து அரசால் 'நைட்' பட்டம் பெற்ற இந்தியர். பிரித்தானிய அரசியலறிஞர்களுக்கே ஆலோசனை சொல்லக்கூடிய இந்தியர் என்ற பெருமை பெற்றவர்.

1864-ஆம் ஆண்டு வங்காளத்திலுள்ள ரெய்ப்பூர் கிராமத்தில் நிலக்கிழாராக இருந்த சீதாகண்ட சின்ஹா என்பவருக்கு இளைய மகனாகப் பிறந்தார். இளமையிலேயே செல்வக் குடும்பத்தில் பிறந்தவர் வங்காளத்தில் பிரசிடென்சி கல்லூரியில் தனது கல்லூரிப் படிப்பை முடித்தார். சட்ட உயர்கல்வி பயில 1881-ல் இங்கிலாந்து சென்று 'பாரிஸ்டர்' பட்டம் பெற்ற சின்ஹா, அங்கேயே 1886 முதல் வழக்குரைஞர் தொழிலைத் தொடங்கினார். பின்னர் கொல்கத்தா வந்த சின்ஹா தனது வழக்குரைஞர் தொழிலைத் தொடர்ந்தார்.

1880 -ல் மகதத்தைச் சேர்ந்த கோவிந்த மோகினி மித்தர் என்பவரைத் திருமணம் செய்து கொண்டார். இருவரும் சதாரன் பிரம்ம சமாஜத்தில் (Sadharan Brahmo Samaj) இணைந்து தொண்டாற்றினர்.

மிகத்திறமை வாய்ந்த சின்ஹா 1903-ல் வங்காள அரசின் சட்ட ஆலோசகராக (Standing Counsel) நியமிக்கப்பட்டார். ஐந்தாண்டுகளில் தலைமை வழக்குரைஞராக உயர்ந்தார். 1909-ல் கவர்னர் ஜெனரல் செயற்குழுவின் சட்ட உறுப்பினராக நியமிக்க்கப்பட்டார். இந்தியப் பத்திரிக்கைச் சட்டத்தின் மீதான கருத்து வேறுபாடு காரணமாக 1910-ல் அப்பதவியிலிருந்து விலகினார். ஆனால் அரசு இவரை சமாதானப்படுத்திப் பதவியில் நீடிக்கச் செய்தது. 1896 முதல் 1919 வரை இந்திய தேசிய காங்கிரசின் உறுப்பினராகவும் இருந்தார். 

1914-ல் இவருக்கு இங்கிலாந்து அரசால் நைட்(Knight) பட்டம் தரப்பட்டது. 1917-ல் முதல் பிரித்தானிய அமைச்சரவையின் ஆலோசனைக் கூடத்தில் கலந்து கொண்டார். முதல் உலகப்போருக்குப் பின்னர் பாரிசில் கூட்டப்பட்ட ஐரோப்பிய அமைதி மாநாட்டில் இந்தியாவின் சார்பாக சின்ஹா கலந்து கொன்டார். அதே ஆண்டில் இந்தியாவிற்கான பாராளுமன்ற துணைச் செயலாளராக நியமணம் பெற்றர். இப்பதவி வகித்த முதல் இந்தியர் இவரே. 1920-ல் பீகார் மற்றும் ஒரிசா முதல் ஆளுநராகவும் நியமிக்கப்பட்டர். தொடர்ந்து 1925-ல் பிரித்தானிய இந்தியப் பேரரசின் தனி ஆலோசனைக் குழுவின் உறுப்பினராக அவர் நியமிக்கப்பட்டார். 

சிராசுத்தீன், 'இந்திய அரசியலமைப்பு வரலாறு', வெற்றிபதிப்பகம்.


</doc>
<doc id="141993" url="https://ta.wikipedia.org/wiki?curid=141993" title="ஆரைத்துண்டு மாதிரி">
ஆரைத்துண்டு மாதிரி

ஆரைத்துண்டு மாதிரி (sector model) என்பது ஒரு நகர நிலப்பயன்பாட்டு மாதிரி ஆகும். இது பொருளியலாளரான ஓமெர் ஓயிட் (Homer Hoyt) என்பவரால் 1939 ஆம் ஆண்டில் முன்வைக்கப்பட்டது. இதனால் இம்மாதிரியை ஓயிட் மாதிரி என்றும் அழைப்பதுண்டு. இது நகர வளர்ச்சிக்கான ஒருமைய வலய மாதிரியின் ஒரு வேறுபட்ட வடிவம் எனலாம். இது வெளிநோக்கிய நகர வளர்ச்சிக்கு இடமளிப்பது, இதனைப் பயன்படுத்துவதில் உள்ள பயன்களுள் ஒன்று. இது ஒரு எளிமையான மாதிரி என்பதால் சிக்கலான நகர நிலப் பயன்பாட்டுத் தோற்றப்பாடுகளோடு நோக்கும்போது இந்த மாதிரியின் ஏற்புடைமை ஒரு வரையறைக்கு உட்பட்டதாகவே உள்ளது.

மைய வணிகப் பகுதியொன்று இருப்பதை ஏற்றுக்கொண்ட ஓயிட், பல்வேறு வலயங்கள், தொடர்வண்டிப் பாதைகள், நெடுஞ்சாலைகள், இது போன்ற பிற போக்குவரத்து வழிகள் போன்றவற்றைப் பின்பற்றி வெளிப்புறமாக வளர்ச்சியடைகின்றன என முன்மொழிந்தார். சிக்காகோ நகரத்தை எடுத்துக்காட்டாகக் கொண்டால், உயர் வகுப்பினரின் குடியிருப்புக்கள் மைய வணிகப் பகுதிக்கு வடக்கே, மேற்படி செயற்பாட்டுக்குப் பொருத்தமான மிச்சிகன் ஏரியின் கரையோரமாக வளர்ச்சியடைவதும், தொழிற்சாலைகள் தொடர்வண்டிப் பாதையை அண்டித் தெற்கு நோக்கி ஆரைத்துண்டு வடிவில் வளர்வதும் மேற்கூறியவாறான வளர்ச்சிகள் ஆகும்.

இந்த மாதிரியை உருவாக்கும்போது, குறைந்த வருவாயினரின் வீடுகள் தொடர்வண்டிப் பாதைகளுக்கு அண்மையில் அமைவதையும், வணிக நிறுவனங்கள் வணிகப் பாதைகளுக்கு அருகாக வளர்ந்து செல்வதையும் கவனித்தார். தொடர்வண்டிப் பாதைகள், துறைமுகங்கள், டிராம் வண்டி வழிகள் போன்ற போக்குவரத்துப் பாதைகள் கூடிய அணுகு தன்மையை அடையாளம் கண்டுகொண்ட ஓயிட், நகரங்கள், மைய வணிகப் பகுதியில் இருந்து தொடங்கி, ஆப்புருவக் கோலங்கள் வடிவில் முதன்மையான போக்குவரத்துப் பாதைகளை அண்டி வளர்ச்சி அடைகின்றன என்னும் கோட்பாட்டை உருவாக்கினார்.

இந்த மாதிரி, ஏராளமான பிரித்தானிய நகரங்களுக்குப் பொருந்துகிறது. எடுத்துக் காட்டாக, டைன் நதியை அண்டி அமைந்த நியூகாசில் நகரம், இம் மாதிரியுடன் நியாயமான அளவு சரியாகப் பொருந்தி வருகிறது. இத்தகைய நகரங்கள், போக்குவரத்து வசதிகளே மட்டுப்படுத்தும் காரணிகளாக அமைந்த ஒரு காலகட்டத்தைச் சேர்ந்தவையாக இருப்பதே இப்பொருத்தப்பாட்டுக்குக் காரணமாக இருக்கலாம். பழைய நகரங்கள் கூடிய அளவு ஓயிட் மாதிரிக்கும், அண்மைக்காலத்தில் உருவான நகரங்கள் பர்கெசுவின் மாதிரிக்கும் பொருத்தமாக அமைவதை ஒரு பொது விதியாகக் கொள்ளலாம்.



</doc>
<doc id="141998" url="https://ta.wikipedia.org/wiki?curid=141998" title="போர்த்துகேய இந்தியா">
போர்த்துகேய இந்தியா

இந்தியாவின் போர்த்துகேய அரச சார்பாண்மை ("Portuguese Viceroyalty of India", போர்த்துகேயம்: Vice-Reino da Índia Portuguesa) என்றும் பின்னர் போர்த்துக்கேய இந்தியா (போர்த்துகேயம்: Estado Português da Índia) என்றும் இந்தியாவில் இருந்த போர்த்துக்கல்லின் குடியேற்றப் பகுதிகள் அனைத்தும் அறியப்பட்டன.

போர்த்துகேய மாலுமி வாஸ்கோ ட காமா இந்தியாவிற்கு கடல்வழி கண்டறிந்து ஆறு ஆண்டுகளுக்குள்ளாகவே போர்த்துகேய அரசு 1505இல் கொச்சியில் தனது முதல் அரச சார்பாண்மையராக (வைசுராய்) "பிரான்சிசுகோ டெ அல்மீடியா"வை நியமித்தது. 1752ஆம் ஆண்டு வரை "போர்த்துகேய இந்திய அரசில் " இந்தியப் பெருங்கடலில் இருந்த அனைத்து போர்த்துக்கேய குடியேற்றங்களும் அடங்கி இருந்தது; இது தெற்கு ஆப்பிரிக்காவிலிருந்து தெற்கு ஆசியா வரை பரவியிருந்தது. இதன் தலைமைப் பொறுப்பில் அரச சார்பாண்மையரோ ஆளுனரோ இருந்தனர். 1510 முதல் கோவா இதன் தலைநகராயிற்று. 1752இல் மொசாம்பிக் தனி அரசாகப் பிரிந்தது. 1844இல் போர்த்துகேய இந்திய அரசு மக்காவு, திமோர் மற்றும் இந்தோனேசிய சோலார் ஆகியவற்றின் ஆட்சியை நிறுத்திக்கொண்டது. மலபாருடன் தன்னாட்சியை குறுக்கிக் கொண்டது.

1947ஆம் ஆண்டு பிரித்தானிய இந்தியாவின் விடுதலையின்போது இந்தியாவின் மேற்கு கடலோரத்தில் கோவா, தமன், தியூ மற்றும் உட்புறத்தில் அமைந்த தாத்ரா, அவேலி ஆகிய பிறநாடுசூழ் பகுதிகளைக் கொண்டிருந்தது. பொதுப்பயன்பாட்டில் போர்த்துக்கேய பகுதிகளை அனைத்தும் உள்ளடக்கி கோவா என்றும் அறியப்படுகிறது. 1954ஆம் ஆண்டில் தாத்ரா மற்றும் நகர் அவேலிப் பகுதிகளை 1954ஆம் ஆண்டு இழந்தது. 1961ஆம் ஆண்டில் மற்ற மூன்று பகுதிகளும் இந்திய இராணுவ நடவடிக்கையால் கைப்பற்றப்படன. ஆனால் இதனை போர்த்துக்கல் 1975 வரை ஏற்றுக்கொள்ளவில்லை. கார்னேசன் பூ புரட்சி மற்றும் ஏகாதிபத்திய இசுதடோ நோவோ ஆட்சியின் வீழ்ச்சிக்குப் பிறகே இந்த இணைப்பை ஏற்றுக்கொண்டது.



</doc>
<doc id="142005" url="https://ta.wikipedia.org/wiki?curid=142005" title="லட்சுமி ஹோம்ஸ்ட்ராம்">
லட்சுமி ஹோம்ஸ்ட்ராம்

லட்சுமி ஹோம்ஸ்ட்ராம் (Lakshmi Holmström 1935 - மே 6, 2016) பிரித்தானியா தமிழ் எழுத்தாளர். நவீனத் தமிழ்ப் புனை கதைகள், கவிதைகளை ஆங்கிலத்தில் மொழிபெயர்த்துத் தமிழின் சிறப்பை உலகறியச் செய்து வந்தவர். மௌனி, புதுமைப்பித்தன், சுந்தர ராமசாமி, அசோகமித்திரன், ந. முத்துசாமி, அம்பை, பாமா, இமையம் போன்றவர்களின் படைப்புகளை மொழிபெயர்த்தவர். சுந்தர ராமசாமியின் "குழந்தைகள் பெண்கள் ஆண்கள்" என்ற புதினத்தையும் ஆங்கில மொழியாக்கம் செய்துள்ளார்.

இங்கிலாந்து, கனடா, இந்தியா, இலங்கை ஆகிய நாடுகளில் மொழிபெயர்ப்புப் பட்டறைகளை நடத்தித் தமிழ் ஆக்கங்களை ஆங்கிலத்தில் மொழிபெயர்ப்புச் செய்வதற்குப் புதியவர்களை ஊக்குவிப்பதில் பெரும் பங்காற்றி வந்தவர். தமிழ்க் கவிதைகளைத் தமிழிலும் ஆங்கிலத்திலும் லண்டனிலும் பிற இடங்களிலும் தமிழரல்லாதவர்கள் மத்தியில் வாசித்துக் காட்டியுள்ளார். சிலப்பதிகாரம், மணிமேகலை ஆகிய இரு காவியங்களையும் வசன நடையில் ஆங்கிலத்தில் எழுதி வெளியிட்டிருக்கிறார். நவீன தமிழ் இலக்கியங்கள் பற்றியும் பல கட்டுரைகளை ஆங்கில இதழ்களில் எழுதியுள்ளார்.




</doc>
<doc id="142012" url="https://ta.wikipedia.org/wiki?curid=142012" title="குளோரோஃபார்ம்">
குளோரோஃபார்ம்

குளோரோஃபார்ம் ("chloroform") என்னும் கரிமச் சேர்மத்தின் வாய்பாடு: CHCl. நான்கு குளோரோ மீத்தேன்களில் குளோரோஃபார்மும் ஒன்றாகும். நிறமற்ற, மணமியங்களைப் போன்று இனிய மணமுடைய, தண்ணீரைவிட அடர்த்தியான திரவ நிலையிலுள்ள இந்த டிரைகுளோரோ மீத்தேன் ஓரளவிற்கு தீங்கானதாகக் கருதப்படுவதால், ஆண்டுதோறும் குளோரோஃபார்ம் பல மில்லியன் டன்கள் டெஃப்லான் மற்றும் குளிர் பதனூட்டிகளின் முன்னோடியாகத் தயாரிக்கப்பட்டாலும், குளிர் பதனூட்டிகளில் இதன் உபயோகம் படிப்படியாக விலக்கிக் கொள்ளப்படுகின்றது. குளோரோஃபார்ம் முதன் முதலாக 1831-ஆம் ஆண்டு தயாரிக்கப்பட்டது. எடின்பர்க் பல்கலைக்கழகத்தைச் சேர்ந்த இசுகாட்லாந்து மருத்துவர் சர் ஜேம்ஸ் சிம்சன் முதலில் குளோரோஃபார்மை 1853-ஆம் ஆண்டில் மயக்க மருந்தாக உபயோகப்படுத்தினார்.



</doc>
<doc id="142020" url="https://ta.wikipedia.org/wiki?curid=142020" title="பிராமணம்">
பிராமணம்

பிராமணங்கள் வேத மந்திரங்களுக்கான விளக்கவுரையுடன் எழுதப்பட்ட பகுதிகள் ஆகும். வேதங்களில் உள்ள துதிப்பாடல்களுக்குரிய உரைநடை நூல்கள் எனலாம். சமயச் சடங்குகள், வேள்விகள் பற்றிய விளக்கங்களும், பலியிடுவது பற்றியும், அவற்றைச் செய்யும் முறைகளும் உள்ளன. புரோகிதர்களுக்கு சரியான வழியைக் காட்ட இவை பெரிதும் உதவுகின்றன. ஒவ்வொரு வேதத்துடனும் இணைக்கப்பட்டுள்ள இவை இந்து வேத இலக்கியத்தின் ஒரு பகுதியாகக் கருதப்படுகின்றன. 

குறிப்பாக, சரியான முறையில் சடங்குகளைச் செய்வதற்கான விளக்கங்களுக்காகவும், வேதச் சடங்குகளின் குறியீட்டுப் பொருள் விளக்கத்துக்காகவும் பிராமணங்கள் சிறப்புப் பெறுகின்றன. வெவ்வேறு வேதங்களில் காணப்படும் பிராமணங்களில் அமைப்புக்களில் ஒத்த தன்மை இல்லை. சில பிராமணங்களின் பகுதிகளாக ஆரண்யகங்கள் அல்லது உபநிடதங்கள் காணப்படுகின்றன.

ஒவ்வொரு வேதச் சிந்தனைப் பிரிவும் தமக்கெனப் பிராமணங்களைக் கொண்டுள்ளன. பண்டைக்கால இந்தியாவில் ஏராளமான பிராமணங்கள் இருந்தன. இவற்றுட் பல இன்று அழிந்துபோய்விட்டன. தற்காலத்தில் 19 பிராமணங்கள் முழுமையாகக் கிடைக்கின்றன. 

பிராமணங்களும், அவற்றைச் சார்ந்த பிற வேத நூல்களும், பல நூற்றாண்டுகாலம் வாய்வழியாகவே கடத்தப்பட்டு வந்த பின் இறுதியாக எப்போது தொகுக்கப்பட்டன என்பது சர்ச்சைக்குரியதாகவே உள்ளது. இவற்றுள் மிகப் பழையவை பொகாமு 900 எனக் கணித்துள்ளனர். சதபத பிராமணம் போன்ற பிந்திய பிராமணங்கள் பொகாமு 700 காலத்தை அண்டித் தொகுக்கப்பட்டிருக்கலாம். ஜான் கொண்டா என்பாரது கருத்துப்படி வேதங்கள், பிராமணங்கள், ஆரண்யகங்கள், முந்திய உபநிடதங்கள் என்பவற்றின் இறுதித் தொகுப்பு பௌத்தத்துக்கு முந்திய காலத்திலேயே (பொகாமு 600) நிறைவு பெற்றிருக்கக்கூடும்.

ஒவ்வொரு பிராமணமும், நான்கு வேதங்களுள் ஏதாவது ஒன்றுடனும், குறித்த வேதத்தின் ஒரு சிந்தனைப் பிரிவுடனும் தொடர்பு கொண்டுள்ளது. 







</doc>
<doc id="142021" url="https://ta.wikipedia.org/wiki?curid=142021" title="ஈரோ ஓண்டா கரிசுமா சீ. எம். ஆர்.">
ஈரோ ஓண்டா கரிசுமா சீ. எம். ஆர்.

ஈரோ ஓண்டா கரிசுமா சீ. எம். ஆர். (ஆங்கிலம்: "ஹீரோ ஹோண்டா கரிஸ்மா ஜீ. எம். ஆர்.") என்பது ஹீரோ மோட்டோ கார்ப்பால் உற்பத்தி செய்யப்பட்ட விசையுந்து ஆகும். கரிஸ்மா ஆர். விசையுந்திற்கும் கரிஸ்மா ஜீ. எம். ஆர். விசையுந்துக்கும் அவற்றின் இயந்திரங்களில் வித்தியாசம் இல்லை. சீர்வடிவம், முகப்பு விளக்கு, விரைவுமானி, பின் பக்க வட்டில் முட்டு என்பனவற்றிலேயே வித்தியாசங்கள் உள்ளன.


</doc>
<doc id="142028" url="https://ta.wikipedia.org/wiki?curid=142028" title="காலாள் (சதுரங்கம்)">
காலாள் (சதுரங்கம்)

காலாள் (ஆங்கிலம்: "Pawn") அல்லது சிப்பாய் என்பது சதுரங்கத்தில் உள்ள ஒரு காய் ஆகும். சிப்பாய்கள் அதிகமாக இருந்தாலும் (பெரும்பாலும்) அவை பலவீனமானவை ஆகும். சிப்பாய்கள் வரலாற்று ரீதியாக, காலாட் படையைக் குறிக்கின்றன. சதுரங்கத்தில் இரு போட்டியாளர்களிடமும் தலா எட்டுச் சிப்பாய்கள் வீதம் மொத்தம் 16 சிப்பாய்கள் காணப்படும். போட்டியின் ஆரம்பத்தில் வெள்ளைச் சிப்பாய்கள் "a2", "b2", "c2", "d2", "e2", "f2", "g2", "h2" ஆகிய பெட்டிகளிலும் கறுப்புச் சிப்பாய்கள் "a7", "b7", "c7", "d7", "e7", "f7", "g7", "h7" ஆகிய பெட்டிகளிலும் வைக்கப்படும்.

தனிச் சிப்பாய்கள் அவை உள்ள நிரலின் மூலம் அடையாளப்படுத்தப்படும். உதாரணமாக வெள்ளையின் "f"-சிப்பாய் என்பதைக் கூறலாம். இது வெள்ளை ராஜாவின் மந்திரிச் சிப்பாய் என்றும் அழைக்கப்படுவதுண்டு. ஆனால், இவ்வாறு பயன்படுத்தப்படுவது குறைவு. கோட்டைச் சிப்பாய் ("a" அல்லது "h" நிரல்), குதிரைச் சிப்பாய் ("b" அல்லது "g" நிரல்), மந்திரிச் சிப்பாய் ("c" அல்லது "f" நிரல்), ராணிச் சிப்பாய் ("d" நிரல்), ராஜாச் சிப்பாய் ("e" நிரல்), நடுச் சிப்பாய் ("d" அல்லது "e" நிரல்) என்றும் சிப்பாய்களை அழைப்பதுண்டு.

சிப்பாய்கள் ஏனைய காய்களை விட நகர்வில் வித்தியாசமானவை. ஏனைய காய்களைப் போல், சிப்பாய்களால் பின்புறமாக நகர முடியாது. சாதாரணமாக, ஒரு சிப்பாயால் அதற்கு முன்னே ஒரு பெட்டி நகர முடியும். ஆனாலும் ஒரு சிப்பாயின் முதல் நகர்வில் அதனால் இரண்டு பெட்டிகள் முன்னே செல்ல முடியும். ஆனால், சிப்பாய்க்கு முன்னுள்ள இரண்டு பெட்டிகளில் ஏதேனும் ஒன்றிலாவது ஏதேனுமொரு காய் இருப்பின் சிப்பாயை இரண்டு பெட்டிகள் முன்னே நகர்த்த முடியாது. மேலுள்ள படத்தில் "c4"இலுள்ள சிப்பாய் "c5"இற்குச் செல்ல முடியும். ஆனாலும் "e2"இலுள்ள சிப்பாய் "e3"இற்கோ "e4"இற்கோ செல்ல முடியும்.

மற்றைய காய்களைப் போல் இல்லாமல், சிப்பாயால் அது நகரும் பாதையிலேயே கைப்பற்ற முடியாது. ஒரு சிப்பாயால் குறுக்காகவே கைப்பற்ற முடியும். அதாவது, முன்னே உள்ள பெட்டிக்கு இடது, வலது பக்கங்களில் உள்ள பெட்டிகளில் உள்ளவற்றில் ஏதேனும் ஒன்றினையே கைப்பற்ற முடியும். இடப் பக்கம் உள்ள படத்தில் சிப்பாய் கறுப்புக் கோட்டையையோ கறுப்புக் குதிரையையோ கைப்பற்ற முடியும்.

சிப்பாய் வழிமடக்குதல் மூலமும் போட்டியாளரின் சிப்பாயைக் கைப்பற்ற முடியும். இந்த முறையின்படி கைப்பற்றுவதற்குப் போட்டியாளரின் சிப்பாய் ஒரே நகர்வில் இரண்டு பெட்டிகள் நகர்ந்திருக்க வேண்டும். அந்தச் சிப்பாய்க்கு முன்னேயுள்ள பெட்டி மற்றைய போட்டியாளரின் சிப்பாயின் தாக்குதலுக்கு உட்பட்டிருக்க வேண்டும். அப்போது அடுத்த நகர்விலே மற்றைய போட்டியாளரால் அச்சிப்பாயைக் கைப்பற்ற முடியும். அடுத்த நகர்வில் வழிமடக்குதலைச் செய்யத் தவறினால், பிறகு அதனைச் செய்ய முடியாது.
சதுரங்கப் பலகையின் எதிர்ப் பக்கத்தின் இறுதி வரிசை (மற்றைய போட்டியாளரின் முதல் வரிசை) வரை செல்லும் சிப்பாய்க்குப் போட்டியாளரின் விருப்பத்துக்கேற்ப அதே நிறத்தில் ராணி, கோட்டை, மந்திரி, குதிரை என்பவற்றுள் ஏதேனுமொன்றாக அதிகார உயர்வு வழங்கப்படும். மற்றைய போட்டியாளரின் அடுத்த நகர்வுக்கு முன்னதாகவே சிப்பாய் இருந்த இடத்தில் புதிய காய் வைக்கப்பட்டு விடும்.

அதிகார உயர்வுக்குக் காய்களைத் தேர்ந்தெடுப்பதற்கு எந்த வரையறையும் இல்லை. ஒரு போட்டியாளர் எட்டுச் சிப்பாய்களுக்கும் அதிகார உயர்வை வழங்குவதன் மூலம் பத்துக் குதிரைகளையோ, பத்துக் கோட்டைகளையோ, பத்து மந்திரிகளையோ, ஒன்பது ராணிகளையோ கொண்டிருக்க முடியும். ஆனால், இவ்வாறு நடப்பதற்கான வாய்ப்பு மிகவும் குறைவு. ஆனாலும் 1927இல் ஜொசே ராவுல் காப்பபிளான்காவுக்கும் அலெக்சாண்டர் அலெஹினுக்கும் இடையே நடைபெற்ற போட்டியில் 65ஆவது நகர்விலிருந்து 66ஆவது நகர்வு வரை அவர்கள் இருவருமே தலா இரண்டு ராணிகளை வைத்திருந்தனர். சில சதுரங்கப் பலகைகள் இன்னுமொரு ராணியை மேலதிகமாகக் கொண்டிருந்தாலும் பெரும்பாலான சதுரங்கப் பலகைகள் அவ்வாறு கொண்டிருப்பதில்லை. ஆகவே, சதுரங்கப் பலகையில் இன்னுமொரு ராணியை அதிகார உயர்வின் மூலம் பெற நேரிட்டால் அதற்குப் பதிலாகக் கோட்டையைத் தலைகீழாக வைப்பதுமுண்டு. இந்தப் பிரச்சினை கணினியில் விளையாடும் சதுரங்கத்தில் ஏற்படாது.

அருகே உள்ள நிரல்களிலுள்ள சிப்பாய்கள் ஒன்றுக்கொன்று தாக்குகையிலும் பாதுகாப்பிலும் ஆதரவு வழங்க முடியும். ஆனால், அருகே உள்ள எந்தவொரு நிரலிலும் தோழமையான சிப்பாய்கள் இல்லாத சிப்பாய் தனிப்படுத்தப்பட்ட சிப்பாய் என அழைக்கப்படும்.

வலது புறத்திலுள்ள படத்தில், கறுப்பு "d5"இல் ஒரு தனிப்படுத்தப்பட்ட சிப்பாயைக் கொண்டுள்ளது. ராஜாக்களையும் சிப்பாய்களையும் தவிர ஏனைய காய்கள் அனைத்தும் கைப்பற்றப்பட்டால், ஆட்டத்தின் இறுதியில் தனிப்படுத்தப்பட்ட சிப்பாயைக் கொண்டிருத்தல் கறுப்புக்குப் பாதகமாக அமையும்.

அதிகார உயர்வுக்கான பாதையில் எந்த எதிரிச் சிப்பாயாலும் தடுக்கவோ கைப்பற்றவோ முடியாத நிலையில் உள்ள சிப்பாய் கடந்த சிப்பாய் எனப்படும். வலப் பக்கத்திலுள்ள படத்தில் வெள்ளை "c5"இல் பாதுகாக்கப்பட்ட கடந்த சிப்பாய் ஒன்றைக் கொண்டுள்ளது. ஆனால், கறுப்போ "h5" தனிப்படுத்தப்பட்ட கடந்த சிப்பாயைக் கொண்டுள்ளது.

இந்தப் படத்தில் காய்களின் நிலைமை ஏறத்தாழச் சமனாக உள்ளன. இரண்டு போட்டியாளர்களும் தலா ஒரு ராஜாவையும் மூன்று சிப்பாய்களையும் கொண்டுள்ளனர். ராஜாக்களின் நிலையும் சமனாக உள்ளது. ஆனாலும் பாதுகாக்கப்பட்ட கடந்த சிப்பாயின் பலத்துடன் வெள்ளையால் போட்டியில் வெல்ல முடியும். கறுப்பு ராஜாவால் தனிமைப்படுத்தப்பட்ட "h"-சிப்பாயைக் காக்கவும் வெள்ளையின் "c"-சிப்பாய் அதிகார உயர்வு பெறுவதைத் தவிர்க்கவும் முடியாது. அவற்றுள் ஏதேனும் ஒன்றை மாத்திரமே செய்ய முடியும். ஆகவே, வெள்ளை "h"-சிப்பாயைக் கைப்பற்றி வெல்ல முடியும்.

சிப்பாய் மூலம் கைப்பற்றுதலை மேற்கொண்ட பின்னர், ஒரு போட்டியாளர் ஒரே நிரலில் இரண்டு சிப்பாய்களைக் கொண்டிருக்க முடியும். அவ்விரு சிப்பாய்களும் இரட்டடுக்குச் சிப்பாய்கள் எனப்படும். ஓர் இரட்டடுக்குச் சிப்பாய் மற்றைய இரட்டடுக்குச் சிப்பாயைப் பாதுகாத்துக் கொள்ளாது. அத்தோடு, இரண்டு இரட்டடுக்குச் சிப்பாய்களையும் அருகே உள்ள நிரலில் உள்ள சிப்பாயால் பாதுகாக்க முடியாது. மேலும் முன்னே உள்ள இரட்டடுக்குச் சிப்பாய் பின்னே உள்ள இரட்டடுக்குச் சிப்பாயின் முன்னேற்றத்தைத் தடுக்கும். ஆகவே, இரட்டடுக்குச் சிப்பாய்கள் பலவீனமானவை. மிகவும் அரிதாக ஒரே நிரலில் மூன்று சிப்பாய்களும் காணப்படும். அவை மூவடுக்குச் சிப்பாய்கள் எனப்படும்.
சதுரங்க விளையாட்டின் இறுதிக் கட்டத்தில் ராஜாவுடன் கோட்டைச் சிப்பாயையும் மந்திரியையும் மாத்திரம் கொண்டிருக்க முடியும். கோட்டைச் சிப்பாய் அதிகார உயர்வுக்காகச் செல்ல வேண்டிய பெட்டியை மந்திரியால் தாக்குகைக்கு உட்படுத்த முடியாமல் போனால், போட்டி சமநிலையில் முடிவதற்கான வாய்ப்பும் உண்டு. அவ்வாறான சிப்பாய் தவறான கோட்டைச் சிப்பாய் எனப்படும்.

ஒருங்குறியில் சிப்பாய்க்கு இரண்டு குறியீடுகள் உள்ளன.


</doc>
<doc id="142032" url="https://ta.wikipedia.org/wiki?curid=142032" title="கோழிக் கறி">
கோழிக் கறி

கோழி உலகின் கோழியினங்களில் மிகவும் பரவலான ஓர் வகையாகும், மற்றும் கோழிக்கறியாக பல நாடுகளிலும் பண்பாடுகளிலும் பல்வேறு வகைகளில் உணவாக சமைக்கப்படும் ஒன்றாகும்.

தற்கால கோழி பல்லாண்டுகளுக்கு முன்னர் இந்தியத் துணைக்கண்டத்தின் வடபகுதிகளில் இருந்த சிவப்பு காட்டுக்கோழி மற்றும் சாம்பல் காட்டுக்கோழிகளிலிருந்து வந்தவை ஆகும்.

கி.மு 600களில் பாபிலோனின் ஓவியங்களிலேயே கோழிக்கறி சித்தரிக்கப்பட்டுள்ளது. சங்க இலக்கியங்களில் வீட்டில் கோழி வளர்க்கும் குறிப்புகள் உள்ளன. கோழியும் வெங்காயமும் பாலில் வேகவைக்கப்பட்டு சர்க்கரை,நறுமணப்பொருட்களுடன் ஐரோப்பாவில் "வெள்ளை உணவு" (Blancmange) என பரிமாறப்பட்டது.

இரண்டாம் உலகப் போரின்போது ஐக்கிய அமெரிக்காவில் மாட்டிறைச்சியும் பன்றி இறைச்சியும் அரிதான காரணத்தால் கோழிக்கறி நுகர்வு கூடியது. ஐரோப்பாவிலும் 1996இல் பித்தப்பசு நோய் பயத்தால் மாட்டிறைச்சியை விட கூடுதலாக கோழிக்கறி நுகரப்பட்டது.

தற்கால கோழி வகைகள் இறைச்சிக்காகவே வளர்க்கப்படுகின்றன. ஒரு கோழிக்கு கொடுக்கப்படும் உணவிற்கும் அது கொடுக்கும் இறைச்சிக்கும் உள்ள தொடர்பு முக்கியமாகிறது. ஐக்கிய அமெரிக்காவில் மிகப் பரவலான வகைகளாக கார்னிஷ் மற்றும் வெள்ளை ராக் வகைகள் உள்ளன.

உணவிற்காக வளர்க்கப்படும் கோழிகள் "கறிக்கோழிகள்" என அழைக்கப்படுகின்றன. பெரும்பாலும் இவை இளவயதிலேயே கொல்லப்படுகின்றன. கோழி வறுவலுக்கு எட்டு வாரங்களிலிருந்து 12 வாரங்களில் கொல்லப்படுகின்றன. விரைநீக்கப்பட்ட சேவல்கள் கொழுப்புமிக்கதும் கூடுதலாகவும் இறைச்சியைத் தருகின்றன. இவை நடுக்காலங்களில் மிகவும் விரும்பி உண்ணப்பட்டன.

கோழி இறைச்சியில் மற்ற சிவப்பு இறைச்சிகளைவிட, எடையின் சதவீதமாக அளக்கும்போது, இரண்டு முதல் மூன்று மடங்கு கூடுதலாக பல்நிறைவுறா கொழுப்பு கொண்டுள்ளது.

கோழியின் இறைச்சியில் (விரைநீக்கப்பட்ட சேவல்கள் நீங்கலாக) பொதுவாக கொழுப்புக் குறைவாகும். அதன் தோலில்தான் கொழுப்பு அடர்த்தியாக உள்ளது. குறைந்த கொழுப்பு உண்பவர்கள் கோழித்தோலை அகற்றிட வேண்டும். சமைக்கும் விதமும் கோழிக்கறி எந்தளவிற்கு உடல்நலத்திற்கு ஊறு விளைவிக்கும் என்பதை தீர்மானிக்கிறது. தோல் நீக்கி நீராவியில் வேகவைத்த உணவு உடல்நலத்திற்கு உகந்ததாகவும் மாறுபக்க கொழுப்புள்ள எண்ணெய்களில் வறுத்தெடுத்த கோழிக்கறி ஊறு விளைவிப்பதாகவும் கருதப்படுகிறது.

அண்மைக்காலங்களில் பறவைக் காய்ச்சல் பரவலுக்கு கோழி உண்பது காரணமாக அமைந்துள்ளது.



</doc>
<doc id="142060" url="https://ta.wikipedia.org/wiki?curid=142060" title="மலேசிய மொழி">
மலேசிய மொழி

பகாசா மலேசியா (Bahasa Malaysia) அல்லது மலேசிய மொழி (மலாய்) என்பது மலேசியாவின் அதிகாரப்பூர்வமான தேசிய மொழி ஆகும். மலேசிய மொழி, இந்தோனேசிய மொழியின் சொற்களில் 80 விழுக்காட்டு இணைச் சொற்களாகக் கொண்டது. இந்த மொழியை மலேசியா, சிங்கப்பூர், புருணை, தென் தாய்லாந்து, போன்ற நாடுகளில் உள்ள மக்களில் ஏறக்குறைய இரண்டு கோடி பேர் பயன்படுத்துகின்றனர்.

1957ஆம் ஆண்டு, மலேசிய அரசியலமைப்பின் 152ஆம் பிரிவின்படி, மலாய் மொழி அதிகாரப்பூர்வமான மொழியாகப் பிரகடனம் செய்யப்பட்டது. 1986 லிருந்து 2007 வரை ’பகாசா மலேசியா’ எனும் சொல் வழக்கு ’பகாசா மலாயு’ என்று மாற்றம் செய்யப்பட்டது. இப்போது மறுபடியும் ’பகாசா மலேசியா’ என்று பழைய நிலைக்கு கொண்டு செல்லப்பட்டது. பகாசா மலேசியா மொழியைச் சாதாரண நடைமுறையில் பகாசா அல்லது BM என்று அழைக்கிறார்கள்.

மேற்கு மலேசியாவில் 1968ஆம் ஆண்டும் கிழக்கு மலேசியாவில் 1974ஆம் ஆண்டு மலேசிய மொழி, ஒரே அதிகாரப்பூர்வ மொழியானது. இருப்பினும், வர்த்தகத்துறை, உயர்நீதிமன்றங்களில் ஆங்கில மொழி தொடர்ந்து பயன்படுத்தப்பட்டு வருகிறது. சீன, தமிழ் மொழிகளை மற்ற சமூகத்தவரும் பயன்படுத்தி வருகின்றனர்.



</doc>
<doc id="142061" url="https://ta.wikipedia.org/wiki?curid=142061" title="பைட்டு">
பைட்டு

பைட்டு அல்லது பைட் அல்லது பைற் ("Byte") என்பது தகவல் தொழில்நுட்பத்தில் 8 பிட்டுகள் கொண்ட ஓர் அலகு ஆகும். கணனியின் ஆரம்பகாலம் முதல் பைட்டு ஒரு தனி எழுத்தை குறி ஏற்ற பயன்பட்டு வருகிறது. இதனால் கணனி கட்டுமான அடிப்படை பதிவகத்தின் அடிப்படை அலகாக இது பயன்பட்டு வருகிறது.

பைட்டு ஆனது எப்பொதுமே கணனி வன்பொருளின் மீது தங்கி உள்ளது, இதற்கென ஒரு வரையறுக்கப்பட்ட ஒர் அளவு இல்லை. பயன்பாட்டுக்கு இலகுவாக 8 பிட்டுக்களை ஒரு பைட்டு ஆக கொளவதனால், இரண்டின் அடுக்குகளான 0 இலிருந்து 255 வரை பைட்டக கொள்ளக்கூடியதாக உள்ளது. நுண்செயலக வடிவமைப்பளர்கள் பைட்டிலுள்ள பிட்டுக்களின் எண்ணிக்கையை தத்தமது கணனி கட்டுமானத்திற்கேற்ப வடிவமைத்து வந்தாலும் பெரும்பாலான பிரபல்யமான கணனி கட்டுமானங்கள் 8 பிட்டுக்களையே பைட்டுக்களாக பாவித்து வருகின்றனர்.


</doc>
<doc id="142062" url="https://ta.wikipedia.org/wiki?curid=142062" title="ஒன்பதாம் நாள் போர் (குருச்சேத்திரப் போர்)">
ஒன்பதாம் நாள் போர் (குருச்சேத்திரப் போர்)

மகாபாரதத்தில் நடைபெற்ற குருச்சேத்திரப் போரின் ஒன்பதாம் நாள் போர் குறித்த தகவல்கள் இங்கு தரப்படுகின்றன.

ஒன்பதாவது நாள் அபிமன்யுவிற்கும் அலம்பசனுக்கும் பெரும்போர் நடந்தது. அலம்பசன் தனது தேரினை இழந்து போர்க்களத்தை விட்டு ஓடினான். 

சாத்தியகிக்கும் அசுவத்தாமனுக்கும் பெரும்போர் நடந்தது.
துரோணர் அருச்சுனனை எதிர்த்தார்.

பீஷ்மரை எதிர்த்த பாண்டவர்களை விரட்டியடிக்க துச்சாதனனை துரியோதனன் அனுப்பினான். பாண்டவர் படையில் கடும் சேதத்தை பீஷ்மர் விளைவித்தார்.

சக்கரவர்த்தி இராஜகோபாலாச்சாரி எழுதிய மகாபாரதம் (வியாசர் விருந்து); வானதி பதிப்பகம், முப்பத்து எட்டாம் பதிப்பு, நவம்பர் 2009.


</doc>
<doc id="142070" url="https://ta.wikipedia.org/wiki?curid=142070" title="பதிவகம்">
பதிவகம்

கணனி கட்டுமானத்தின் மைய செயலகத்தில் உள்ள சிறிய அளவிலான சேமிப்பிடமே பதிவகம் ஆகும். இவை பிரதான நினைவகத்திலுள்ள அலகுகளை சுட்டப்படுவதிலும் பார்க்க வேறு விதத்தில் சுட்டப்படுகின்றன, அத்துடன் பிரதான நினைவகத்திலும் பார்க்க மிக விரைவான தேவைகளுக்காக பயன்படுத்தப்படுகின்றன.


</doc>
<doc id="142073" url="https://ta.wikipedia.org/wiki?curid=142073" title="நிலப் பயன்பாடு">
நிலப் பயன்பாடு

நிலப் பயன்பாடு (Land use) என்பது, நிலங்களை மனிதப் பயன்பாடுகளுக்கு உட்படுத்துவதைக் குறிக்கும். இயற்கைச் சூழல்களையும், காட்டுப் பகுதிகளையும் வயல்கள், புல்வெளிகள், குடியிருப்புக்கள் போன்றவையாக மாற்றுவதற்கான மேலாண்மை, திருத்தம் ஆகியவற்றை நிலப்பயன்பாடு உட்படுத்துகிறது. "குறிப்பிட்ட நிலப்பகுதியொன்றில், உற்பத்தி செய்தல், மாற்றுதல், பேணுதல் போன்றவற்றுக்காக மனிதர் முன்னெடுக்கும் ஒழுங்குகள், நடவடிக்கைகள், உள்ளீடுகள்" என்பதே நிலப்பயன்பாடு என வரைவிலக்கணம் கூறப்படுகிறது.

நிலப் பயன்பாட்டு நடவடிக்கைகள் உலகின் பல்வேறு பகுதிகளில் வெவ்வேறு விதமாக உள்ளன. நிலத்தைப் பயன்படுத்துவதன் மூலம் கிடைக்கப்பெறும் உற்பத்திப் பொருட்கள், பயன்கள் என்பவை குறித்தும், இவ்வாறான உற்பத்திப் பொருட்களையும், பயன்களையும் உருவாக்குவதற்கு மனிதரால் எடுக்கப்படும் மேலாண்மை நடவடிக்கைகள் குறித்தும் நிலப் பயன்பாடு என்னும் விடயம் அக்கறை காட்டுகிறது. 1990 ஆம் ஆண்டின் நிலைவரப்படி உலகில் 13% நிலப்பகுதி வேளாண்மைக்கு உகந்ததாக உள்ளது. இவற்றுடன் 26% புல்வெளிகளாகவும், 32% காடுகளாகவும், 1.5% நகர்ப்புறப் பகுதிகளாகவும் உள்ளன.
பல ஆண்டுகளுக்கு முன் ஆல்பர்ட் குட்டன்பர்க் கூறியபடி, நகரத் திட்டமிடலின் மொழியில் நிலப் பயன்பாடு என்பது முக்கியமானதொரு சொல் ஆகும். பொதுவாக, நிலப் பயன்பாட்டுத் திட்டமிடல் அரசியல் அதிகார நிறுவனங்களாலேயே மேற்கொள்ளப்படுகின்றன. நிலப் பயன்பாட்டு முரண்பாடுகளைத் தவிர்ப்பதற்காக நிலப் பயன்பாட்டை ஒழுங்குபடுத்துவதும் இத் திட்டமிடலின் நோக்கமாகும். நிலப் பயன்பாட்டுத் திட்டங்கள் நில ஒதுக்கீடுகளூடாகவும், அரசாணைகள், ஒழுங்குவிதிகள் போன்றவற்றைப் பயன்படுத்துவது மூலமும் நிறைவேற்றப் பெறுகின்றன.

நிலப் பயன்பாடும், நில மேலாண்மைச் செயற்பாடுகளும் நீர், நிலம், ஊட்டப் பொருட்கள், தாவரங்கள், விலங்குகள் போன்ற இயற்கை வளங்கள் மீது பெரும் தாக்கத்தைக் கொண்டுள்ளன. நிலப் பயன்பாட்டுத் தகவல்களை, உவர்த்தன்மை, நீரின் தரம் என்பவை தொடர்பான இயற்கை வள மேலாண்மைப் பிரச்சினைகளுக்குத் தீர்வு காண்பதற்குப் பயன்படுத்த முடியும். எடுத்துக்காட்டாக, காடழிப்பு அல்லது மண்ணரிப்பு ஏற்பட்ட இடங்களில் உள்ள நீர்நிலைகளில் காணப்படும் நீரின் தரம், காடுகள் உள்ள பகுதியின் நீர்நிலைகளில் உள்ள நீரின் தரத்திலும் வேறுபட்டிருக்கும்.

1750 ஆம் ஆண்டுக்குப் பின்னர் நிலப் பயன்பாட்டினால் புவி மேற்பரப்பில் ஏற்பட்ட முக்கியமான தாக்கம் மிதவெப்பப் பகுதிகளில் நிகழ்ந்த காடழிப்பு எனலாம். அண்மைக் காலத்தில் நிலப்பயன்பாட்டினால் ஏற்பட்ட குறிப்பிடத் தக்க தாக்கங்களாக, நகர விரிவாக்கம், மண்ணரிப்பு, மண் தரமிழத்தல், நீர் உவராதல், பாலைவனமாதல் என்பவற்றைக் குறிப்பிடலாம். பெட்ரோலிய எரிபொருட்களின் பயன்பாடும், நிலப் பயன்பாட்டு மாற்றங்களுமே மிகமுக்கிய பசுங்குடில் வளிமமான காபனீரொட்சைட்டின் முக்கியமான மனிதவழி மூலங்கள் ஆகும்.


</doc>
<doc id="142083" url="https://ta.wikipedia.org/wiki?curid=142083" title="கொந்தர்">
கொந்தர்

கொந்துதல் செய்பவர் கொந்தர் அல்லது குறும்பர் (ஆங்கிலம்: "Hacker") என அழைக்கப்படுவார். கொந்துதல் என்பது கணினியொன்றின் பலவீனங்களை அறிந்து அதனைத் தன்வசப்படுத்துதல் ஆகும். கணினிக் கொந்தர் எனப்படுபவர் கணினியொன்றிலுள்ள பலவீனங்களை அறிந்து அதனைத் தன்வசப்படுத்துபவர் ஆவார். கொந்தர்கள் தமது ஆதாயத்துக்காகவும் எதிர்ப்புத் தெரிவிக்கவும் சவாலுக்காகவும் கொந்துதல் செய்கிறார்கள்.

வெண்டலைப்பாக் கொந்தர் என்பவர் தீய செயல்கள் புரிவதை நோக்கமாகக் கொள்ளாது கொந்துதல் செய்பவர் ஆவார். தமது சொந்தக் கணினி பாதுகாப்பானதா எனக் கொந்துதல் செய்து சரிபார்ப்பவரே வெண்டலைப்பாக் கொந்தர் ஆவார்.

கருந்தலைப்பாக் கொந்தர் என்பவர் தனிப்பட்ட ஆதாயத்துக்காகக் கொந்துதல் செய்பவர் ஆவார்.

சாம்பற் தலைப்பாக் கொந்தர் என்பவர் குறும்பர், கருந்தலைப்பாக் கொந்தர் ஆகியோரின் சேர்க்கை ஆவார். சாம்பற் தலைப்பாக் கொந்தர் ஒரு கணினியைக் கொந்துதல் செய்வதன் மூலம் அதன் நிருவாகிக்கு அக்கணினியின் பாதுகாப்பற்ற தன்மையை எடுத்துரைப்பார். அதே நேரம் அந்தக் கணினியைச் சீர் செய்வதற்கு என்று ஒரு குறிப்பிட்ட தொகையையும் பெற்றுக் கொள்வார்.

திறக்கொந்தர் என்பவர் கொந்துதலில் திறமையானவர் ஆவார்.

பழகு கொந்தர் என்பவர் ஏனைய கொந்தர்களால் எழுதப்பட்ட மென்பொருட்களைக் கொண்டு கொந்துதல் செய்யும் திறமை குறைந்த கொந்தர் ஆவார்.

புதிய கொந்தர் என்பவர் கொந்துதலுக்குப் புதியவரும் ஏறத்தாழக் கொந்துதல் பற்றிய அறிவும் அநுபவமும் இல்லாதவர் ஆவார்.

நீலத் தலைப்பாக் கொந்தர் என்பவர் மென்பொருளில் உள்ள வழுக்களைக் கொந்துதல் மூலம் கண்டறிபவர் ஆவார். இதன் மூலம் மென்பொருளில் உள்ள பலவீனங்களைச் சரிப்படுத்த முடியும். மைக்ரோசாப்ட் நிறுவனம் நீலத் தலைப்பாக் கொந்தர்களைப் பயன்படுத்துகின்றது.

வீறு கொந்தர் என்பவர் சமூக ரீதியான, சமய ரீதியான அல்லது அரசியற் செய்தி ஒன்றைத் தெரியப்படுத்தக் கொந்துதலைப் பயன்படுத்துபவர் ஆவார்.

தாக்குகைகள் பெரும்பாலும் மூன்று படிமுறைகளில் கொந்தர்களால் செய்யப்படும்.

தாக்குகைக்குப் பல்வேறு விதமான நுட்பங்கள் கையாளப்படுகின்றன.
வழுத் தேடுநர் எனப்படுவது ஒரு வலையமைப்பிலுள்ள கணினிகளிலுள்ள பலவீனங்களை உடனடியாக அறிந்து கொள்வதற்குப் பயன்படுத்தப்படும் கருவி ஆகும்.

கடவுச் சொல் உடைத்தல் என்பது ஒரு கணினியில் சேமிக்கப்பட்ட அல்லது பரிமாறப்பட்ட தரவுகளின் மூலம் கடவுச் சொற்களை மீட்டெடுத்தலைக் குறிக்கும். கடவுச் சொற்களுக்கான அநுமானங்களை முயற்சிப்பதன் மூலம் கடவுச் சொல்லைக் கண்டுபிடிப்பதும் இவ்வகைக்குள் அடங்கும்.

பொதி முகர்வர் என்பது பரிமாறப்படும் தரவுப் பொட்டலங்களைக் கைப்பற்றும் கருவி ஆகும். இதன் மூலம் பரிமாறப்படும் கடவுச் சொற்களையும் தகவல்களையும் திருட முடியும்.

ஏமாற்றுப் பரப்புகை என்பது ஒரு மென்பொருள் போலவோ அல்லது ஓர் இணையத்தளம் போலவோ இன்னுமொரு போலி மென்பொருளை அல்லது இணையத்தளத்தை உருவாக்கி அதன் மூலம் பயனரின் பயனர் பெயர்கள், கடவுச் சொற்கள் என்பவற்றைத் திருடுதல் ஆகும்.

தீவேர் நிரல் என்பது தம்மை மறைத்துக் கொண்டு செயலாற்றும் நச்சுநிரலாகும். சில தீவேர் நிரல்களை நிறுவல் நீக்கம் செய்ய முடியாது. இதன் மூலம் தீவேர் நிரல் மென்பொருளை அனுப்பியவர் தாக்கப்பட்ட கணினியைத் தனது கட்டுப்பாட்டுக்குள் கொண்டு வர முடியும்.

நயத் திருட்டு என்பது பெரும்பாலும் கருந்தலைப்பாக் கொந்தர்களால் செய்யப்படுவது. ஒரு நிறுவனத்தின் பயனர்களைப் பயன்படுத்தி இத்திருட்டு நடைபெறும்.

பொய்க் குதிரை என்பது பயனுள்ள மென்பொருள் போலத் தோற்றமளிக்கும் தீய மென்பொருள் ஆகும். பொய்க் குதிரையைப் பரப்பியவரால் பொய்க் குதிரை உள்ள கணினியைக் கட்டுப்படுத்துவதற்கான வழியை உருவாக்க முடியும்.

நச்சு நிரல் என்பது செயலிகள், ஆவணங்கள் என்பனவற்றுள் நுழைந்து தானாகவே பெருகும் நிரல் ஆகும். இது தீ நுண்மத்தின் செயற்பாட்டை ஒத்தது. தீ நுண்மமானது உயிருள்ள கலங்களுள் நுழைந்து பெருகும். அது போன்றதே நச்சு நிரல் ஆகும்.

நச்சு நிரலைப் போலவே, புழுவும் தானாகவே பெருகும். இது பயனரின் தலையீடு இன்றியே கணினி வலையமைப்பினூடாகச் செல்லும். ஒரு மென்பொருளினுள் நுழைந்து செயலாற்ற வேண்டிய தேவை புழுவுக்கு இல்லை.

விசைப் பதிவுக் கருவி என்பது ஒரு கணினியில் அழுத்தப்படும் சாவிகளைப் பதிவு செய்யும் கருவி ஆகும். இதன் மூலம் பயனரின் கடவுச் சொல் மற்றும் ஏனைய இரகசிய விடயங்களை அறிந்து கொள்ள முடியும். சில விசைப் பதிவுக் கருவிகள் நச்சுநிரல்கள், பொய்க் குதிரைகள், தீவேர் நிரல்கள் என்பனவற்றின் துணையுடன் மறைந்து இயங்குநிலையில் இருக்கும். ஆனால், சில சந்தர்ப்பங்களில் விசைப் பதிவுக் கருவிகள் பாதுகாப்பை மேம்படுத்தவும் திருட்டைத் தடுக்கவும் பயன்படுத்தப்படுகின்றன.


</doc>
<doc id="142091" url="https://ta.wikipedia.org/wiki?curid=142091" title="இந்திய விடுதலைப் போராட்டத்தில் புரட்சி இயக்கங்கள்">
இந்திய விடுதலைப் போராட்டத்தில் புரட்சி இயக்கங்கள்

இந்திய விடுதலைப் போராட்டம் பெரும்பாலும் வன்முறையற்ற அறிவழிப் போராட்டமாக இருந்தது. இருப்பினும் ஆயுதமேந்திய புரட்சி இயக்கங்கள் அதில் குறிப்பிடத்தக்க பங்கு வகித்தன. வன்முறையின் துணையுடன் பிரித்தானிய ஆட்சியை ஒழிக்க முயன்ற இவ்வியக்கங்கள் வங்காளம், பஞ்சாப், பீகார், மகாராட்டிரம், உத்தரப் பிரதேசம், ஒரிசா ஆகிய மாநிலங்களில் தீவிரமாக இயங்கி வந்தன. இந்தியாவுக்கு வெளியிலிருந்தும் சில புரட்சி இயக்கங்கள் செயல்பட்டு வந்தன. அனுசீலன் சமித்தி, (1902- வங்காளம்) யுகாந்தர் (1906- வங்காளம்), கதர் கட்சி (1913- கலிஃபோர்னியா), இந்துஸ்தான் சோசலிசக் குடியரசு அமைப்பு (1924- பஞ்சாப்), இந்திய தேசிய ராணுவம் போன்றவை இத்தகைய புரட்சி இயக்கங்களில் குறிப்பிடத்தக்கவை.

19ம் நூற்றாண்டின் பிற்பகுதியில் பிரித்தானிய இந்தியாவில் மக்களிடையே தேசியவாத உணர்வுகள் பரவத்தொடங்கின. இந்திய தேசிய காங்கிரசு கட்சி இத்தேசிய எழுச்சிக்குத் தலைமை தாங்கியது. தொடக்கத்தில் காலனிய அரசிடம் முறையிட்டும், பேச்சுவார்த்தை நடத்தியும், ஆட்சியிலும் நிருவாகத்திலும் இந்தியர்களுக்கு உரிய பங்கைப் பெறுவதே காங்கிரசின் நோக்கமாக இருந்தது. நாளடைவில் காங்கிரசின் தலைமையிலான இயக்கம், இந்தியாவுக்கு தன்னாட்சியும் முழு விடுதலையும் கோரத் தொடங்கியது. இவ்வியக்கத்தினர் பெருமளவு அமைதியான போராட்டங்கள், பொதுக்கூட்டங்கள், கோரிக்கைகள் விடுத்தல், இதழ்களில் செய்தி வெளியிடல் போன்ற வன்முறையற்ற வழிகளில் போராடினர். அதே காலகட்டத்தில் ஆயுதப் போராட்டத்தின் மூலம் பிரித்தானியரை இந்தியாவில் இருந்து வெளியேற்றவும் சில புரட்சி இயக்கங்கள் முயன்றன. இறுதியில் வெற்றியும் பெற்றன.
அனுசீலன் சமித்தி (அனுஷீலன் சமித்தி, வங்காள மொழி: অনুশীলন সমিতি) இந்திய விடுதலைப் போராட்ட காலத்தில் வங்காளத்தில் செயல்பட்ட ஒரு புரட்சி இயக்கம். 20ம் நூற்றாண்டின் ஆரம்ப கட்டத்தில் கிழக்கு இந்தியாவின் முக்கிய ஆயுதமேந்திய புரட்சி இயக்கமாக இருந்தது. வங்காளப் பிரிவினையால் வங்காளத்திலும் அதன் அருகிலிருந்த பகுதிகளிலும் ஆயுதப் போராட்டம் புகழ்பெற்றது. இவ்வியக்கமும் இதிலிருந்து பிரிந்த யுகாந்தர் அமைப்பும், புறநகர் உடற்பயிற்சி கழகங்கள் என்ற போர்வையில் பிரித்தானிய அரசுக்கு எதிராக ரகசிய நடவடிக்கைகளில் ஈடுபட்டன. ஆயுதப் போராட்டத்தின் மூலம் இந்தியாவுக்கு விடுதலை வாங்கித் தருவதே இதன் குறிக்கோள். ஆரம்ப காலத்தில் கொல்கத்தா, டாக்கா போன்ற நகர்புறங்களில் பரவிய இவ்வமைப்பு விரைவில் வங்காளத்தின் ஊர்ப்புறங்களிலும் வேரூன்றியது. 1902ஆம் ஆண்டு உருவாக்கப்பட்ட இவ்வமைப்பு பலமுறை பிளவுற்று, சில முறை புனரமைக்கப்பட்டது. வெடி குண்டு தயாரித்தல், பிரித்தானிய ஆட்சியாளர்களையும் அவர்களது இந்திய ஆதரவாளர்களையும் படுகொலை செய்தல், மக்களிடையே புரட்சிக் கருத்துகளைப் பரப்புதல், அரசு பணத்தைக் கொள்ளையடித்தல் போன்ற செயல்களில் புரட்சியாளர்கள் ஈடுபட்டனர்.
ஜுகாந்தர் அல்லது யுகாந்தர் (வங்காள மொழி:যুগান্তর) இந்திய விடுதலைப் போராட்ட காலத்தில் வங்காளத்தில் செயல்பட்ட ஒரு புரட்சி இயக்கம். ஆயுதப் போராட்டத்தின் மூலம் இந்தியாவுக்கு விடுதலை வாங்கித் தருவதே இதன் குறிக்கோள். அனுசீலன் சமித்தி என்ற புரட்சி அமைப்பிலிருந்து பிரிந்து 1906ஆம் ஆண்டு உருவானது. அரவிந்தர், அவரது சகோதரர் பாரின் கோஷ், புபேந்திரநாத் தத்தா, ராஜா சுபோத் மாலிக் ஆகியோர் இதனைத் தொடங்கினர். இவ்வமைப்பும் அனுசீலன் சமித்தியும் புறநகர் உடற்பயிற்சி கழகங்கள் என்ற போர்வையில் பிரித்தானிய அரசுக்கு எதிராக ரகசிய நடவடிக்கைகளில் ஈடுபட்டன. அலிப்பூர் வெடிகுண்டு சதி வழக்கு, இந்து-ஜெர்மானிய சதி ஆகிய புரட்சி நடவடிக்கைகளில் யுகாந்தர் ஈடுபட்டது. இதன் பல உறுப்பினர்கள் காலனிய அரசால் கைது செய்யப்பட்டு சிறையில் அடைக்கப்பட்டனர். இதனால் இவ்வியக்கம் முடக்கப்பட்டு சிறு குழுக்களாகப் பிளவுண்டது.

கதர் இயக்கம் அல்லது கதர் கட்சி (Ghadar Party, தேவநாகரி: ग़दर पार्टी, நாட்டலீக்கு: غدر پارٹی, பஞ்சாபி: ਗ਼ਦਰ ਪਾਰਟੀ) அமெரிக்கா, கனடா ஆகிய நாடுகளில் வாழ்ந்த பஞ்சாபி இந்தியர்களால் உருவாக்கப்பட்ட இயக்கமாகும். இவ்வியக்கம் அமைதிப்பெருங்கடற்பகுதியில் பணியாற்றிய இந்தியர்களால் தொடங்கப்பட்டது. மியான்மர், சிங்கப்பூர், மலேசியா, சப்பான், ஆப்கானித்தான், செருமனி, இங்கிலாந்து, கனடா, அமெரிக்கா உள்ளிட்ட பல்வேறு நாடுகளில் வாழ்ந்து வந்த இந்தியர்கள் அங்கிருந்தபடியே பிரித்தானியருக்கு எதிரான விடுதலைப் போராட்டத்தில் ஈடுபட்டனர். இந்திய நாட்டின் விடுதலைக்கு உதவிடும் நோக்கில் பல அமைப்புகளை உருவாக்கினர். அவற்றில் ஒன்று கதர் இயக்கமாகும். லாலா ஹர்தயாள், ராஷ் பிஹாரி போஸ் (இந்தியத் தேசப் படையை நிறுவியவர்), சசீந்திர சன்யால், கணேஷ் பிங்காலே, ஷோகன் சிங் வாக்னா, தோஹி கத்தார் சிங் ஆகியோர் இந்திய விடுதலைக்காக வெளியிலிருந்து உதவும் பொருட்டு இவ்வமைப்பைத் தொடங்கினர்.

கதர் இயக்கமும் ஆங்கிலேயரும்

செப்டெம்பர், 1914இல் 400 கதர் வீரர்களைச் சுமந்துகொண்டு கோம்காதா மாரு என்ற கப்பல் கொல்கத்தாத் துறைமுகம் வந்தது. அங்கு வெள்ளையப் படைகளுக்கும் கதர் வீரர்களுக்கும் இடையே கடும் போர் மூண்டது. இதில் கதர் வீரர்கள் வீரமரணம் எய்தினர். சிலரே தப்பித்தனர். இதனால் கதர் இயக்கம் சளைத்துவிடவில்லை. பெப்ரவரி 21, 1915ஆம் திகதி பிரித்தானிய ஆட்சிக்கு எதிரான கிளர்ச்சியை துவக்குவதற்கு நாள் குறித்து அதற்கான மறைமுக நடவடிக்கைகளில் ஈடுபட்டது. ஏராளமான நிதி திரட்டி ஆயுதங்களை வாங்கிக் குவித்த கதர் இயக்கம், தெற்காசிய நாடுகளின் படைகளில் இருந்த இந்தியப் படை வீரர்களையும் பிரித்தானிய அரசிற்கு எதிராகக் கிளர்ச்சி செய்யுமாறு தூண்டியது.

சதிவழக்குகள்

கதர் இயக்கத்தில் ஊடுருவியிருந்த பிரித்தானிய ஒற்றர்களால் இத்திட்டம் காலனிய அரசுக்குத் தெரிந்து விட்டது. அதன் மறைமுகத் திட்டங்களை கிர்பால் சிங் என்பவர் வெள்ளையர் அரசிடம் தெரிவித்தார். உடனடியாக முக்கியத் திட்டத்தலைவர்கள் பலர் கைது செய்யப்பட்டதால் இக்கலகம் நிகழ்வது தவிர்க்கப்பட்டது. எனினும் ஆங்காங்கே கலகங்களும் புரட்சிகளும் மூண்டன. அவை காலனிய அரசால் அடக்கப்பட்டன. லாகூர் சதி வழக்கு, இந்து-ஜெர்மானிய சதி வழக்கு ஆகிய வழக்குகள் தொடரப்பட்டன. இதன் விளைவாக காலனிய அரசின் இந்தியக் கொள்கைகளில் நிறைய மாற்றங்கள் ஏற்பட்டன.
முதலாம் உலகப் போரின் போது வட அமெரிக்காவிலும் ஐரோப்பாவிலும் செயல்பட்டு வந்த கதர் கட்சி ஒருங்கிணைக்கப்பட்ட ஆயுதப் புரட்சி மூலம் இந்து-ஜெர்மானிய சதி பிரித்தானிய அரசை வீழ்த்த முயன்று தோற்றது.

இந்துஸ்தான் சோசிலிசக் குடியரசு அமைப்பு (1928 வரை இந்துஸ்தான் குடியரசு அமைப்பு) பிரிட்டிஷாரை வெளியேற்றி இந்தியாவைச் சுதந்திர நாடாக்க ஆயுதமேந்திப் போராடிய ஒரு புரட்சி அமைப்பு. 1924ல் துவக்கப்பட்ட இவ்வமைப்பு 1930கள் வரை வன்முறை மற்றும் தீவிரவாத உத்திகளைக் கொண்டு பிரிட்டானிய ஆட்சியினை எதிர்த்து வந்தது. பகத் சிங், சுக்தேவ் தபார், ராஜ்குரு, சந்திரசேகர ஆசாத் ஆகியோர் இவ்வமைப்பின் முக்கிய உறுப்பினர்கள். ராம் பிரசாத் பிசுமில் இதன் முன்னோடி அமைப்பான இந்துசுத்தான் குடியரசு அமைப்பின் முக்கிய உறுப்பினர்.

தோற்றம்

கிழக்கு வங்காளத்தில் (பிரம்மபாரிய உட்பிரிவினைச் சேர்ந்த) போலா சாங் கிராமத்தில் 1924ல் நடந்த ஒரு கூட்டத்தில் இந்துஸ்தான் குடியரசு அமைப்பு (இ.கு.அ) உருவானது. அனுஷீலன் சமிதியின் கிளையமைப்பாக இது அமைந்தது. அக்கூட்டத்தில் பிரதூல் கங்கூலி, நரேந்திர மோகன் சென், சச்சிந்திர நாத் சன்யால் மூவரும் பங்கேற்றனர். ஐரியக் குடியரசுப் படையின் என்ற பெயரைப் போலிருக்க வேண்டுமென இவ்வமைப்புக்குப் பெயர் தேர்ந்தெடுக்கப்பட்டது. முன்னணித் தலைவரான சன்யால், தி ரெவலூஷனரி என்ற தலைப்பில் இப்புது இயக்கத்தின் கொள்கை விளக்க அறிக்கையைத் தயாரித்தார்.

குறிக்கோளும் கொள்கையும்

இந்துஸ்தான் குடியரசு அமைப்பின் குறிக்கோள், திட்டமிட்ட ஆயுதப் புரட்சியினால் இந்திய மாநிலங்களின் ஐக்கியக் குடியரசினை கூட்டாட்சி அடிப்படையில் நிறுவுவது. ஆயுதமேந்திப் போராடுவது, தீவிரவாதம், பதில் தாக்குதல் போன்றவை பிரிட்டிஷ் அரசுக்கு எதிராக இவர்கள் கையாண்ட உத்திகள்.

இந்த அமைப்பின் கொள்கை விளக்கம்:
“ அதிகாரபூர்வமான தீவிரவாதத்தினை எதிர்த் தீவிரவாதத்தால்தான் சந்திக்க வேண்டும். நாட்டின் எல்லாப் பக்கங்களிலும் முழுமையான உதவாக்கரைத் தன்மை பரவிக் கிடக்கிறது. தீவிரவாதந்தான் மக்களிடையே தேவையான எழுச்சியை ஏற்படுத்தப் பயனுள்ள வழியாகும்... சரியான தருணத்தில் மரண அடியை கொடுப்பதற்காகத் தான் இப்புரட்சி அமைப்பு தீவிரவாதப் பிரச்சாரத்தில் தற்சமயம் வேண்டுமென்றே கலந்து கொள்ளாமல் இருக்கிறது... தேவையான சூழ்நிலை உருவாகும் பட்சத்தில் தீவிரவாதப் பிரச்சாரத்தை முழு வீச்சில் நடத்த இவ்வியக்கம் எந்தவொரு தயக்கமும் காட்டாது.

“ ரயில் மற்றும் ஏனைய போக்குவரத்துத் துறைகள், தொடர்புத் துறைகள், சுரங்கங்கள், பிற பெரிய அளவிலான தொழிற்சாலைகள்... அனைத்தும் தேசியமயமாக்கப் படவேண்டும்... ஒழுங்குபடுத்தப்படாத தனியார் வர்த்தக நிறுவனங்கள் ஒழிக்கப்பட்டு கூட்டுறவுச் சங்கங்கள் ஏற்படுத்தப்பட வேண்டும். ”

அனைவருக்கும் வாக்குரிமை, அரசதிகாரத்தில் சட்டமன்றத்திற்கு மேலுயர்வு மற்றும் மதச் சுதந்திரம் ஆகியவை இந்த அமைப்பின் பிற குறிக்கோள்களாகக் கொள்கை விளக்க அறிக்கையில் தரப்பட்டிருந்தன.

தொடக்ககால செயற்பாடுகள்

1924லிருந்து 1925 வரை பகத் சிங், சந்திரசேகர ஆசாத், சுக்தேவ் தபார், ராம் பிரசாத் பிசுமில் போன்றவர்களின் சேர்வால் இ.கு.அ உறுப்பினர்களின் எண்ணிக்கை அதிகமானது. வெளியுலகிற்குத் தெரிந்த இதன் முதல் நடவடிக்கை ககோரி ரயில் கொள்ளை. ஆகஸ்ட் 9, 1925ல் இந்த அமைப்பைச் சேர்ந்த ஒரு கூட்டம் ரயிலில் எடுத்துச் செல்லப்பட்ட அரசாங்கப் பணத்தைக் கொள்ளையடித்தது. ஆஷ்ஃப்க்குல்லா கான், ராம்பிரசாத் பிஸ்மில், ரோஷன் சிங், ராஜேந்திர லகிரி ஆகியோர் காகோரி சதி வழக்கில் தூக்கிலிடப்பட்டனர். சன்யால் மற்றும் ஜோகேஷ் சந்திர சட்டர்ஜிக்கு ஆயுள் தண்டனை வழங்கப்பட்டது. ககோரி வழக்கின் முடிவினால் இ.கு.அ வின் தலைவர்களின் எண்ணிக்கைப் பெரிதும் குறைந்து அதன் நடவடிக்கைகள் வெகுவாகப் பாதிக்கப்பட்டது. சதிகாரர்களில் ஆசாத் மற்றும் குந்தன் லால் குப்தா மட்டுமே தப்பினர். இக்காலகட்டத்தில் இ.கு.அ கான்பூர், லாகூர் மற்றும் வங்காளத்தைத் தலைமையிடமாகக் கொண்ட கோஷ்டிகளாகப் பிரிந்தது. 1927ல் ஜதிந்திரநாத் சன்யால், (சச்சிந்திரநாத்தின் சகோதரர்) ஃபனீந்திரநாத் கோஷ், வீரேந்திரநாத் பட்டாச்சார்ஜி போன்ற புதிய புரட்சியாளர்கள் தீவிர உறுப்பினர்களாயிருந்தனர். 1928ல் காசியில் நடந்த ராவ் பகதூர் ஜேஎன் பானர்ஜி கொலை முயற்சி நிகழ்ச்சியின் பின்னணியில் இருந்தவர் கோஷ். தியோகார் சதி வழக்கின் முக்கியக் குற்றவாளியாகக் குற்றஞ்சாட்டப்பட்டவர் வீரேந்திரநாத் பட்டாச்சார்ஜி.

இந்துஸ்தான் சோசியலிசக் குடியரசு அமைப்பு

லாகூர் டிரிபியூன் நாளிதழின் முதல் பக்கம் -மார்ச் 25, 1931
செப்டம்பர் 1928ல் இகுஅ வின் லாகூர் பிரிவு (பகத் சிங், சுக் தேவ்), கான்பூர் பிரிவு (ஆசாத், குந்தன் லால் குப்தா) இரண்டும் ஃபனீந்திரநாத் தலைமையில் இயங்கிய வங்காளப் புரட்சிக் பிரிவுடன் இணைந்து இந்துஸ்தான் சோசியலிசக் குடியரசு அமைப்பு (இ.சோ.கு.அ) உருவானது. டெல்லியில் ஃபெரோஸ் ஷா கோட்லா திடலில் நடந்த கூட்டத்தில்தான் வெவ்வேறு பிரிவுகளை ஒருங்கிணக்கும் இந்தத் திட்டம் நிறைவேறியது. பகத் சிங் கட்சியின் இறுதியான குறிக்கோள் சோசியலிசமாக இருக்க வேண்டுமென்றும் கட்சியின் பெயர் அதனைப் பிரதிபலிப்பதாக அமைய வேண்டுமென்றும் அறிவித்தார். ஆசாதுக்குப் தலைமைப் பொறுப்பும் பகத் சிங்கிற்குக் கருத்தியல் கொள்கைப் பொறுப்பும் தரப்பட்டது. வெடிகுண்டுத் தத்துவம் (தி ஃபிலாசஃபி ஆஃப் தி பாம்) என்ற தலைப்புடன் இ.சோ.கு.அ வின் கொள்கை விளக்கம் பகவதி சரன் வோராவால் தயாரிக்கப்பட்டது.

ஜே.பி. சாண்டர்சு படுகொலை

நவம்பர் 1928ல் காவல்துறையின் லத்தியடிக்குப் பலியான லாலா லஜபதி ராயின் மரணத்துக்குப் பழிவாங்க இ.சோ.கு.அ முடிவெடுத்து, லத்தியடிக்கு உத்தரவிட்ட லாகூர் காவல்துறைக் கண்காணிப்பாளர், ஜே. ஏ. ஸ்காட்டைக் கொலை செய்யத் தீர்மானித்தது. பகத் சிங், சிவ்ராம் ஹரி ராஜ்குரு, ஆசாத் மற்றும் ஜெய்கோபால் ஆகியோர் இக்காரியத்தை நிறைவேற்ற தேர்ந்தெடுக்கப்பட்டனர். டிசம்பர் 17, 1928 அன்று படுகொலை முயற்சிக்குத் தேதி குறிக்கப்பட்டது. ஸ்காட் அலுவலகத்தை விட்டு வெளியே வரும்போது ஜெய்கோபால், பகத் சிங்கிற்கும் ராஜ்குருவிற்கும் சைகை காட்டவேண்டும் எனத் திட்டமிட்டிருந்தனர். ஆனால் ஜெய்கோபால் உதவிக் கண்காணிப்பாளர் சாண்டர்சைத் தவறுதலாக ஸ்காட் என நினைத்து சைகை காட்டிவிட பகத் சிங்கும் ராஜ்குருவும் சாண்டர்சை சுட்டுக் கொன்றுவிட்டனர். கொலையாளிகளை விரட்டிப்பிடிக்க முயன்ற தலைமைக் காவலர் (ஏட்டு) ஒருவரும் சுட்டுக் கொல்லப்பட்டார். அடுத்த நாள் லாகூரில் சுவரொட்டிகள் அடித்து ஒட்டித் தாங்கள் செய்த கொலையை ஒப்புக் கொண்டது இ.சோ.கு.அ. சுவரொட்டியில் காணப்பட்ட விவரம்:
“ ஜேபி சாண்டர்சு கொல்லப்பட்டான். லாலா லஜபதி ராயின் மரணத்துக்குப் பழி தீர்க்கப்பட்டது. .. இந்த மனிதனின் மரணத்தில் இறந்து போனது இந்தியாவில் பிரிட்டிஷ் அதிகாரத்துக்குத் துணைபோன ஒருவன். மனித ரத்தம் சிந்த நேர்ந்ததற்கு வருந்துகிறோம். ஆனால் புரட்சியின் சன்னிதியில் தனிமனிதத் தியாகங்கள் தவிர்க்கமுடியாதது. ”

சட்ட மன்றத்தில் குண்டு வீச்சு

டெல்லியில் மத்திய சட்ட மன்றத்தின் மீது குண்டு வீசியதுதான் இ.சோ.கு.அ நடத்திய அடுத்த முக்கிய நடவடிக்கை. பொதுப் பாதுகாப்புச் சட்டம் மற்றும் வர்த்தகச் சிக்கல்கள் சட்டம் கொண்டுவரப்பட்டதற்கு எதிர்ப்பு தெரிவிக்க சட்ட மன்றத்தின் மீது குண்டு வீசுவது என தீர்மானிக்கப்பட்டது. சட்ட மன்றத்தில் இவ்விரு சட்டங்களும் நிறைவேற்றப்படும் நேரத்தில் குண்டு வீசப்பட்டால் பொதுமக்களிடையே அச்சட்டங்களுக்கெதிரான எண்ணங்கள் வலுப்படும் என நினைத்தனர். ஏப்ரல் 8, 1929ல் பகத் சிங், பதுகேஷ்வர் தத் இருவரும் சட்டமன்றத்தில் காலியாயிருந்த ஆளுங்கட்சி இருக்கைகள் மீது குண்டுகளை வீசினர். குண்டுவீசி விட்டு இருவரும் தப்பிச் செல்ல முயற்சிக்கவில்லை. இன்குலாப் ஜிந்தாபாத் (புரட்சி வாழ்க), சாம்ராஜ்யவாத் கோ நாஷ் ஹோ (ஏகாத்திபத்தியம் ஒழிக) என்று முழக்கமிட்டவாறே சிறைப்பட்டனர். தங்களது செயலுக்கான நியாயமான விளக்கத்தை டு மேக் தி டெஃப் ஹியர் (செவிடர்களைக் கேட்க வைப்பதற்கு) என்ற தலைப்பிட்ட துண்டுப்பிரசுரத்தில் அச்சிட்டு சட்ட மன்றத்துக்குள் வீசி எறிந்தனர். அடுத்த நாள் அந்த துண்டுப்பிரசுரம் ஹிந்துஸ்தான் டைம்ஸ் நாளிதழில் வெளியானது. வெறும் பிரச்சாரத்திற்காக மட்டுமே இந்த நடவடிக்கை தீட்டப்பட்டதால் குண்டு வீச்சில் யாரும் இறந்து போகவில்லை. ஏப்ரல் 15, 1929ல் லாகூரிலிருந்த இ.சோ.கு.அ வின் வெடிகுண்டுத் தொழிந்சாலையின்மீது காவல்துறை தீடீர்த்தாக்குதல் நடத்தி கிஷோரி லால், சுக்தேவ், ஜெய் கோபால் மூவரையும் கைது செய்தது. சட்டமன்ற குண்டுவீச்சு வழக்கு விசாரணை நடந்தது. மார்ச் 23, 1931ல் பகத் சிங், சுக்தேவ். ராஜ்குரு மூவரும் தூக்கிலிடப்பட்டனர்.

பிற்கால செயற்பாடுகள்

டிசம்பர், 1929ல் இந்திய வைசிராய் இர்வின் பிரபு பயணம் செய்த சிறப்பு ரயிலை குண்டு வைத்துத் தகர்த்தது இ.சோ.கு.அ. ஆனால் இர்வின் காயமேதும் படாமல் தப்பித்து விட்டார். பின்னர் இ.சோ.கு.அ வின் லாகூர் பிரிவு பிளவுபட்டு, ஹன்ஸ்ராஜ் ”வயர்லெஸ்” தலைமையில் அதிசி சக்கர்(தீ வளையம்) அமைப்பு உருவானது. ஜூன், 1930ல் அக்கட்சி பஞ்சாபில் தொடர்ச்சியாக பல வெடிகுண்டுத் தாக்குதல்களை நடத்தியது. செப்டம்பர் 1, 1930ல் ராவல்பிண்டிப் பிரிவு தலைமை ராணுவக் கணக்கு அதிகாரி அலுவலகத்தைக் கொள்ளையிட முயற்சி செய்து தோல்வியடைந்தது. அப்போது ஆசாத், யாஷ்பால், பகவதி சரன் வோரா, கைலாஷ் பதி ஆகியோர் இ.சோ.கு.அ வின் முன்னணி உறுப்பினர்களாக இருந்தார்கள். ஜூலை 1930ல் புது டெல்லி, கடோடியா அங்காடியில் 14,000 ரூபாயைக் கொள்ளையடித்தது இ.சோ.கு.அ. அப்பணம் பின்னர் வெடிகுண்டு தொழிற்சாலை ஒன்றை அமைக்க செலவிடப்பட்டது. டிசம்பர், 1930ல் பஞ்சாப் ஆளுனரைக் கொலை செய்ய முயற்சித்தனர். அவர் கையில்பட்ட காயத்தோடு உயிர் தப்பினார்.

வீழ்ச்சி

1931ம் ஆண்டு பெரும்பாலான இ.சோ.கு.அ தலைவர்கள் இறந்து போயிருந்தார்கள் அல்லது சிறையில் இருந்தனர். அக்டோபர் 1930ல் கைதான கைலாஷ் பதி அரசு தரப்பு சாட்சியாக (அப்ரூவர்) மாறிவிட்டார். பெப்ரவரி 27, 1931ல் காவல்துறையுடன் நடந்த துப்பாக்கிச் சண்டையில் (பிடிபடுவதைத் தவிர்க்க) சந்திரசேகர ஆசாத் தம்மைத்தாமே சுட்டுக்கொண்டு இறந்து போனார். மார்ச் 1931ல் பகத்சிங், சுக்தேவ், ராஜ்குரு தூக்கிலிடப்பட்டனர். ஆசாத்தின் மரணத்துக்குப்பின் இ.சோ.கு.அவை நடத்திச் செல்ல சரியான தலைவர்கள் இல்லை. வட்டாரவாரியாக நிறைய கருத்து வேற்றுமைகள் எழுந்தன. எனவே இவ்வமைப்பு வட்டார அளவில் சிறு சிறு பிரிவுகளாகப் பிரிந்தது. ஒவ்வொரு பிரிவும் மத்திய அளவில் எந்தவொரு இணைப்பும் திட்டமிடலுமின்றி தனித்தனியே இந்திய அதிகாரிகள் மீது குண்டுவீச்சுகளையும் தாக்குதல்களையும் நடத்தின. டிசம்பர் 1931ல் மீரட்டில் நடந்த கூட்டத்தில் இ.சோ.கு.அ வை மீண்டும் ஒருங்கிணைத்துத் தூக்கி நிறுத்த முயற்சியெடுக்கப்பட்டது. ஆனால் யஷ்பால் மற்றும் தார்யாவ் சிங் இருவரும் 1932ல் கைது செய்யப்பட்டதால் அம்முயற்சிக்குப் பலனில்லாமல் போனது. தனித்தனி வட்டாரக் குழுக்களாக 1936 வரை தங்களது ஆயுதப் புரட்சியை நடத்தினாலும் இத்துடன் இ.சோ.கு.அ ஒரு ஒருங்கிணைந்த அமைப்பாகச் செயல்பட்ட நிலைமை முடிவுக்கு வந்தது.

மூவரின் தூக்குதண்டனை

பகத்சிங், சுக்தேவ் தபார், சிவராம் ராஜகுரு ஆகிய மூவரின் தூக்குதண்டனையின் போது வெள்ளையர்கள் கேட்ட தூக்குதண்டனை அங்கீகரிக்கும் பத்திரத்தில் காந்தி கையொப்பம் இட்டார். தி லெசன்ட் ஆஃப் பகத் சிங் என்ற இந்தி திரைப்படத்தில் இந்த தண்டனைக்கான ஒப்பீட்டு பத்திரத்தில்(காந்தி இர்வின் பேக்ட்) கையெழுத்திட்டதற்காக காந்தியை மக்கள் கடுமையாக விமர்சிப்பது போல் காட்சிகள் அமைக்கப்பட்டிருந்தன. அகிம்சையை பின்பற்றுபவர் எப்படி இம்சை தரும் தூக்குதண்டனைக்கு ஒப்புதல் அளிக்கலாம் என்பது போல கருத்துகள் மக்களால் பேசப்பட்டது.[3]

இந்திய தேசிய ராணுவம் (Indian National Army – INA, Azad Hind Fauj) என்பது இரண்டம் உலகப் போரின் போது பிரித்தானிய இந்திய அரசினை எதிர்த்துப் போரிட தென்கிழக்காசியாவில் உருவாக்கப்பட்ட ஒரு படை. இது சப்பானியப் பேரரசின் உதவியுடன் இந்தியாவின் காலனிய அரசை எதிர்த்துப் போரிட்டது. ஆரம்ப காலத்தில் சப்பானியர்களால் கைது செய்யப்பட்ட பிரித்தானிய இந்திய ராணுவத்தின் இந்திய போர்க்கைதிகள் இதில் இடம் பெற்றிருந்தனர். பின்னர் மலேசியா, சிங்கப்பூர், பர்மா போன்ற இடங்களில் வாழும் புலம்பெயர் இந்தியர்களும், இந்தியாவிலிருந்த சென்றவர்கள் ஆகிய தன்னார்வலப் படைவீரர்களும் இதில் இடம் பெற்றனர்.

1942 இல் சிங்கப்பூர் சப்பானியப் படையினரால் கைப்பற்றப்பட்ட பின்னர், ராஷ் பிஹாரி போஸ் என்பவரால் இந்திய தேசிய ராணுவம் உருவாக்கப்பட்டது. இதன் படைத்தலைவர் மோகன் சிங் ஆவார். ஆனால் விரைவில் அது ஆதரவின்றி கலைந்து போனது. மீண்டும் 1943 இல் சுபாஷ் சந்திர போஸ் நேதாஜி சுபாஷ் சந்திர போசினால் புத்துயிர் அளிக்கப்பட்டு மீட்டுருவாக்கப்பட்டது. போசின் இந்திய இடைக்கால அரசின் படைத்துறையாக செயலாற்றியது. சப்பானியப் படைகளுக்குத் துணையாக மலேசியா மற்றும் பர்மா போர்த்தொடர்களில் பிரித்தானியப் படைகளுக்கு எதிராகப் போரிட்டது. சப்பானிய மற்றும் பிரித்தானியத் தரப்புகள் தங்களது பரப்புரைத் தேவைகளுக்கு இப்படையினை பெரிய அளவில் பயன்படுத்துக்கொண்டன. சுமார் 43,000 உறுப்பினர்களைக் கொண்ட இப்படை போர்க்களத்தில் பெரிய தாக்கத்தை ஏற்படுத்தவில்லை. ஆனால் இரண்டாம் உலகப் போர் முடிந்த பின்னர் இதன் உறுப்பினர்கள் மீது பிரித்தானிய அரசு சாட்டிய குற்றங்களும், அது தொடர்பான வழக்குகளும் இந்திய மக்களிடையே பெரும் தாக்கத்தை ஏற்படுத்தின. குறிப்பாக, இந்திய தேசிய ராணுவத்தின் விசாரணையின்போது வெளிப்பட்டவை, அது இந்தியாவில் உருவாக்கிய எதிர்வினையானது ஏற்கனவே போரினால் வலுவிழந்திருந்த பிரிட்டிஷாரின் வெளியேறுவது என்ற திட்டத்தை உருவாக்கியது, இந்தியாவில் தங்கள் அதிகாரத்தைப் பாதுகாத்திடுவதற்கு சிப்பாய்களின் விசுவாசத்தை இனிமேனும் சார்ந்திருக்க முடியாது என்பதும் காரணமாகும். இதுதான் அவர்கள் இந்தியாவை விட்டு வெளியேறுவது என்ற இறுதி முடிவிற்கு பெரும் தூண்டுதலாக இருந்திருக்க முடியும்.


</doc>
<doc id="142100" url="https://ta.wikipedia.org/wiki?curid=142100" title="சல்லி புருதோம்">
சல்லி புருதோம்

ரெனே ஃபிரான்சுவா அர்மாண்டு (சல்லி) புருதோம் (Sully Prudhomme, 16 மார்ச்சு 1839 – 6 செப்டம்பர் 1907) ஓர் பிரெஞ்சு எழுத்தாளர் மற்றும் கவிஞர் ஆவார். இவர் 1901 இல் இலக்கியத்திற்கான முதல் நோபல் பரிசினை வென்றார்.

சல்லி புருதோம் எழுதியக் கவிதைகள்:

சல்லி புருதொம் எழுதிய கட்டுரை மற்றும் வாழ்க்கை வரலாறுகள்:



</doc>
<doc id="142103" url="https://ta.wikipedia.org/wiki?curid=142103" title="நெடுங்குழு 7 தனிமங்கள்">
நெடுங்குழு 7 தனிமங்கள்

நெடுங்குழு 7 ("Group 7") இல் உள்ள தனிமங்கள் மாங்கனீசு தொகுதி தனிமங்களாகும். இந்தக் குழுவில் மாங்கனீசு, டெக்னீசியம், ரேனியம், போரியம் ஆகிய நான்கு தனிமங்களும் இருக்கின்றன.


</doc>
<doc id="142121" url="https://ta.wikipedia.org/wiki?curid=142121" title="எஸ். ஏ. வி. மேல்நிலைப் பள்ளி">
எஸ். ஏ. வி. மேல்நிலைப் பள்ளி

எஸ். ஏ. வி. மேல்நிலைப் பள்ளி (Saraswathi Anglo Vernacular Higher Secondary School) என்பது தூத்துக்குடி மாநகரில் அமைந்துள்ள ஒரு தமிழ்நாடு அரசு உதவி பெறும் மேல்நிலைப்பள்ளியாகும். ஆங்கிலேய ஆட்சிக் காலத்தில் 1852 ஆம் ஆண்டில் தொடங்கப்பட்ட இப்பள்ளி 150 ஆண்டுகள் கடந்த மிகப்பெரும் பழமை வாய்ந்த பள்ளிகளில் ஒன்றாகும். மாணவர்கள் மட்டும் பயிலக் கூடிய இந்தப் பள்ளி தூத்துக்குடியில் மேலூர் தொடருந்து நிலையம் (இரண்டாம் வாயில்) அருகில் அமைந்துள்ளது. இப்பள்ளி தூத்துக்குடி முதன்மைக் கல்வி மாவட்டத்தில், தூத்துக்குடி கல்வி மாவட்டத்தின் கீழுள்ள பள்ளிகளுள் ஒன்றாகும். 



</doc>
<doc id="142126" url="https://ta.wikipedia.org/wiki?curid=142126" title="த ஸ்டிங் (திரைப்படம்)">
த ஸ்டிங் (திரைப்படம்)

த ஸ்டிங் ("The Sting") 1973 இல் வெளியான அமெரிக்க நகைச்சுவைத் திரைப்படமாகும். இத்திரைப்படம் டோனி பில், மைக்கேல் பில்லிப்ஸ், ஜூலியா பில்லிப்ஸ் ஆகியோரால் தயாரிக்கப்பட்டு, ஜார்ஜ் ராய் ஹில் ஆல் இயக்கப்பட்டது.
இத்திரைப்படம் 10 அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஏழு அகாதமி விருதுகளை வென்றது.



</doc>
<doc id="142129" url="https://ta.wikipedia.org/wiki?curid=142129" title="பேட்டன் (திரைப்படம்)">
பேட்டன் (திரைப்படம்)

பேட்டன் ("Patton") 1970 இல் வெளியான அமெரிக்கப் போர்த் திரைப்படம். பிராங்க் மக்கார்த்தியால் தயாரிக்கப்பட்டு பிராங்க்ளின் ஜே. சாப்பரால் இயக்கப்பட்டது. இத்திரைப்படம் 10 அகாதமி விருதுகளுக்கு தேர்ந்தெடுக்கப்பட்டது. 
சிறந்த திரைப்படத்திற்கான அகாதமி விருதையும் சேர்த்து ஏழு அகாதமி விருதுகளை வென்றது வென்றது.



</doc>
<doc id="142134" url="https://ta.wikipedia.org/wiki?curid=142134" title="வசந்தி (இராகம்)">
வசந்தி (இராகம்)

வசந்தி இராகம் கருநாடக இசையில் பயன்படும் இராகங்களில் ஒன்றாகும். இது 16 ஆவது மேளகர்த்தா இராகமாகிய, "அக்னி" என்றழைக்கப்படும் 3 ஆவது சக்கரத்தின் 4 ஆவது மேளமாகிய சக்ரவாக இராகத்தின் ஜன்னிய இராகம் ஆகும்.

இந்த இராகத்தில் ஷட்ஜம், சுத்த ரிஷபம் (ரி), அந்தர காந்தாரம் (க), சுத்த மத்திமம் (ம), பஞ்சமம், சதுஸ்ருதி தைவதம் (த), கைசிகி நிஷாதம் (நி) ஆகிய சுரங்கள் வருகின்றன.




</doc>
<doc id="142135" url="https://ta.wikipedia.org/wiki?curid=142135" title="அரசினர் தொழிற்பயிற்சி நிலையம், தேனி">
அரசினர் தொழிற்பயிற்சி நிலையம், தேனி

அரசினர் தொழிற்பயிற்சி நிலையம், தேனி, தேனி நகரில் தமிழ்நாடு அரசின் வேலைவாய்ப்பு மற்றும் பயிற்சித் துறையின் கீழ் பல்வேறு துறைகளில் தொழிற்பயிற்சிகளை அளிப்பதற்காக அமைக்கப்பட்ட ஒரு நிறுவனம். தமிழ்நாட்டின் பல பகுதிகளிலும் காணப்படும் அரசினர் தொழிற்பயிற்சி நிலையங்களில் இதுவும் ஒன்று. இந்தத் தொழிற்பயிற்சி நிலையத்தில் அகில இந்திய தொழிற் தேர்வுக்கான சான்றிதழ்களை அளிக்கக் கூடிய சில தொழிற்பயிற்சிகள் நடத்தப்பட்டு வருகின்றன. இத்தொழிற் பயிற்சிகளில் சில பிரிவுகளுக்கு பத்தாம் வகுப்பு தேர்ச்சி பெற்றிருக்க வேண்டும். சில பிரிவுகளுக்குப் பத்தாம் வகுப்பு தோல்வியடைந்தவர்களும் சேர்த்துக் கொள்ளப்படுகின்றனர்.



</doc>
<doc id="142142" url="https://ta.wikipedia.org/wiki?curid=142142" title="டாம் ஜோன்ஸ் (திரைப்படம்)">
டாம் ஜோன்ஸ் (திரைப்படம்)

டாம் ஜோன்ஸ் ("Tom Jones") 1963 இல் வெளிவந்த பிரித்தானியத் திரைப்படமாகும். டோனி ரிச்சர்ட்சனால் தயாரித்து இயக்கப்பட்டது. இத்திரைப்படம் 10 அகாதமி விருதுகளுக்குப் பரிந்துரை செய்யப்பட்டது. சிறந்த திரைப்படத்திற்கான அகாதமி விருதையும் சேர்த்து நான்கு அகாதமி விருதுகளை வென்றது.



</doc>
<doc id="142144" url="https://ta.wikipedia.org/wiki?curid=142144" title="சென்னை கோட்டை தொடருந்து நிலையம்">
சென்னை கோட்டை தொடருந்து நிலையம்

சென்னை கோட்டை தொடருந்து நிலையம்("Chennai Fort Railway Station"), , சென்னையின் புறநகர் இருப்பு பாதை தெற்கு வழியில் அமைந்துள்ள தொடருந்து நிலையம் ஆகும். இந்த நிலையத்தில் சென்னை கடற்கரை முதல் வேளச்சேரி வரை செல்லும் தடமும், சென்னை கடற்கரையில் இருந்து தாம்பரம் செல்லும் வழித்தடமும் அமைந்துள்ளது. கடற்கரையை ஒட்டிய இரண்டாவது நிறுத்தம் இது.

ஜார்ஜ் கோட்டையின் நினைவாக, இந்த நிலையத்திற்கு பெயர் சூட்டப்பட்டுள்ளது.



</doc>
<doc id="142145" url="https://ta.wikipedia.org/wiki?curid=142145" title="வசந்தவராளி">
வசந்தவராளி

வசந்தவராளி இராகம் கருநாடக இசையில் பயன்படும் இராகங்களில் ஒன்றாகும். 20வது மேளகர்த்தா இராகமாகிய, "வேத" என்றழைக்கப்படும் 4வது சக்கரத்தின் 2வது மேளமாகிய நடபைரவியின் ஜன்னிய இராகம் ஆகும்.





</doc>
<doc id="142147" url="https://ta.wikipedia.org/wiki?curid=142147" title="வசந்தசிறீ">
வசந்தசிறீ

வசந்தசிறீ கருநாடக இசையில் பயன்படும் இராகங்களில் ஒன்றாகும். இது 23 ஆவது மேளகர்த்தா இராகமாகிய, "வேத" என்றழைக்கப்படும் 4 ஆவது சக்கரத்தின் 5 ஆவது மேளமாகிய கௌரிமனோகரி இராகத்தின் ஜன்னிய இராகம் ஆகும்.

இந்த இராகத்தில் ஷட்ஜம், சதுஸ்ருதி ரிஷபம் (ரி), சாதாரண காந்தாரம் (க), சுத்த மத்திமம் (ம), சதுஸ்ருதி தைவதம் (த), காகலி நிஷாதம் (நி) ஆகிய சுரங்கள் வருகின்றன.




</doc>
<doc id="142151" url="https://ta.wikipedia.org/wiki?curid=142151" title="தாண்டவப்பிரியா">
தாண்டவப்பிரியா

தாண்டவப்பிரியா இராகம் கருநாடக இசையில் பயன்படும் இராகங்களில் ஒன்றாகும். இது 51 ஆவது மேளகர்த்தா இராகமாகிய, "பிரம்ம" என்றழைக்கப்படும் 9 ஆவது சக்கரத்தின் 3 ஆவது மேளமாகிய காமவர்த்தனி இராகத்தின் ஜன்னிய இராகம் ஆகும்.





</doc>
<doc id="142154" url="https://ta.wikipedia.org/wiki?curid=142154" title="பழவேற்காடு">
பழவேற்காடு

பழவேற்காடு () ("Pazhaverkadu") தமிழ்நாட்டின் திருவள்ளூர் மாவட்டத்தில் சென்னை மாநகரத்தில் வடக்கு கடலோரத்தில் அமைந்துள்ள ஓர் வரலாற்றுச் சிறப்பு மிக்க ஊராகும். சென்னையிலிருந்து 60 கிமீ தொலைவிலும் எலவூரிலிருந்து 3 கி.மீ தொலைவிலும் அமைந்துள்ளது. இது பழவேற்காடு ஏரியையும் வங்காள விரிகுடாவையும் பிரிக்கும் ஸ்ரீஹரிகோட்டா தீவில் அமைந்துள்ளது. இங்கு பல அமெரிக்க $ 1 பில்லியன் மதிப்புள்ள மருத்துவ சிறப்பு பொருளாதார மண்டலம் உட்பட பல சிறப்பு பொருளாதார மண்டலங்கள் அமைக்கப்படுவதாலும் பழவேற்காடு முதன்மை பெற்று வருகிறது. இங்கு உள்ள பழவேற்காடு ஏரி பறவைகள் காப்பகம் சுற்றுலா பயணிகளை ஈர்க்கிறது.

விசய நகர மன்னர்களின் துணையுடன் போர்த்துக்கீசியர்கள் 1502ஆம் ஆண்டில் இங்கு ஓர் வணிகப் புறமையத்தை நிறுவினார்கள். பின்னர் இங்கு கோட்டை ஒன்று கட்டிக்கொண்டு இருந்தனர் 1609ஆம் ஆண்டில் ஒல்லாந்தரிடம் தோற்று இந்தக கோட்டையை இழந்தனர். பழவேற்காடு 1609 முதல் 1690 வரை ஒல்லாந்தரிடம் இருந்தது. அதன்பிறகு கோட்டை அடிக்கடி கைமாறியது. இறுதியாக 1825 முதல் பிரித்தானியர்களின் கைவசமானது. இங்குள்ள டச்சு தேவாலயம் பலமுறை சீரமைக்கபட்டும் இன்று அழிபட்ட நிலையில் உள்ளது டச்சுக் கோட்டையும் இடுபாடுகளுடன் உள்ளது. பழைய கலங்கரைவிளக்கத்தை இன்னும் ஏரியின் மறுகரையில் பார்க்கலாம். இங்குள்ள 1622 ஆண்டு கல்லறை தொல்லியல் துறையின் பாதுகாப்பில் உள்ளது.
பழவேற்காடு பழவேற்காடு பறவைகள் காப்பகத்தினுள் அமைந்துள்ளது. அக்டோபர் முதல் மார்ச்சு வரை இங்கு ஆயிரக்கணக்கான புலம்பெயர் பறவைகள் வருகின்றன.


</doc>
<doc id="142162" url="https://ta.wikipedia.org/wiki?curid=142162" title="தமிழ் இசை இலக்கண வரலாறு (நூல்)">
தமிழ் இசை இலக்கண வரலாறு (நூல்)

இசைத் தமிழ் வரலாற்றைப் பற்றி மு. அருணாசலம் எழுதியிருந்ததை இரண்டு தொகுதிகளாக, 
என்று பிரித்து முனைவர் உல. பாலசுப்பிரமணியன் பதிப்பாசிரியாராக இருந்து இரு நூல்கள் வெளியிட்டுள்ளார். இவ்வரிசையில் இது இரண்டாவது நூல்.

இந்த தமிழ் இசை இலக்கண வரலாற்றில் 16 அத்தியாயங்களும் 25 அட்டவணைகளும் உள்ளன. சங்கக் காலம் தொட்டு 20 ஆம் நூற்றாண்டு வரையான காலப்பகுதிகளில் இருந்து வந்துள்ள இசைச் செய்திகளை ஆய்ந்து அவற்றில் இருந்து இலக்கண வரலாற்றை விரிவாகத் தொகுத்துக் கூறியுள்ளார். இன்று கருநாடக இசை என்றும் தமிழ் இசை என்று அறியப்படுவனவற்றின் அடி வேர்களையும் தொடர்புகளையும் ஒழுங்கு முறைகளையும் ஒப்பிட்டும் இணைத்தும் காட்டியுள்ளார்.


</doc>
<doc id="142164" url="https://ta.wikipedia.org/wiki?curid=142164" title="தமிழ் இசை இலக்கிய வரலாறு (நூல்)">
தமிழ் இசை இலக்கிய வரலாறு (நூல்)

இசைத் தமிழ் வரலாற்றைப் பற்றி மு. அருணாசலம் எழுதியிருந்ததை இரண்டு தொகுதிகளாக, 
என்று பிரித்து, முனைவர் உல. பாலசுப்பிரமணியன் பதிப்பாசிரியாராக இருந்து இரு நூல்கள் வெளியிட்டுள்ளார். இவ்வரிசையில் இது முதலாவது நூல்.

இந்த தமிழ் இசை இலக்கிய வரலாற்றில் 17 அத்தியாயங்களும் 8 அட்டவணைகளும் உள்ளன. சங்கக் காலம் தொட்டு 20 ஆம் நூற்றாண்டு வரையான காலப்பகுதிகளில் இருந்து வந்துள்ள இசைச் செய்திகளை ஆய்ந்து அவற்றில் இருந்து தமிழ் இசை இலக்கிய வரலாற்றை விரிவாகத் தொகுத்துக் கூறியுள்ளார். இன்று கருநாடக இசை என்றும் தமிழ் இசை என்று அறியப்படுவனவற்றின் அடி வேர்களையும் தொடர்புகளையும் ஒழுங்கு முறைகளையும் ஒப்பிட்டும் இணைத்தும் காட்டியுள்ளார்.


</doc>
<doc id="142171" url="https://ta.wikipedia.org/wiki?curid=142171" title="வெண்ணொச்சி">
வெண்ணொச்சி

நொச்சியில் (Vitex negundo) வெண்ணொச்சி. கருநொச்சி, நீலநொச்சி, நீர்நொச்சி, மயிலடி நொச்சி ஆகிய வகைகள் உள்ளன. ‘ வெண்ணொச்சி வெள்ளை நிறக் கிளைகளுடன் காணப்படும். இது மரமாக ஆற்றோரங்களில் சுமார் 30 அடி உயரம் வளரக்கூடியது. நொச்சியில் கிளை இல்லாத மார்கள் ஆறு ஏழு அடி உயரங்கூட வளரும். இந்த நொச்சி மார்களை வெட்டிப் படல் கட்டி வீடுகளுக்கு வேலி அமைத்துக்கொள்வர். உறையூரைத் தலைநகராகக் கொண்டு ஆண்ட தித்தன் என்னும் அரசன் காலத்தில் உறையூர் காவற்காட்டில் நொச்சி வளர்ந்திருந்தது. நெடுங்கிள்ளியை நலங்கிள்ளி முற்றுகையிட்டபோது உறையூருக்குக் கோட்டை மதில் இருந்தது. நொச்சிப்பூ நீண்ட கொத்தாக மயிலை நிறத்தில் பூக்கும். இதன் இளமையான மார்களைக் கொண்டு மண் சுமக்க உதவும் தட்டுக்கூடைகள் பின்னிக்கொள்வார்கள். 

வேலியாக இருந்த 'நொச்சி' என்னும் சொல்லை மதிலைக் குறிக்கும் சொல்லாகவும் இலக்கியங்கள் பயன்படுத்திக்கொண்டன. நொச்சிப்பூ சூடி மதிலைத் தாக்கும் போர் நொச்சித்திணை என வகுக்கப்பட்டுள்ளது.
வெண்ணொச்சியானது சிறுமர வகையைச் சார்ந்தது. இது மூன்று அல்லது ஐந்து கூட்டிலைகளைகலாக, ஈட்டி வடிவ இலைகளின் மேல்புறம் பசுமையாகவும், அடிப்பகுதி சற்று வெளுத்தும் காணப்படும். நீலமணி நிறத்தில் நொச்சியின் மலர் இருக்கும்.

இயற்கை மருத்துவத்தில் நொச்சி பயன்படுத்தப்படுகிறது. மூட்டுவலியை, உடலில் ஏற்படும் வீக்கங்களைக் குறைக்க, சருமப் பிரச்சனைகளுக்கு நிவாரணம் அளிக்க உதவுகிறது. குடலில் ஏற்படும் பூச்சிகளையும் புழுக்களையும் அழிக்கவல்லது. மாதவிடாய், கர்ப்பகாலப் பிரச்சனைகள், இயக்குநீர் குறைபாடுகள், சினைப்பை நீர்க்கட்டிகள் போன்றவற்றுக்கு நொச்சியைப் பயன்படுத்துகிறார்கள். நொச்சிச் செடி வளர்ப்பதன் மூலம் நோய்களைப் பரப்பும் கொசுக்களையும் பூச்சிகளையும் தடுக்க முடியும். 


</doc>
<doc id="142172" url="https://ta.wikipedia.org/wiki?curid=142172" title="கருநொச்சி">
கருநொச்சி

நொச்சியில் இரண்டு வகை உண்டு. ஒன்று வெண்ணொச்சி. மற்றொன்று கருநொச்சி ("Vitex Negundo"). வெண்ணொச்சி மரமாக வளரும். கருநொச்சி புதர்ச்செடி, வெண்ணொச்சி ஆற்றோரங்களில் வளரும். கருநொச்சி காடுமேடெல்லாம் வளரும். வெண்ணோச்சி மார்கள் வேலி பின்னவும், தட்டுக்கூடை பின்னவும் பயன்படும். கருநொச்சி மூலிகையாகவும், வயல்களுக்குத் தழையுரமாகவும் பயன்படுத்தப்படும். கருநொச்சியை மாடுகள் மேயும். வெண்ணொச்சியை வெள்ளாடு கூட ஓரிரு வாய்தான் கடிக்கும். கருநொச்சி இலையின் மணம் காரணமாகச் சில பூச்சிகள் இதனை நெருங்குவதில்லை. ஆதலால் தானியப் பாதுகாப்பில் கருநொச்சி இலை பயன்படுகிறது. ஓலைச் சுவடிகளைப் பூச்சிகளிடமிருந்து பாதுகாக்கவும் இதைப் பயன்படுத்தியுள்ளனர்.



</doc>
<doc id="142173" url="https://ta.wikipedia.org/wiki?curid=142173" title="அமுக்கப்பட்ட இயற்கை எரிவளி">
அமுக்கப்பட்ட இயற்கை எரிவளி

அமுக்கப்பட்ட இயற்கை எரிவளி (Compressed Natural Gas, CNG, சி.என்.ஜி) என்பது பெட்ரோல், டீசல், எல்.பி.ஜி போன்றவற்றிற்கு மாற்றாகப் பயன்படுத்தப்படும் புதைபடிவ எரிமங்களுள் ஒன்று. அப்பிற எரிபொருட்களைப் போன்றே அமுக்கப்பட்ட இயற்கை எரிவளியை எரிப்பதன் மூலமும் பசுங்குடில் வளிமங்கள் வெளியாகும் என்றாலும், ஒப்பீட்டளவில் அவை குறைவானவையே என்பதால் சூழல் மாசடைவதைக் குறைக்க உதவும் ஒன்றாகும். அதோடு, இவ்வளி காற்றை விட லேசானது என்பதால், கட்டுப்பாட்டை மீறி வெளியேறினால் விரைவாகக் கலைந்து விடும். பிற நீர்ம எரிபொருட்கள் அவ்வாறன்றி ஆபத்தான விளைவுகளுக்குக் காரணமாக அமையும் வாய்ப்பு இருக்கிறது. மறுசுழற்சிப் பொருட்களின் வழியே உருவாக்கப்படும் உயிரிவளி போன்றவற்றோடும் சி.என்.ஜி வளியைக் கலக்கலாம் என்பதால் சூழலில் இருக்கும் கார்பன் அளவினையும் குறைக்கலாம். 

முதன்மையாக [CH] என்னும் மெத்தேனைக் கொண்ட இயற்கை எரிவளியை அமுக்குவதன் மூலம் சி.என்.ஜி தயாரிக்கப்பட்டுகிறது. இதன் மூலம் வளிமண்டல் அழுத்தத்தில் இருக்கும் கொள்ளளவில் ஒரு விழுக்காடு அளவிற்குக் குறைந்துவிடும். அமுக்கப்பட்ட இயற்கை எரிவளியைத் தேக்கி வைக்கவும் பரவலாக அனுப்பவும் 200-248 பார் அழுத்தம் கொண்ட கடினமான, உருளை அல்லது கோள வடிவக் கலன்களைப் பயன்படுத்துவர். 

பெட்ரோல் மூலம் ஓட்டப்படும் உள்ளெரிப்பு எந்திரம் கொண்ட வாகனங்களை மாற்றுவதன் மூலம் இரண்டு வகையான எரிபொருட்களையும், அதாவது, பெட்ரோல் மற்றும் அமுக்கிய இயற்கை எரிவளி, இரண்டையும் பயன்படுத்த இயலும். ஆசியா/பசிபிக் பகுதியில், குறிப்பாக பாக்கித்தான், இலத்தீன் அமெரிக்கா, ஐரோப்பா, மற்றும் அமெரிக்கா போன்ற நாடுகளில் அதிகரிக்கும் பெட்ரோல் விலையின் காரணமாக அமுக்கிய இயற்கை எரிவளியின் பயன்பாடு அதிகரித்து வருகிறது.


</doc>
<doc id="142183" url="https://ta.wikipedia.org/wiki?curid=142183" title="மூவருலா">
மூவருலா

மூவருலா தமிழ் சிற்றிலக்கிய நூல்களில் ஒன்று. உலா சிற்றிலக்கிய வகையைச் சேர்ந்தது. ஒட்டக்கூத்தரால் பாடப்பட்டது. விக்கிரம சோழன், அவனது மகன் இரண்டாம் குலோத்துங்க சோழன், பேரன் இரண்டாம் இராஜராஜ சோழன் ஆகிய மூவரையும் புகழ்ந்து பாடியது. (எனவே மூவருலா எனப்படுகிறது). இம்மூவரையும் பற்றி முறையே 342, 387, 391 பாக்கள் இந்நூலில் உள்ளன. இவை அனைத்தும் கண்ணி வகையைச் சேர்ந்தவை (கலிவெண்பாவில் ஒரே எதுகை வருபவை). சோழர் குலச்சிறப்பு, அரசர் பெருமை, பள்ளி எழுதல்,
அழகு செய்தல், யானையின் மீது அமர்தல், உடன் வருவோர், அவர்கள் கூற்று, ஏழுவகைப் பருவ மகளிரின் அழகு, உணர்ச்சிகள், விளையாட்டுகள், காமுறுதல், பேசுதல் போன்ற செய்திகள் இந்நூலில் கூறப்பட்டுள்ளன. இந்நூலின் பகுதிகளான மூன்று உலாக்களும் தனி நூல்களாகவும் கருதப்படுகின்றன.

இந்த உலாக்களின் பாட்டுடைத் தலைவர்களின் ஆட்சிக்காலம்.





</doc>
<doc id="142191" url="https://ta.wikipedia.org/wiki?curid=142191" title="முனைக்காடு விவேகானந்தா வித்தியாலயம்">
முனைக்காடு விவேகானந்தா வித்தியாலயம்

முனைக்காடு விவேகானந்தா வித்தியாலயம் இலங்கையின் கிழக்கு மாகாணத்தில் மட்டக்களப்பு மாவட்டத்தில் முனைக்காடு என்னும் ஊரில் அமைந்துள்ள பாடசாலை ஆகும். மண்முனை தென்மெற்கு கோட்டத்தில் உள்ள 18 பாடசாலைகளில் மாணவர் எண்ணிக்கை அதிகமுள்ளதாகவும் மட்டக்களப்பு மேற்கு கல்வி வலய நிர்வகத்திற்குட்பட்ட தரம் 1சி பாடசாலையாகவும் இது விளங்குகின்றது.


</doc>
<doc id="142193" url="https://ta.wikipedia.org/wiki?curid=142193" title="ஆக்ரா மாவட்டம்">
ஆக்ரா மாவட்டம்

ஆக்ரா மாவட்டம் (, ) இந்தியாவின் உத்தரப்பிரதேச மாநிலத்திலுள்ள 70 மாவட்டங்களில் ஒன்று. வரலாற்றுச் சிறப்புமிக்க ஆக்ரா இம்மாவட்டத்தின் தலைநகரம். மேலும் இம்மாவட்டம் ஆக்ரா பிரிவின் ஒரு பகுதியாகும்.
ஆக்ரா மாவட்டத்தின் எல்லையாக வடக்கில் மதுரா மாவட்டமும், தெற்கில் ராஜஸ்தான் மாநிலத்தின் தோல்பூர் மாவட்டமும், கிழக்கே பிரோசாபாத் மாவட்டமும், மேற்கே ராஜஸ்தானின் பரத்பூர் மாவட்டமும் அமைந்துள்ளன. ஆக்ரா மாவட்டத்தின் பரப்பு 4027 கிமீ².
2011 ஆம் ஆண்டு மக்கட்தொகை கணக்கெடுப்பின் படி ஆக்ரா மாவட்டத்தின் மொத்த மக்கட்தொகை 4,380,793. இது தோராயமாக மல்தோவா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 41வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் ஆக்ரா மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 21%. ஆக்ரா மாவட்டத்தின் பாலின விகிதப்படி 1000 ஆண்களுக்கு 859 பெண்கள் உள்ளனர். மேலும் ஆக்ரா மாவட்ட மக்களின் கல்வியறிவு விகிதம் 69.44%.


</doc>
<doc id="142194" url="https://ta.wikipedia.org/wiki?curid=142194" title="பழனியப்பா வித்தியாலயம்">
பழனியப்பா வித்தியாலயம்

பழனியப்பா வித்தியாலயம் என்பது தேனி மாவட்டம், பழனிசெட்டிபட்டி எனும் ஊரில் அமைந்துள்ள ஒரு தமிழ்நாடு அரசு உதவி பெறும் பள்ளிகளில் ஒன்றாகும். இத்தொடக்கப் பள்ளி,பழனிசெட்டிபட்டியிலுள்ள “பழனியப்பா பாசன பரிபாலன சபை” எனும் நிர்வாகத்தின் கீழ் இயங்கிக் கொண்டிருக்கிறது. தேனி மாவட்டத் தொடக்கக் கல்வி அலுவலகத்தின் கட்டுப்பாடுகளின் கீழ் செயல்படும் இப்பள்ளியில் ஒன்று முதல் ஐந்தாம் வகுப்பு வரை இருபாலர்களும் படித்து வருகின்றனர். 


</doc>
<doc id="142196" url="https://ta.wikipedia.org/wiki?curid=142196" title="மின் பற்றாக்குறை">
மின் பற்றாக்குறை

மின் பற்றாக்குறை என்பது மின் பயன்பாட்டிலுள்ள இடங்களுக்குத் தேவையான மின்சாரத்தை வழங்க இயலாமையைக் குறிக்கிறது. இப்பற்றாக்குறை மின் பயன்பாடுகள் அதிகரித்து விட்ட நிலையில், பயன்பாட்டிற்குத் தேவையான மின் உற்பத்தியை அதிகரிக்க முடியாத போது ஏற்படுகிறது. இப்பற்றாக்குறையை சரி செய்ய மின் பயன்பாட்டாளர்களுக்கு அளிக்கப்படும் மின் அளவைக் குறைக்க வேண்டிய நிலையில் தேவைக்கேற்ப மின்சார நிறுத்தம் அல்லது மின் வெட்டு ஏற்படுத்தப்படுகிறது. இந்த மின்வெட்டின் போது குறிப்பிட்ட நேரம் மின்சாரம் பயன்பாட்டாளர்களுக்கு வழங்கப்படாமல் நிறுத்தி வைக்கப்பட்டிருக்கும்.



</doc>
<doc id="142197" url="https://ta.wikipedia.org/wiki?curid=142197" title="கந்தசாமிக் கண்டர் கல்லூரி">
கந்தசாமிக் கண்டர் கல்லூரி

கந்தசுவாமிக் கண்டர் கல்லூரி ("Kandasami Kandar's College"), தமிழ் நாட்டிலுள்ள நாமக்கல் மாவட்டத்தில் பரமத்தி வேலூர் என்னும் பகுதியில் செயல்பட்டுவருகிறது. சங்கர கந்தசுவாமி என்பவரின் கல்விக்கொடையை போற்றும் வகையில் இக்கல்லூரிக்கு இப்பெயர் வழங்கப்பட்டுள்ளது. பெரியார் பல்கலைக்கழகத்துடன் இணைக்கப்பட்டுள்ளது.


</doc>
<doc id="142201" url="https://ta.wikipedia.org/wiki?curid=142201" title="குரவை, துணங்கை, தழூஉ - ஆட்டங்கள்">
குரவை, துணங்கை, தழூஉ - ஆட்டங்கள்

குரவை, துணங்கை, தழூஉ – ஆட்டங்கள் பழங்கால மகிழ்ச்சி விளையாட்டுகளில் குறிப்பிடத்தக்கவை. 

இவை வேலை செய்த களைப்பு போக இரவில் ஆடப்படும். ஆண்களும் பெண்களும் சேர்ந்து ஆடுவர். ஆடும் பாங்கை நோக்கும்போது இவை தனித்தனி ஆட்டங்கள் என்றாலும் ஒன்றோடொன்று பின்னிப் பிணைந்து கிடப்பவை. 





</doc>
<doc id="142205" url="https://ta.wikipedia.org/wiki?curid=142205" title="ஆலிவர்! (திரைப்படம்)">
ஆலிவர்! (திரைப்படம்)

ஆலிவர்! ("Oliver!") 1968 இல் வெளியான பிரித்தானிய இசைத் திரைப்படமாகும். ஜான் வோல்ப் ஆல் தயாரிக்கப்பட்டு கரோல் ரீட் ஆல் இயக்கப்பட்டது. இத்திரைப்படம் 11 அகாதமி விருதுகளுக்கு பரிந்துரை செய்யப்பட்டது. சிறந்த திரைப்படத்திற்கான அகாதமி விருதையும் சேர்த்து ஆறு அகாதமி விருதுகளை வென்றது .



</doc>
<doc id="142208" url="https://ta.wikipedia.org/wiki?curid=142208" title="ஆந்திரப் பிரதேச மாவட்டங்களின் பட்டியல்">
ஆந்திரப் பிரதேச மாவட்டங்களின் பட்டியல்

ஆந்திரப் பிரதேச மாநிலத்தில் உள்ள 13 மாவட்டங்களும் கீழே குறிப்பிடப்பட்டுள்ளன



</doc>
<doc id="142226" url="https://ta.wikipedia.org/wiki?curid=142226" title="மின்சார நிறுத்தம்">
மின்சார நிறுத்தம்

மின்சார நிறுத்தம் ("power outage") என்பது மின்சாரம் வழங்கும் அமைப்புகளால் மின்மாற்றிகள் அல்லது மின் பாதைகளில் பணிகளைச் செய்வதற்காக அந்த மின்சாரப் பயன்பாட்டிலுள்ள இடங்களுக்கு குறிப்பிட்ட நேரங்களில் மின்சாரம் வழங்காமல் இருப்பதைக் குறிப்பிடுகிறது. சில வேளைகளில் மின் பற்றாக்குறை போன்ற சில காரணங்களினாலும் மின்சாரம் நிறுத்தம் செய்யப்படுகிறது. பற்றாக்குறை காரணமாகச் செய்யப்படும் மின்சார நிறுத்தம் மின்வெட்டு என்று குறிப்பிடப்படுகிறது.


</doc>
<doc id="142227" url="https://ta.wikipedia.org/wiki?curid=142227" title="பிரோசாபாத் மாவட்டம்">
பிரோசாபாத் மாவட்டம்

பிரோசாபாத் மாவட்டம் (, )இந்தியாவின், உத்தரபிரதேச மாநிலத்தின் மேற்கு மாவட்டங்களில் ஒன்று. பிரோசாபாத் நகரம் இம்மாவட்டத்தின் தலைநகரம். மேலும் இம்மாவட்டம் ஆக்ரா பிரிவில் அமைந்துள்ளது.
2011 ஆம் ஆண்டு மக்கட்தொகை கணக்கெடுப்பின் படி பிரோசாபாத் மாவட்டத்தின் மொத்த மக்கட்தொகை 2,496,761. இது தோராயமாக குவைத் நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 173வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் பிரோசாபாத் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 21.62%. பிரோசாபாத் மாவட்டத்தின் பாலின விகிதப்படி 1000 ஆண்களுக்கு 867 பெண்கள் உள்ளனர். மேலும் பிரோசாபாத் மாவட்ட மக்களின் கல்வியறிவு விகிதம் 74.6%.


</doc>
<doc id="142228" url="https://ta.wikipedia.org/wiki?curid=142228" title="கிருட்டிணகிரி அருங்காட்சியகம்">
கிருட்டிணகிரி அருங்காட்சியகம்

கிருட்டிணகிரி அருங்காட்சியகம் தமிழ்நாட்டின் கிருட்டிணகிரி மாநகரின் காந்தி சாலையில் 1993 ஆம் ஆண்டிலிருந்து செயல்பட்டு வருகிறது. இவ்வருங்காட்சியகம், தமிழக அரசின் தொல்லியல் துறையின் கீழ் இயங்கி வருகிறது. இந்த அருங்காட்சியகம் ஒரு காப்பாட்சியரால் நிருவகிக்கப்பெறுகின்றது.

கிருட்டிணகிரி தமிழக மாவட்டங்களில் ஒன்றாகும். 1965-க்கு முன்னர் இம்மாவட்டம் ஒருங்கிணைந்த சேலம் மாவட்டத்தின் ஒரு பகுதியாக, தற்போதைய சேலம், நாமக்கல்,தருமபுரி மற்றும் கிருஷ்ணகிரி ஆகியவற்றுடன் இருந்தது. கிருட்டிணகிரி மாவட்டத்தைச் சார்ந்த அரிய பொருட்கள் இங்கு காட்சிப்படுத்தப்பெற்றுள்ளன.

இந்த அருங்காட்சியகத்தில், நடுகல் (வீரக்கல்),பதப்படுத்தப்பட்ட விலங்குகள், பறவைகள்,கல்வெட்டுகள், கல் சிலைகள், மரப் படிமங்கள்,உலர் தாவரங்கள், மூலிகைப்பொருட்கள், கூத்துக் கலைப்பொருட்கள்,பனையோலைகள்,அருங்காட்சியக வெளியீடுகள், உலோகப் படிம ஒளிப்படங்கள், கலைப்பொருட்கள், தொல் தமிழர்கள் பயன்படுத்தியப் பொருட்கள், முதுமக்கள் பானைகள், சுடுமண் படிமங்கள், இருளர் பொருட்கள், மாந்தர் உடல் மாதிரிகள், கல் வகைகள், தொல்லுயிரிப் படிமங்கள், கனிமங்கள் ஆகியன உள்ளன.



</doc>
<doc id="142229" url="https://ta.wikipedia.org/wiki?curid=142229" title="மதுரா மாவட்டம்">
மதுரா மாவட்டம்

மதுரா மாவட்டம் (, ) இந்தியாவின் உத்தரப்பிரதேச மாநிலத்தின் ஒரு மாவட்டம். வரலாற்றுச் சிறப்புமிக்க மதுரா இம்மாவட்டத்தின் தலைநகரம் ஆகும்.
இம்மாவட்டத்தின் எல்லையாக வடகிழக்கில் அலிகார்ஹ் மாவட்டமும், தென்கிழக்கில் ஹத்ராஸ் மாவட்டமும், தெற்கில் ஆக்ரா மாவட்டமும், மேற்கில் ராஜஸ்தான் மாநிலமும், வடமேற்கில் ஹரியானா மாநிலமும் அமைந்துள்ளன. இம்மாவட்டம் ஆக்ரா பிரிவின் ஒரு பகுதியாகும்.
2011 ஆம் ஆண்டு மக்கட்தொகை கணக்கெடுப்பின் படி மதுரா மாவட்டத்தின் மொத்த மக்கட்தொகை 2,541,894. இது தோராயமாக குவைத் நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 167வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் மதுரா மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 22.53%. மதுரா மாவட்டத்தின் பாலின விகிதப்படி 1000 ஆண்களுக்கு 858 பெண்கள் உள்ளனர். மேலும் மதுரா மாவட்ட மக்களின் கல்வியறிவு விகிதம் 72.65%.



</doc>
<doc id="142233" url="https://ta.wikipedia.org/wiki?curid=142233" title="கோபிநாத் (நிகழ்ச்சித் தொகுப்பாளர்)">
கோபிநாத் (நிகழ்ச்சித் தொகுப்பாளர்)

கோபிநாத் விஜய் தொலைக்காட்சியில் நிகழ்ச்சி தொகுப்பாளராகவும், தனியார் பண்பலை ஒன்றில் வானொலி நிகழ்ச்சி தொகுப்பாளராகவும் பணியாற்றுகிறார். இவர் அறந்தாங்கியில் பிறந்தவர். தற்போது சென்னையில் வசித்து வருகிறார். தமிழ் நிகழ்ச்சி தொகுப்பாளர்களில் தன்னுடைய தமிழ் மொழிநடைக்காகவும், தனிப்பாங்கிற்காகவும்(style) இவர் மிகவும் அறியப்படுகிறார். இவர் தொகுத்து வழங்கும் சில முக்கியமான நிகழ்ச்சிகள்:
தற்போது ஒரு எழுத்தாளராகவும் பரிணமித்து வருகிறார்.
இவர் எழுதியுள்ள புத்தகங்கள்:



</doc>
<doc id="142237" url="https://ta.wikipedia.org/wiki?curid=142237" title="சி. கே. ரங்கநாதன்">
சி. கே. ரங்கநாதன்

சி. கே. ரங்கநாதன் தமிழ்நாட்டைச் சேர்ந்த முதல் தலைமுறை தொழில் முனைவோர்களில் ("entrepreneur") மிக முக்கியமானவர் ஆவார். கெவின்கேர் ("CavinCare") என்பது இவரால் தொடங்கபட்ட ஒரு 'அதிகமாக உபயோகிக்கப்படும் நுகர்பொருள் (FMCG)' நிறுவனம் ஆகும். தற்போது இவர் இதன் முதன்மை செயல் அதிகாரியாகவும் உள்ளார். இவர் கடலூரைச் சேர்ந்தவர். மிகச்சிறிய அளவில் ஆரம்பித்த கேவின்கேர் தற்போது மிகப்பெரிய நிறுவனங்களான ஹிந்துஸ்தான் யுனிலிவர், புரோக்டர் & கேம்பிள் போன்ற நிறுவனங்களுக்கு முக்கிய போட்டி நிறுவனமாக விளங்குகிறது. 


இன்று பரவலாக உபயோகிக்கப்படும் சாஷெ(sachet), முதன்முதலில் கெவின்கேரால் அறிமுகப்படுத்தப்பட்டது.


</doc>
<doc id="142238" url="https://ta.wikipedia.org/wiki?curid=142238" title="ஆர். ஜி. சந்திரமோகன்">
ஆர். ஜி. சந்திரமோகன்

ஆர். ஜி. சந்திரமோகன் தமிழ்நாட்டைச் சேர்ந்த முதல் தலைமுறை தொழில் முனைவோர்களில் ("entrepreneur") முக்கியமான ஒருவர் ஆவார். பால் மற்றும் தாவர பொருள் தயாரிப்பு நிறுவனமான ஹட்சன் நிறுவனத்தை நிறுவியவர். இந்நிறுவனத்தின் முக்கிய வணிகப்பொருட்கள் ஆரோக்யா பால், அருண் ஐஸ்க்ரீம், கோமாதா பால், ஹட்சன் நெய் போன்றவை ஆகும். 

சந்திரமோகன் சிவகாசிக்கு அருகில் உள்ள திருத்தங்கல் என்கிற ஊரில் நாடார் சமூகத்தில் பிறந்தார். தன் குடும்பத்தை கவனிப்பதற்காக தன் இளவயதிலேயே கல்வியை இடையில் விட்டுவிட்டார். 1970-ல் தன் குடும்ப சொத்துக்கள் சிலவற்றை விற்று, அதன்மூலம் கிடைத்த ரூபாய் 13,000-தில் ஆர். ஜி. சந்திரமோகன் அன் கோ., என்ற நிறுவனத்தை நிறுவினார். 1986-ல் இது 'ஹட்சன் விவசாய பொருட்கள் தயாரிப்பு நிறுவனம்' (ஆங்கிலம்: Hutsun Agro Products Ltd) என்று பெயர் மாற்றி நிறுவப்பட்டது. 2002-லிருதந்து இவரது மகன் சத்யன் இந்நிறுவனத்தின் செயற்குழு இயக்குனராக இருக்கிறார். 

இனி எல்லாம் ஜெயமே - சுயமுன்னேற்ற நூல்.

ஹட்சனின் அதிகாரப்பூர்வ இணையதளம்


</doc>
<doc id="142244" url="https://ta.wikipedia.org/wiki?curid=142244" title="சூர்ணால் டி சவான்">
சூர்ணால் டி சவான்

சூர்ணால் டி சவான் (Journal des sçavans) (பின்னர் Journal des savants ), என்னும் பிரான்சிய மொழி ஆய்விதழே, அறிவியல் ஆய்விதழ்களின் முன்னோடி. இதனை இடெனி டி சாலோ(Denis de Sallo) என்பவர் பாரிசில் தொடங்கினார். இதுவே ஐரோப்பாவில் இருந்து வெளியான முதல் மேற்கல்விய ஆய்விதழ் (academic journal), ஆனால் முற்காலத்தில், இதில் வெளியானவற்றில் சில பகுதிகள், ஆய்வு பற்றியவை அல்ல. பரவலாக அறியப்பட்டவர்களின் இறப்புச் செய்திகள், சர்ச்சுகளின் வரலாற்றுச் செய்திகள், சில சட்ட அறிக்கைகள் முதலியனவும் வெளியிடப்பட்டன. முதல் இதழ் 12 பக்க நால்மடிப்புத் தாளால் (quarto) ஆன "துண்டு வெளியீடு" (pamplet) on Monday, 5 January 1665.. இந்த பிரான்சிய ஆய்விதழ் வெளியான இரண்டு மாதங்களில் கழித்து இங்கிலாந்தில் இருந்து "பிலசாபிக்கல் மாகசீன் ஆவ் த ராயல் சொசையிட்டி" (Philosophical Transactions of the Royal Society) என்னும் ஆங்கிலமொழி ஆய்விதழ், மார்ச்சு 6, 1665 இல் வெளியிடப்பட்டது என்பது குறிப்பிடத்தக்கது

இந்தப் பிரான்சிய ஆய்விதழின் வெளியீடு, 127 ஆண்டுகள் கழித்து,பிரான்சியப் புரட்சி (பிரெஞ்சுப் புரட்சி) நடந்த பொழுது, 1792 இல்,நிறுத்தப்பட்டது. மீண்டும் இவ்விதழ் 1797 இல். ஏறத்தாழ அதே போல ஒலிக்கும், ஆனால் வேறு எழுத்துக்கூட்டலோடு, "Journal des savants" என்னும் பெயரில் வெளி வந்தது என்றாலும், மீண்டும் 1816 வரை சீரான கால இடைவெளியுடன் வெளியிடப்பெறவில்லை. இவ்விதழ் பெரும்பாலும் இலக்கிய இதழாக மாறிப்போனது, பிற்காலங்களில் இது தாக்கம் மிக்க அறிவியல் முன்னிலை ஆய்வுகளைத் தாங்கிவரும் ஆய்விதழாக இருக்கவில்லை.




</doc>
<doc id="142246" url="https://ta.wikipedia.org/wiki?curid=142246" title="அரச கழகத்தின் மெய்யியல் இதழ்">
அரச கழகத்தின் மெய்யியல் இதழ்

அரச கழகத்தின் மெய்யியல் இதழ் ("Philosophical Transactions of the Royal Society", பிலசாபிக்கல் மாகசீன் ஆவ் த ராயல் சொசையிட்டி) ("ஃபில். டிரான்சு.", "Phil. Trans.") என்பது இலண்டனின் அரச கழகம் (வேந்தியக் குமுகாயம்) என்னும் அமைப்பு ஆங்கில மொழியில் வெளியிடும் ஓர் அறிவியல் ஆய்விதழ். இது 1665 இல் நிறுவப்பட்டது. அறிவியலுக்காகவே தொடங்கப்பட்டு இன்றும் தொடர்ந்து வெளிவரும் ஆங்கில மொழி முதல் அறிவியல் ஆய்விதழ் இது. இரண்டு மாதங்களுக்கு முன்னராகத் தொடங்கப்பெற்ற பிரான்சிய மொழி அறிவியல் ஆய்விதழ் "சூர்ணால் டி சவான்" உலகின் முதல் அறிவியல் ஆய்விதழ் என்றாலும், அதில் அறிவியல் சாராத சில பகுதிகளும் இருப்பதைக் குறிப்பிடுவர் சிலர்.. இந்த ஆங்கில ஆய்விதழில் பயன்படும் "பிலசாபிக்கல்" ("philosophical") என்னும் சொல், அறிவியல் துறையை அன்று குறிப்பிட்ட "இயற்கை மெய்யியல்" (natural philosophy) என்னும் சொல்லில் இருந்து பிறந்ததாகும். இது இன்று ஆங்கிலத்தில் "சயன்சு" (science) (தமிழில் அறிவியல்) என்று பரவலாகவும் பொதுவாகவும் அறியப்படுகின்றது. சில நேரங்களில் "natural science" (இயற்கை அறிவியல்) என்றும் அழைக்கப்பெறுகின்றது.

பிலசாபிக்கல் மாகசீனின் முதல் இதழ் மார்ச்சு 6, 1665 இல், இலண்டன் வேந்தியக் குமுகாயத்தின் (The Royal Society of London) முதல் செயலாளர் என்றி ஓல்டன்பர்கு (Henry Oldenburg) என்பாரால் திருத்தங்கள் பார்த்து வெளியிடப்பெற்றது. இவ் வெளியீடு இலண்டன் வேந்தியக் குமுகாயம் (த ராயல் சொசையிட்டி ஆவ் லண்டன்) தொடங்கப்பெற்று ஆறு ஆண்டுகள் கழித்து வெளிவந்தது. ஓல்டன்பர்கு, தன் சொந்தப் பணத்தில்தான் இவ் ஆய்விதழை வெளியிட்டார், ஆனால் வேந்தியக் குமுகாயக் குழுவினரின் ஒப்புதலோடு, இதில் இருந்து வரும் இலாப வருமானத்தை தான் வைத்துக்கொள்ளுமாறு ஏற்பாடு செய்திருந்தார். ஆனால் ஓல்டன்பர்கு காலத்தில் இந்த ஆய்விதழில் வெளியீட்டின் வழி வரும் பண ஈட்டம் பெரும் இழப்பை அடைந்தது நூற்றாண்டுகள் காலப்போக்கில் பெரும் தாக்கம் பெற்ற அறிவியல் கண்டுபிடிப்புகள் இந்த பிலசாபிக்கல் மாகசீனில் வெளியாயின. புகழ்பெற்ற கட்டுரையாளர்கள் வரிசையில் ஐசாக் நியூட்டன், சேம்சு கிளார்க்கு மாக்சுவெல், மைக்கேல் பாரடே, சார்லசு டார்வின் போன்றவர்கள் அடங்குவர். நியூட்டனின் முதல் ஆய்வுக்கட்டுரையை 1672 இல் பிலசாபிக்கல் மாகசீன் வெளியிட்டது; இவ் ஆய்வுத்தாள் "ஒளி, நிறங்கள் பற்றிய புதிய கொள்கை" என்னும் பொருளில் "New Theory about Light and Colours" என்று பெயரிடப்பட்டிருந்தது . இதுவே நியூட்டனின் பொதுவெளியில் தொடங்கிய அறிவியல் வாழ்க்கை என்பர். இவ் ஆய்விதழின் பொறுப்பாசிரியராக சில நேரங்களில் பலர் கூட்டாக இயங்கியும் உள்ளனர்; இவர்களுள் வில்லியம் முசுகிரேவ் (William Musgrave) (இதழ்கள் 167 to 178), இராபர்ட்டு பிளாட்டு (Robert Plot) (இதழ்கள் 144 to 178) ஆகியோரைக் குறிப்பிடலாம்

இவ் ஆய்விதழ் 1887 இல் விரிவாக்கப்பெற்று இரண்டு தனி இதழ்களாக வெளிவரத் தொடங்கியது. இவை (1) பிசிக்கல் சயன்சு (இயற்பியல், கணித, பொறியியல் அறிவியற்துறைகள்)("Philosophical Transactions of the Royal Society A: Physical, Mathematical and Engineering Sciences") என்றும், மற்றது (2) உயிரியல் அறிவியற்துறைகள் ("Philosophical Transactions of the Royal Society B: Biological Sciences") என்றும் பிரிக்கப்பட்டு வெளிவருகின்றன. இவ்விரண்டு ஆய்விதழ்களும் வேந்தியக் குமுகாயத்தின் (ராயல் சொசையிட்டியின்) கூட்டங்களுக்கு ஏற்ப சிறப்புத் தலைப்புகளில் கட்டுரைகள் வெளியிடுகின்றன. இவை பெரும்பாலும், வேந்தியக் குமுகாயத்தின் உறவின ஆய்விதழ்களாகிய "புரசீடிங்குங்சு ஆவ் த ராயல் சொசையிட்டி" (Proceedings of the Royal Society), "பயாலச்சியி லெட்டர்சு" (Biology Letters), "செர்ணல் ஆவ் த ராயல் சொசையிட்டி இண்டர்ஃபேசு" (Journal of the Royal Society Interface) முதலானவை ஆகும். .



</doc>
<doc id="142260" url="https://ta.wikipedia.org/wiki?curid=142260" title="திண்டல் முருகன் கோயில்">
திண்டல் முருகன் கோயில்

திண்டல் முருகன் கோயில் என்னும் அருள்மிகு வேலாயுதசாமி திருக்கோயில், திண்டல், ஈரோட்டில் இருந்து பெருந்துறை செல்லும் வழியில் எட்டு கி.மீ., தொலைவில் திண்டல் மலை மீது 60 மீட்டர் உயரத்தில் மரங்கள் நிறைந்து காணப்படும் திருத்தலம். அருணகிரிநாதரால் பாடல் பெற்ற 178 தலங்களில், திண்டல்மலை வேலாயுத சுவாமி கோயிலும் ஒன்று.

கொங்கு நாட்டு ஆலய அமைப்பில் தனிப்பட்ட ஓர் அமைப்பு தீபஸ்தம்பத்தைக் கோயில் வெளியே நிறுத்திக் கட்டுவதாகும். திண்டல் மலையில் இதுபோன்ற தீபஸ்தம்பம் அமைக்கப்பட்டுள்ளது சிறப்பு. இதில் கார்த்திகை தீபத்தன்று திருவிளக்கு ஏற்றி பக்தர்கள் ஜோதி வழிபாடு நடத்தி வருகின்றனர். தீபஸ்தம்பத்தின் நான்கு புறத்திலும் சமய தொடர்பான சிற்பங்கள் செதுக்கப்பட்டுள்ளது. கந்தசஷ்டி விழா இங்கு சிறப்பாக நடைபெறும்.

இக்கோயிலின் மூலவர், குழந்தை வேலாயுத சுவாமி, குமார வேலாயுத சுவாமி என்ற பெயர்களால் அழைக்கப்படுகிறார். இங்கு அமைந்துள்ள இடும்பனாருக்கு ஒரு சிறப்பு உள்ளது. பூந்துறை நாட்டில் பெரும் பஞ்சம் ஏற்பட்ட போது வேளாளர்கள் ஒன்று கூடி இடும்பக் குமரனை வேண்டி அவர் மூலம் நாட்டில் மழை பெய்ய வேண்டிக் கொண்டனர். வேண்டுதலுக்கு பின் மழை பெய்து வளம் ஏற்பட்டது என்ற வரலாறு உண்டு. இங்குள்ள மக்கள் தங்களது வேண்டுகோளை இடும்பன் மூலம் தெரிவித்து முருகனின் அருளை பெற்று வருவது இன்றளவும் நடைமுறையில் உள்ளது.

மாதம்தோறும் கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, பங்குனி உத்திரம் ஆகிய விழா நாட்களில் உற்சவங்கள் நடக்கிறது

கொங்கு நாட்டு ஆலய அமைப்பில் தனிப்பட்ட ஓர் அமைப்பு தீபஸ்தம்பத்தைக் கோயில் வெளியே நிறுத்திக் கட்டுவதாகும். திண்டல் மலையில் இதுபோன்ற தீபஸ்தம்பம் அமைக்கப்பட்டுள்ளது சிறப்பு. முதலில் காணப்படும் அரச மரத்து விநாயகர் நாகர் படை சூழ அமர்ந்துள்ளார். அடுத்ததாக இரண்டு நாகர் சிற்பங்களுடன் சித்தி விநாயகர் பக்தர்களுக்கு அருள்பாலிக்கிறார்.

காலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.

செவ்வாய், வெள்ளிக்கிழமைகளில் திண்டல் வேலாயுதசாமி கோயிலுக்கு வந்து வழிபடும் பக்தர்கள் எலுமிச்சை பழத்தை முருகனின் காலடியில் வைத்து வேண்டிக் கொள்கின்றனர். இதனால் எண்ணிய எண்ணங்களை எண்ணியபடியே வேலாயுதசாமி நிறைவேற்றுகிறார். புதிய வாகனங்கள் வாங்குவோர் திண்டல் மலைக்கு சென்று வேலாயுதசாமி கோயிலில் சிறப்பு பூசை செய்கின்றனர்.

வேண்டுதல் நிறைவேறியதும் முருகனுக்கு திருமுழுக்கு செய்தும், புது ஆடை அணிவித்தும் நேர்த்திக்கடன் நிறைவேற்றுகின்றனர்.

நெடுஞ்சாலையின் தொடக்கத்தில் அழகிய நுழைவாயிலும், ஓங்கி உயர்ந்த வளைவின் முகப்பில் விநாயகர், சுப்பிரமணியர், வள்ளி தெய்வானை, மயில்வாகனம், சிவன், பார்வதி, சரஸ்வதி, லட்சுமி ஆகியோர் பக்தர்களை வரவேற்கின்றனர். முதலில் காணப்படும் அரச மரத்து விநாயகர் நாகர் படை சூழ அமர்ந்துள்ளார். மெய்யறிவிற்கு எடுத்துக்காட்டாக விளங்கும் அரச மரத்தடியில் அமர்ந்திருக்கும் விநாயகரை வழிபட்டு செல்லும் பக்தர்களின் குறைகள் தீர்கிறது.

அடுத்ததாக இரண்டு நாகர் சிற்பங்களுடன் சித்தி விநாயகர் பக்தர்களுக்கு அருள்பாலிக்கிறார். முன்மண்டப முகப்பில் வேலாயுதசாமி சிலை அமையப்பெற்றுள்ளது. அங்கிருந்து தொடங்கும் படிகளை கடந்தால் இடும்பன் கோயிலை அடையலாம். காண்போரை மெய்சிலிர்க்க வைக்கும் வேலாயுதசாமி கருவறையில் குடிகொண்டு பக்தர்களின் குறைகளை போக்குகிறார்.

மலைமகள் மகனாக, மாற்றார் கூற்றாக வேல் தாங்கி வேலாயுதசாமி உள்ளார். தீராவினை தீர்க்கும் வேலுடன் காட்சி தரும் திண்டல்மலை முருகனை வழிபடுவோர் எல்லாம் தெளிவடைகின்றனர்.கருவறையின் வடமேற்கு பகுதி மலைச்சரிவில் சற்று தாழ்வான பகுதியில் தன்னாசி குகை உள்ளது. இதில் சமய பெரியார்களான சன்னியாசிகள் வாழ்ந்த சிறப்பு பெற்றது. இந்த தன்னாசி குகையில் கார்த்திகை தீபத்தன்று மட்டும் சிறப்பு பூஜைகள் நடக்கிறது. மலையின் வடகிழக்கு பகுதியில் உள்ள அழகிய இயற்கைச்சுனையில் வற்றா நீரூற்று ஆண்டவனின் அபிஷேகத்திற்கும், பக்தர்களின் தாகம் தீர்க்கவும் பயன்படுகிறது.

ஒரு நாளைக்கு மூன்றுகாலப் பூசை நடக்கிறது. காலை 7 மணிக்கு காலை சந்தி பூசையும், 12 மணிக்கு உச்சிக்கால பூசையும், மாலை 6 மணிக்கு சாயரட்சை பூசையும் நடக்கிறது. காலை 6 மணி, பகல் 11 மணி, மாலை 5 மணியளவில் அபிடேக ஆராதனை நடக்கிறது.

அருள்மிகு வேலாயுத சுவாமி திருக்கோயில், திண்டல் மலை - 638 009. ஈரோடு மாவட்டம்.



</doc>
<doc id="142262" url="https://ta.wikipedia.org/wiki?curid=142262" title="பீகார் பஞ்சம், 1873–1874">
பீகார் பஞ்சம், 1873–1874

பீகார் பஞ்சம், 1873–1874 ("Bihar famine of 1873–1874") அல்லது வங்காளப் பஞ்சம், 1873–1874 ("Bengal famine of 1873–1874") என்பது பிரித்தானிய இந்தியாவின் பீகார், வங்காளம் வடமேற்கு மாகாணங்கள் மற்றும் அவாத் ஆகிய பகுதிகளை 1873-74 காலகட்டத்தில் தாக்கிய ஒரு பஞ்சம். ஏறத்தாழ 1,40,000 ச.கிமீ பரப்பளவுள்ள நிலப்பகுதியும் 2.15 கோடி மக்களும் இதனால் பாதிக்கப்பட்டனர். வங்காளத்தின் துணை ஆளுனர் சர் ரிச்சர்ட் டெம்பிள் தலைமையில் நடைபெற்ற காலனிய அரசின் நிவாரணப் பணிகள் இப்பஞ்சத்தை வெற்றிகரமாக எதிர்கொண்டு சமாளித்தன. இப்பஞ்சத்தினால் குறிப்பிடத்தக்க எண்ணிக்கையில் மக்கள் இறக்கவில்லை.

பிரித்தானிய ஆட்சியில் பஞ்ச நிவாரணப் பணிகள் பெரிய அளாவில் மேற்கொள்ளப்பட்ட முதல் பஞ்சம் இது தான். காலனிய அரசு உணவுப் பற்றாக்குறையை சமாளிக்க பர்மாவிலிருந்து அரிசி இறக்குமதி செய்தது. வேலையிழந்த தொழிலாளிகளுக்கு வழங்கப்பட்ட நிவாரணத் தொகைக்கு பதிலாக சாலைக் கட்டமைப்புப் பணிகளில் அவர்களை ஈடுபடுத்தியது. இந்த நடவடிக்கைகளால் பட்டினிச் சாவுகள் தவிர்க்கப்பட்டன. ஆனால் நிவாரணப் பணிகளுக்கு சர் ரிச்சர்ட் டெம்பிள் அதிக அளவில் பணம் செலவழித்தார் என பிற பிரித்தானிய நிருவாகிகளிடமிருந்து குற்றச்சாட்டுகள் எழுந்தன. அடுத்து நிகழ்ந்த சென்னை மாகாணப் பெரும் பஞ்சத்தின் போது நிவாரணப் பணிகளை மேற்கொள்ள அவர் தயங்கினார். இதனால் சென்னை மாகாணப் பஞ்சத்தில் உயிரழப்பு அதிக எண்ணிகையில் நேர்ந்தது.




</doc>
<doc id="142267" url="https://ta.wikipedia.org/wiki?curid=142267" title="குருசாமி சர்மா">
குருசாமி சர்மா

திருச்சிராபுரம் சு. வை. குருசாமி சர்மா (ஸு. வை. குருஸ்வாமி சர்மா) ஒரு தமிழ்ப் புதின எழுத்தாளர். 1888 இல் இவர் எழுதிய ”பிரேம கலாவதீயம்” என்னும் புதினம் 1893 ஆம் ஆண்டு வெளியானது. தமிழில் வெளியான முதல் சில புதினங்களுள் இது ஒன்று. இப்புதினத்தில் சர்மா, திருச்சி அருகே உள்ள ஒரு சிறு கிராமத்தின் சமூக நிலையைக் களமாகக் கொண்டுள்ளார். பிரேமன் எனும் சிறுவனின் வாழ்க்கை, சிற்றன்னையின் கொடுமை, பிராமணர்களின் வாழ்க்கை முறை, கிராம வாழ்க்கை முறை ஆகியவை இப்புதினத்தின் கருபொருட்களாக உள்ளன.



</doc>
<doc id="142270" url="https://ta.wikipedia.org/wiki?curid=142270" title="தெய்வானை">
தெய்வானை

தெய்வானை இந்து சமயத்தினரின் உருவக் கடவுள்களுள் ஒருவராவார். தேவர்களின் தலைவரான இந்திரனின் மகள், முருகப்பெருமானின் மனைவி.

சூரபத்மனை போரில் வென்ற பின் முருகனை திருப்பரங்குன்றத்தில் மணமுடிக்கப் பெற்றார்.



</doc>
<doc id="142294" url="https://ta.wikipedia.org/wiki?curid=142294" title="நிலை உயர்வு (சதுரங்கம்)">
நிலை உயர்வு (சதுரங்கம்)

நிலை உயர்வு (ஆங்கிலம்: "Promotion") என்பது சிப்பாய் எட்டாவது வரிசையைச் சென்றடையும்போது அதே நிறத்தையுடைய ராணி, குதிரை, கோட்டை அல்லது மந்திரியாக அதிகார உயர்வு பெறுதல் ஆகும். எட்டாவது வரிசைக்குச் சிப்பாய் நகர்த்தப்பட்டவுடனேயே புதிய காய் சிப்பாய் இருந்த இடத்தில் வைக்கப்படும். அதிகார உயர்வின் மூலம் மேற்கூறப்பட்ட காய்களுள் எந்தவொரு காயையும் பெறலாம். அதிகார உயர்வு இறுதிக் கட்டத்தில் மிகவும் பயன் தரக் கூடியது.

சதுரங்கத்தில் பலமான காய் ராணி என்பதால், அதிகார உயர்வின்போது பெரும்பாலும் ராணியையே தேர்ந்தெடுப்பர்.

அதிகார உயர்வின்போது தேர்ந்தெடுக்கப்பட்ட காய் இல்லாவிட்டால், போட்டியாளர் கடிகாரத்தை நிறுத்தி விட்டு அதனைக் கேட்டுப் பெற வேண்டும். சில போட்டிகளில் ராணி இல்லாதபட்சத்தில், தலைகீழாகக் கோட்டையை வைப்பர்.

பொதுவாக அதிகார உயர்வின்போது ராணியையே தேர்ந்தெடுப்பது வழக்கம். ஆனாலும் ஏனைய காய்களைத் தேர்ந்தெடுக்கும் சந்தர்ப்பங்களும் அரிதாக இடம்பெற்றுள்ளன. அவ்வாறு வேறு காய்களைப் பெறுதல் குறை அதிகார உயர்வு எனப்படும். சில வேளைகளில், அதிகார உயர்வின்போது ராணியைப் பெறுதல் சாத்தியமான நகர்வற்ற நிலையை ஏற்படுத்தக்கூடிய நிலையில் வேறு காய்கள் தெரிவு செய்யப்படும். 2006ஆம் ஆண்டின் செஸ்பேஸ் தரவுத் தளத்தில் உள்ள 3200000 ஆட்டங்களில் 1.5 வீதமான ஆட்டங்கள் அதிகார உயர்வைக் கொண்டுள்ளன. அவற்றில் தேர்ந்தெடுக்கப்பட்ட காய்களின் சதவீதத்தைப் பின்வரும் அட்டவணையில் காணலாம்.
ஒரு குதிரையாக, மந்திரியாக அல்லது கோட்டையாக அதிகார உயர்வு பெறுதல் குறை அதிகார உயர்வு எனப்படும். இவை ராணியை விடப் பலம் குறைந்தவையாக இருந்தாலும் சில சந்தர்ப்பங்களில் இவற்றைத் தேர்ந்தெடுப்பதில் நன்மைகள் உண்டு.

ராணியால் நகர முடியாத வழிகளில் குதிரை நகர முடியும் என்பதால், குதிரையாகக் குறை அதிகார உயர்வு பெறுதல் மிகவும் பயனுள்ளதாக அமையலாம். அத்தோடு, குதிரையாக அதிகார உயர்வு பெறுதல் குறை அதிகார உயர்வில் அதிகமாக மேற்கொள்ளப்பட்டு வருகின்றது.

எமானுவேல் லாஸ்கரால் வழங்கப்பட்ட வலது புறத்திலுள்ள சதுரங்க நிலையில் குதிரையாக அதிகார உயர்வு பெறுவதே சாதகமானது. இந்நிலையில் வெள்ளையானது புள்ளிகளில் பின்தங்கி நிற்கின்றது. "e"-சிப்பாயானது ராணியாக அதிகார உயர்வு பெற்றாலும் ("1.exd8(Q)?"இன் மூலம்) வெள்ளையானது புள்ளிகளில் கறுப்பை விடப் பின்தங்கியே நிற்கும். ஆனால், "e"-சிப்பாயானது "1.exd8(N)+!" என்ற நகர்வை மேற்கொள்வதன் மூலம் வெள்ளை கவையொன்றை ஏற்படுத்த முடியும். அடுத்து, கறுப்பு ராஜா நகர்த்தப்பட்டவுடன் "2.Nxf7" என்ற நகர்வின் மூலம் கறுப்பு ராணியைக் கைப்பற்ற முடியும். அதன் பின், வெள்ளை "3.Nxh8" என்ற நகர்வின் மூலம் கோட்டையைக் கைப்பற்றி, கறுப்பை விட ஒரு காய் கூடுதலாக வைத்திருக்க முடியும்.
ராணியானது கோட்டையினதும் மந்திரியினதும் சக்திகளை ஒருங்கே கொண்டிருப்பதனால் கோட்டையாக அல்லது மந்திரியாகக் குறை அதிகார உயர்வு பெறுதல் பெரும்பாலும் முக்கியமற்றது. ஆனாலும் சில சந்தர்ப்பங்களில் ராணியைப் பெறுதல் உடனடியாகச் சாத்தியமான நகர்வற்ற நிலையை ஏற்படுத்த முடியுமென்னும்போது கோட்டையாக அல்லது மந்திரியாகக் குறை அதிகார உயர்வு பெறுதல் இடம்பெறும்.


</doc>
<doc id="142295" url="https://ta.wikipedia.org/wiki?curid=142295" title="த டியர் ஹண்டர் (திரைப்படம்)">
த டியர் ஹண்டர் (திரைப்படம்)

த டியர் ஹண்டர் ("The Deer Hunter") 1978 இல் வெளியான ஒரு அமெரிக்க ஆங்கிலத் திரைப்படம். மைக்கேல் சிமீனோவால் எழுதுப்பட்டு இயக்கப்பட்டது. ராபர்ட் டி நீரோ, கிறிஸ்டோபர் வால்கேன், ஜான் காசெல், ஜான் சாவேஜ், மெரில் ஸ்ட்ரீப் ஆகியோர் நடித்துள்ளனர். இத்திரைப்படம் ஒன்பது அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஐந்து அகாதமி விருதுகளை வென்றது வென்றது.



</doc>
<doc id="142301" url="https://ta.wikipedia.org/wiki?curid=142301" title="கிரேமர் வர்சஸ் கிரேமர் (திரைப்படம்)">
கிரேமர் வர்சஸ் கிரேமர் (திரைப்படம்)

கிரேமர் வர்சஸ் கிரேமர் ("Kramer vs. Kramer") 1979 இல் வெளியான அமெரிக்க நாடகத் திரைப்படமாகும். டஸ்டின் ஹோப்ப்மன், மெரில் ஸ்ட்ரீப், ஜஸ்டின் ஹென்றி, ஜேன் அலெக்ஸ்சாண்டர் ஆகியோர் நடித்துள்ளனர். இத்திரைப்படம் ஒன்பது அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஐந்து அகாதமி விருதுகளை வென்றது வென்றது.



</doc>
<doc id="142305" url="https://ta.wikipedia.org/wiki?curid=142305" title="திருத்தப்பட்ட அருவி மாதிரிகள்">
திருத்தப்பட்ட அருவி மாதிரிகள்

திருத்தப்பட்ட அருவி மாதிரிகள் ("Modified waterfall models") என்பன மென்பொருள் மேம்பாட்டு செயல்மாதிரிகள். 

அருவி மாதிரி அல்லது அருவி முறையியலில் உணரப்பட்ட பிரச்சினைகளை எதிர்கொள்ளும் வகையில், பல திருத்தப்பட்ட அருவி மாதிரிகள் அறிமுகப்படுத்தப்பட்டுள்ளன. இந்த மாதிரிகள் "தூய" அருவி மாதிரியின் பேரில் எழுந்த விமர்சனங்கள் மற்றும் சிக்கல்கள் சிலவற்றை தீர்க்க உதவியது. 

வின்ஸ்டன் டபிள்யூ. ராய்ஸ் அவர்கள் தனது ஆரம்ப அருவி மாதிரியில் உணரப்பட்ட சில சிக்கல்களையும், அதன் மேல் எழுந்த விமர்சனங்களையும் தீர்க்கும் பொருட்டு அதன் இறுதி வடிவத்தில் சிறிது மாற்றங்களை கொண்டு வந்தார்.


</doc>
<doc id="142307" url="https://ta.wikipedia.org/wiki?curid=142307" title="வின்ஸ்டன் டபிள்யூ. ராய்ஸ்">
வின்ஸ்டன் டபிள்யூ. ராய்ஸ்

வின்ஸ்டன் டபிள்யூ. ராய்ஸ் ("Winston W. Royce", 1929-1995) ஒரு அமெரிக்க கணினி விஞ்ஞானி. லாக்ஹீட் (Lockheed) நிறுவனத்தின் மென்பொருள் தொழில்நுட்ப மையத்தின் இயக்குனராகவும் பணிபுரிந்தவர். 20 ஆம் நூற்றாண்டின் மென்பொருள் உருவாக்கத் துறையில் ஒரு குறிப்பிடத்தக்க தலைவரும் ஆவார்.

அருவி மாதிரியை ஒரு 'மென்பொருள் மேம்பாட்டு முறையியலாக' முதன் முதலில் விவரித்தவர் இவரே ஆயினும், அவர் தனது கட்டுரையில் 'அருவி' என்னும் சொல்லை கையாளவோ அல்லது இந்த 'மாதிரி' நிச்சயமாக செயல்படும் என்று வாதிடவோ இல்லை.

கலிபோர்னியா தொழில்நுட்பக் கல்லூரியில் தனது கல்லூரி வாழ்க்கையை தொடங்கிய அவர், அங்கு இயற்பியலில் இளநிலைப் பட்டத்தையும், வானூர்தி பொறியியலில் முதுகலை பட்டத்தையும் பெற்றார். இறுதியாக ஜூலியன் டேவிட் கோலின் கீழ் வானூர்தி பொறியியல் துறையில் முனைவர் பட்டம் பெற்றார்.
35 ஆண்டுகளுக்கும் மேலாக பொறியியல், ஆராய்ச்சி, கற்பித்தல், மற்றும் மேலாண்மை துறைகளில் பணியாற்றினார். 1970ல் இருந்து டெக்சாஸ் மாநிலம், ஆஸ்டின் நகரிலுள்ள லாக்ஹீட் மென்பொருள் தொழில்நுட்ப மையத்தின் இயக்குனராகப் பணியாற்றிய அவர் 1975ல் "AIAA தகவல் அமைப்புகள் விருது" பெற்றார்.

ஜூன் 7, 1995ல், வெர்ஜினியா மாநிலம் கிளிஃப்டன் நகரிலுள்ள தனது வீட்டில் மரணமடைந்தார்.

இவரது மகன் வாக்கர் ராய்ஸ், ஐபிஎம் (IBM) நிறுவனத்தின் ரேஷனல் (Rational) பிரிவின் 'தலைமை மென்பொருள் பொருளாதார வல்லுநர்'. ஐபிஎம் நிறுவனத்தின் ரேஷனல் ஒருங்கிணைந்த செயல்முறையில் (Rational Unified Process) உள்ளார்ந்த மேலாண்மை தத்துவத்தின் முக்கிய பங்களிப்பாளர். "மென்பொருள் திட்ட மேலாண்மை, ஒரு ஒருங்கிணைக்கப்பட்ட கட்டமைப்பு" என்ற பிரபலமான புத்தகத்தின் ஆசிரியர். 


</doc>
<doc id="142315" url="https://ta.wikipedia.org/wiki?curid=142315" title="மென்பொருள் மேம்பாடு">
மென்பொருள் மேம்பாடு

மென்பொருள் மேம்பாடு என்பது மென்பொருள் தயாரிப்புகளை உருவாக்குவது என்பதாகும். இது பயன்பாட்டு உருவாக்கம், மென்பொருள் பயன்பாட்டு மேம்பாடு, மென்பொருள் வடிவமைப்பு, நிறுவன பயன்பாட்டு மேம்பாடு மற்றும் இயங்குதள மேம்பாடு என்றெல்லாம் அழைக்கப்படுகிறது.


</doc>
<doc id="142365" url="https://ta.wikipedia.org/wiki?curid=142365" title="மைன்புரி மாவட்டம்">
மைன்புரி மாவட்டம்

மைன்புரி (, ) இந்தியாவின் உத்தரப்பிரதேச மாநிலத்தின் ஒரு மாவட்டம். இதன் தலைநகரம் மைன்புரி நகரம் ஆகும். இது ஆக்ரா பிரிவின் ஒரு பகுதியாகும்.
2011 ஆம் ஆண்டு மக்கட்தொகை கணக்கெடுப்பின் படி மைன்புரி மாவட்டத்தின் மொத்த மக்கட்தொகை 1,847,194. இது தோராயமாக கொசோவோ நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 255வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் மைன்புரி மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 15.69%. மைன்புரி மாவட்டத்தின் பாலின விகிதப்படி 1000 ஆண்களுக்கு 876 பெண்கள் உள்ளனர். மேலும் மைன்புரி மாவட்ட மக்களின் கல்வியறிவு விகிதம் 78.26%.


</doc>
<doc id="142366" url="https://ta.wikipedia.org/wiki?curid=142366" title="சீசர் விருது">
சீசர் விருது

சீசர் விருது (César Award) பிரான்சின் திரைப்படத்துறையின் தேசிய விருதாகும். 1975ஆம் ஆண்டில் முதல் விருது வழங்கப்பட்டது. இந்த விருதுக்கான நியமனங்களை "திரைப்படக் கலை மற்றும் தொழில்நுட்ப அகாதமி" (Académie des arts et techniques du cinéma) தேர்ந்தெடுக்கிறது.

ஒவ்வொரு ஆண்டும் பெப்ரவரியில் பாரிசில் உள்ள "சாடெலெட் தியேட்டரில்" நடைபெறும் விருது வழங்கும் விழா நாடெங்கும் தொலைக்காட்சிகளில் ஒலிபரப்பப் படுகிறது. 

இந்த விருது 1921 - 1998இல் வாழ்ந்த சிற்பக்கலைஞர் சீசர் பால்டச்சினி நினைவாகப் பெயரிடப்பட்டுள்ளது. வழங்கப்படும் விருதுகள் இந்தக் கலைஞரின் சிற்பங்களின் படியாகும். இந்த விருதுகள் அமெரிக்காவின் ஆசுகார் விருதுகளுக்கு இணையாகக் கருதப்படுகின்றன.



</doc>
<doc id="142367" url="https://ta.wikipedia.org/wiki?curid=142367" title="ஆக்ரா பிரிவு">
ஆக்ரா பிரிவு

ஆக்ரா பிரிவு இந்தியாவின் உத்தரப்பிரதேச மாநிலத்தின் ஒரு நிர்வாக தொகுதியாகும். ஆக்ரா பிரிவின்கீழ் கீழ்க்காணும் மாவட்டங்கள் உள்ளன:-


முன்பு ஆக்ரா பிரிவின் கீழ் ஹத்ராஸ் மாவட்டம், அலிஹார் மாவட்டம், எடாஹ் மாவட்டம் ஆகிய மாவட்டங்கள் இருந்தன. பின்னர் 2008ல் ஹத்ராஸ் மாவட்டம், அலிஹார் மாவட்டம், எடாஹ் மாவட்டம் மற்றும் புதிதாக உருவாக்கப்பட்ட கன்ஷி ராம் நகர் மாவட்டம் ஆகிய மாவட்டங்களை இணைத்து அலிஹார் பிரிவு உருவாக்கப்பட்டது.


</doc>
<doc id="142368" url="https://ta.wikipedia.org/wiki?curid=142368" title="எ பியூட்டிஃபுல் மைன்டு (திரைப்படம்)">
எ பியூட்டிஃபுல் மைன்டு (திரைப்படம்)

எ பியூட்டிஃபுல் மைன்டு ("A Beautiful Mind") பொருளியலுக்கான நோபல் பரிசு பெற்ற பொருளாதார நிபுணர் ஜான் நேஷ்-ன் வாழ்க்கை வரலாற்றை அடிப்படையாகக்கொண்டு உருவாக்கப்பட்ட ஒரு அமெரிக்க ஆங்கில திரைப்படமாகும். 2001-ம் ஆண்டு வெளிவந்த இத்திரைப்படத்தில் ரசல் குரோவ் ஜான் நேஷ் கதாபாத்திரத்தில் நடித்திருந்தார். மேலும் இத்திரைப்படம் நான்கு ஆஸ்கர் விருதுகளை வென்றுள்ளது இதில் சிறந்த திரைப்படத்திற்கான விருதும் அடக்கம்.




</doc>
<doc id="142374" url="https://ta.wikipedia.org/wiki?curid=142374" title="ஏழடிப்பட்டம் சமணர் படுக்கைகள் கல்வெட்டுகள்">
ஏழடிப்பட்டம் சமணர் படுக்கைகள் கல்வெட்டுகள்

ஏழடிப்பட்டம் சமணர் படுக்கைகள் கல்வெட்டுகள் புதுக்கோட்டையில் இருந்து விராலிமலைக்குச் செல்லும் வழியில், 15 கல் தொலைவில் சித்தன்னவாசல் குன்றில் இந்த சமணப்படுக்கைகளும் கல்வெட்டுக்களும் அமைந்து உள்ளன.

இந்திய ஒன்றியத்தில், தமிழ்நாட்டில்,புதுக்கோட்டை மாவட்டத்தில், அன்னவாசல் என்னும் சிற்றூருக்கு அருகில் சித்தன்னவாசல் குன்றில் இந்த சமணர் படுக்கைகள், கல்வெட்டுக்கள் அமைந்துள்ளன.
குன்றின் நடுவில் கிழக்கு முகத்தில் அமைந்திருக்கும் இயற்கையான குகையின் பெயர்தான் ஏழடிப்பட்டம். இங்குதான் சமண முனிவர்கள் தங்கி இருந்தார்கள். இக்குகைக்குச் செல்ல மேற்குப்பகுதியில் இருந்து குன்றின் மீதேறி குகை வாயிலின் ஏழு படிக்கட்டுகளைக்கடந்து குகையின் உள்ளே செல்வதால் இவ்விடம் ‘ஏழடிப்பட்டம்’ என்று அழைக்கப்பெறுகின்றது.
இந்த இயற்கைக்குகையில் பளிங்கினை ஒத்த வழுவழுப்பான தலையணை போன்ற அமைப்புடன் ஆன 17 எண்ணிக்கையிலான கற்படுக்கைகள் இங்கு காணப்பெறுகின்றன.
இங்குள்ள படுக்கைகளில் பழமையானதும் மிகப்பெரியதுமான படுக்கையில், கல்வெட்டு ஒன்று தமிழ் பிராமி எழுத்துக்களால் உருவாக்கப்பெற்றுள்ளது. கி.மு. 3-2 ஆம் நூற்றாண்டைச் சார்ந்த இக்கல்வெட்டு "“யோமிநாட்டுக் குமட்டூர்” பிறந்தான் காவுதி யிதனுக்குச் சித்துப்போச்சில் இளையார் செய்த அதிட்டானம்" என்று உரைக்கிறது. கிபி. 9ஆம் நூற்றாண்டைச் சார்ந்த தமிழ்க்கல்வெட்டு ஒன்றில் கடுந்தவம் புரிந்த சமணத்துறவிகளைப்பற்றி அறியலாம்.





</doc>
<doc id="142376" url="https://ta.wikipedia.org/wiki?curid=142376" title="கணினி பார்வை நோய்த் தொகுப்பு">
கணினி பார்வை நோய்த் தொகுப்பு

கணினி பார்வை நோய்த் தொகுப்பு அல்லது கணினி பார்வை இணைப்போக்கு நீண்ட நேரம் கணினித் திரையில் பார்வையைக் குவிப்பதன் விளைவாக ஏற்படும் தற்காலிக கண் நோய் ஆகும். இந்த நோயின் அறிகுறிகள் தலைவலி, மங்கலான பார்வை, கழுத்து வலி, கண்கள் சிவத்தல், கண் சோர்வு, கண்ணயர்ச்சி, உலர்ந்த கண்கள், இரட்டை பார்வை, ஒரே பொருள் பல பிம்பங்களாக தோன்றுதல் மற்றும் பார்வையை மீண்டும் நிலைப்படுத்தும் போது தோன்றும் சிரமம் (refocusing ) என்பனவாகும். இந்த அறிகுறிகள் முறையற்ற கண்கள் கூசும் ஒளியமைப்பு மற்றும் பிரகாசமான மேல்நிலை விளக்கு அல்லது வேகமாக வந்து கண்களில் மோதும் காற்று (எ.கா. மேல்நிலை விசிறிகள், நேரடியாக மின்விசிறியிலிருந்து அடிக்கும் காற்று) போன்றவற்றால் மேலும் மோசமடைகிறது.

தொழில் சார்ந்த பாதுகாப்பு மற்றும் தேசிய சுகாதார நிறுவனத்தின் கூற்றுப்படி, கணினி பார்வை நோய்த் தொகுப்பு அல்லது கணினி பார்வை இணைப்போக்கு 90 சதவிகிதம் கணினியை மூன்று மணி நேரம் அல்லது அதற்கு மேற்பட்ட நேரம் பயன்படுத்தும் பயனர்களைப் பாதிக்கிறது 

உலர் கண் (dry eyes) என்பது கணினி பார்வை நோய்த் தொகுப்பு அல்லது கணினி பார்வை இணைப்போக்கு சிகிச்சையில் ஒரு முக்கிய அறிகுறியாக உள்ளது. செயற்கை-கண்ணீர் கரைசல்களை பயன்படுத்தி இந்த நோயின் அறிகுறியான உலர் கண் விளைவுகளை குறைக்கலாம்.

கண்ணில் தோன்றும் விழிசசோர்வு அல்லது பார்வைக் களைப்பு (Asthenopic) அறிகுறிகள் இந்த நோய் தாக்கத்தின் அளவைக் காட்டுகின்றன. கண்கள் மற்றும் இவற்றின் தசைகளுக்குக் கிடைக்கும் சரியான மற்றும் அவசியமான ஒய்வு குறிப்பிட்ட ஒருவர் தன கண்ணயர்ச்சியிலிருந்து விடுபட உதவும்.

பயனர்கள் கணினிகளில் வேலை செய்யும் போது கண்களுக்கு ஓய்வு கொடுப்பது பற்றிய விழிப்புணர்வை பல்வேறு கவர்ச்சியான சொற்றொடர்களைப் பயன்படுத்தி பிரச்சாரம் செய்வதன் மூலம் ஏற்படுத்த வேண்டும். வழக்கமான அணுகுமுறை என்னவெனில் கண்களை அடிக்கடி சிமிட்டும் பயிற்சி கண்களில் கண்ணீர் நிரப்ப உதவுகிறது. கண்களை பாதி மூடிகொண்டு விழியினை சாளரத்துக்கு வெளியே இருக்கும் ஒரு தொலைதூர பொருள் மீதோ அல்லது வானத்தின் மீதோ பதியச்செய்யும் போது சிலியரி தசைகளுக்கு ஓய்வு கிடைக்கிறது. : ஒவ்வொரு 20 நிமிடங்கள், 20 வினாடிகள் 20 அடி (6 மீட்டர்) தூரத்தில் உள்ள ஒரு பொருளின் மீது கண்கள் பார்வை செலுத்துவது என்ற செய்தியை பரப்ப உதவும் கவர்ச்சியான சொற்றொடர்களில் ஒன்று இது. இந்த சொற்றொடர் 20-20-20 விதி எனப்படும். இந்த பயிற்சி ஒரு நபருக்கு, பார்வைத்திறன் சோதனை நுட்பர் (optometrist) மற்றும் கண் மருத்துவர் அறிவுரையைப் பின்பற்ற ஒரு வசதியான தூரத்தையும் வேண்டிய கால அளவையும் தருகிறது. இது முடியவில்லையெனில் நோயாளி குறைந்தது ஒவ்வொரு அரை மணி நேரத்திற்கு ஒரு முறை அவருடைய கண்களை 20 விநாடிகள் மூட வேண்டும். இந்தப் பயிற்சி கூட முன்பு சொன்ன பலன்களை விளைவிக்கும்.

குறைந்துவிட்ட பார்வையை குவிக்கும் திறனை அதிகரிக்க பிளஸ் அளவீட்டில் (+1.00 முதல் +1.50 வரையிலான) கண் கண்ணாடிகள் அணிந்து மட்டுப்படுத்தலாம். இந்த கண்ணாடி அணிவதன மூலம் நோயாளிகளுக்கு அருகில் உள்ள பொருட்கள் மீது கவனம் செலுத்தும் திறனை மீட்க உதவுகிறது. பிற தொழில்களில் ஈடுபட்டிருப்போர் - குறிப்பாக தையல் கலைஞர்கள் எம்பிராய்டரி போன்ற நுட்பமான பணிகளில் கவனம் செலுத்தும்போது இந்த கண்ணாடிகளை அணிவதன் மூலம் பெரும் பயனடைய முடியும்.



</doc>
<doc id="142377" url="https://ta.wikipedia.org/wiki?curid=142377" title="பிளம்மியர்">
பிளம்மியர்

ஃபிளம்மியர் அல்லது ஃபிளம்மிங்கர் (English: "flemish"; Dutch: “de Vlamingen”; French: “les Flamands”) என்பது ஐரோப்பாவிலுள்ள பெல்ஜியம் நாட்டில் வசிக்கும் டச்சு மொழி பேசும் மக்களில் குறிக்கிறது. ஃபிளம்மியர்கள் பெரும்பாலும் வடக்கு பிராந்தியமான 'ப்ளாண்டர்ஸ்' பகுதியில் காணப்படுகின்றனர். பெல்ஜியம் மக்கள்தொகையில் பெரும்பாலானோர் (சுமார் 60%) ஃபிளம்மியர்களே ஆவர்.

வரலாற்று ரீதியாக, ஃபிளம்மிங்கர் என்பது பண்டைய மாகாணமான ஃப்ளாண்டர்சில் வாழ்ந்தவர்களையே குறிக்கிறது. அன்றைய நாட்களில், ஃபிளம்மிங்கர் என்பது டச்சு மொழி ஃபிளம்மியர் மட்டுமன்றி, பிரெஞ்சு அல்லது பிகார்டு மொழி பேசியவர்களையும் குறிக்கும்.


</doc>
<doc id="142379" url="https://ta.wikipedia.org/wiki?curid=142379" title="விரால் மீன்">
விரால் மீன்

விரால் மீன் ("Channa striata") நன்னீரில் வாழும் தன்மையுடைய மீன் இனமாகும். இம்மீன் உள்நாட்டு மீன் இனங்களில் கெண்டை மீன்களை விட, முள் குறைந்த, சுவை மிகுந்த உணவாகும். எனவே, இது அதிக விலை மதிப்புள்ளதாக உள்ளது.விரால் மீனின் தோற்றம் உருண்டை வடிவமாக நீண்ட உடலைப் பெற்றிருக்கும். தலை பாம்பின் தலையைப் போன்று இருக்கும்.

இம்மீன்கள் நீர்பாசி மற்றும் தாவரங்கள் நிறைந்த உள்நாட்டு நீர் நிலைகளான ஏரி, குளம், குட்டை போன்றவவைகளில் காணப்படும்.


</doc>
<doc id="142387" url="https://ta.wikipedia.org/wiki?curid=142387" title="கள்ளி (பேரினம்)">
கள்ளி (பேரினம்)

கள்ளி பேரினம் ("Euphorbia") என்பது ஆமணக்கு குடும்ப பூக்கும் தாவரப் பேரினம் ஆகும். வறட்சியைத் தாங்கிக்கொள்வதற்காக இது தனக்குன் பாலைத் தேக்கி வைத்துக்கொள்ளும். சப்பாத்திக்கள்ளி, சதுரக்கள்ளி, கொடிக்கள்ளி என்றெல்லாம் இதில் பல இனங்கள் உண்டு. கற்றாழை, பிரண்டை (பிறண்டை) போன்றனவும் இதன் இனங்கள். இது ஒரு பூக்கும் தாவரமாகும். இது ஒளித்தொகுப்புத் தண்டினை உடைய தாவரமாகும்.



</doc>
<doc id="142389" url="https://ta.wikipedia.org/wiki?curid=142389" title="தமிழில் அறிவியல் இதழ்கள் (நூல்)">
தமிழில் அறிவியல் இதழ்கள் (நூல்)

தமிழ் அறிவியல் இதழியல் பற்றியது இரா. பாவேந்தன் எழுதியுள்ள தமிழில் அறிவியல் இதழ்கள் நூல். இந்நூலில் நான்கு இயல்களும் (அதிகாரங்களும்) இரண்டு இணைப்புகளும் உள்ளன. சுருக்கமாக மேலை நாடுகளில் அறிவியல் இதழியல் பற்றிக் கூறிவிட்டு (பக்கம் 17-30), தமிழில் வெளிவந்த அறிவியல் இதழ்கள் (பொது அறிவியல், ஆய்வு இதழ்கள் அல்ல) பற்றி முதல்நூல் சான்றுகளுடன் விரிவாக விளக்கிக் கூறுகின்றது. 1800 களில் இருந்து வெளிவந்த ஏறத்தாழ 200 அறிவியல் இதழ்களைப் பற்றி விளக்கியுள்ளார். அவற்றுள் சில தமிழ் மேகசின் (1831), "அறிவைப் பரப்பும் ஏஜன்சி"-யால் வெளியிடப்பட்ட விவேக சிந்தாமணி (1892), அறிவு விளக்கம் (1901), தொழிற்கல்வி (1914), மருத்துவன் (1928), விஞ்ஞான பாஸ்கரன் (1929)என்பன. 

பெரும்பாலான இதழ்கள் மருத்துவம், வேளாண்மை பற்றிய இதழ்கள். சில இதழ்கள் பொது அறிவியல் இதழ்கள். இவற்றை இயல் 4 இல் பக்.139-143 இல் பகுத்து கூறியுள்ளார். தமிழ் அறிவியல் இதழ்களின் அகரவரிசையை இணைப்பு-2 இல் தந்துள்ளார்.


</doc>
<doc id="142393" url="https://ta.wikipedia.org/wiki?curid=142393" title="பல்கலைத் தமிழ் - அறிவியல் தமிழ்">
பல்கலைத் தமிழ் - அறிவியல் தமிழ்

இந்நூலில் பல அறக்கட்டளைகளின் படி நடத்தப் பட்ட சீரிய சொற்பொழிவுகளை ஒட்டி வரையப்பட்ட ஏழு கட்டுரைகளின் தொகுப்பு. இதில் அடங்கியுள்ள கட்டுரைகளின் பட்டியல் பின்வருமாறு:



</doc>
<doc id="142397" url="https://ta.wikipedia.org/wiki?curid=142397" title="19-ஆம் நூற்றாண்டு தமிழ் மருத்துவ நூல்கள்">
19-ஆம் நூற்றாண்டு தமிழ் மருத்துவ நூல்கள்

19-ஆம் நூற்றாண்டில் வெளியான தமிழில் வெளியான மருத்துவம் பற்றிய நூல்களின் பட்டியல் கீழே உள்ளது. இவை ஐரோப்பியர் இந்தியாவுக்கு வந்த பின்னர் மேலை நாட்டு மருத்துவத்தை பின்பற்றி எழுதப்பட்ட நூல்கள். ஒரு சில நூல்களில் மிகச் சிறிதளவு ஆயுர்வேத, சித்த முறை பற்றிய செய்திகளும் அடங்கியுள்ளன.



</doc>
<doc id="142399" url="https://ta.wikipedia.org/wiki?curid=142399" title="ரசேநியாய் சண்டை">
ரசேநியாய் சண்டை

ரசேநியாய் சண்டை ("Battle of Raseiniai") என்பது இரண்டாம் உலகப் போரின் கிழக்குப் போர்முனையில் சோவியத் ஒன்றியம், நாசி ஜெர்மனி இடையே நடைபெற்ற ஒரு கவசபடை மோதல். ஜூன் 23-27, 1941 காலகட்டத்தில் நடைபெற்ற இது பர்பரோசா நடவடிக்கையின் தொடக்ககட்ட சண்டைகளில் ஒன்றாகும்.

ஜூன் 22, 1941 அன்று சோவியத் தலைமை எதிர்பாராத வண்ணம், நாசி ஜெர்மனி சோவியத் ஒன்றியத்தின் மீது படையெடுத்தது. மூன்று ஆர்மி குரூப்புகளாக ஜெர்மானியப் படைகள் சோவியத் ஒன்றியத்துக்குள் முன்னேறின. இவற்றில் ஆர்மி குரூப் வடக்கு, பால்டிக் நாடுகளைத் தாக்கியது. அவற்றைப் பாதுகாக்க சோவியத் தளபதிகள் பால்டிக் நடவடிக்கையை மேற்கொண்டனர். அதன் பகுதியாக சோவியத் வடமேற்கு முனைப் படைப்பிரிவின் ஒரு பகுதியான 12வது விசையூர்தி கோர் ஜெர்மானிய 4வது பான்சர் ஆர்மியினை எதிர்த்தது. நெமான் ஆற்றைக் கடந்திருந்த ஜெர்மானியப் படைகளை சுற்றி வளைத்து அழிப்பது சோவியத் தளபதிகளின் திட்டம். இவ்விரு படைப்பிரிவுகளும் லித்துவேனியாவில் உள்ள ரசேநினாய் என்னும் இடத்தில் மோதின. நான்கு நாட்கள் தொடர்ந்து நடைபெற்ற இந்த டாங்கு மோதலில் சோவியத் படைப்பிரிவு முற்றிலுமாக அழிக்கப்பட்டது. இதனால் சோவியத் வடமேற்கு முனைப் படைப்பிரிவின் கவச ஊர்திகள் அனைத்தும் அழிந்தன. வெற்றிபெற்ற ஜெர்மானியப் படைகள் டகாவா ஆற்றை நொக்கி முன்னேறின.


</doc>
<doc id="142402" url="https://ta.wikipedia.org/wiki?curid=142402" title="20-ஆம் நூற்றாண்டு தமிழ் மருத்துவ நூல்கள்">
20-ஆம் நூற்றாண்டு தமிழ் மருத்துவ நூல்கள்

20-ஆம் நூற்றாண்டில் தமிழில் வெளியான மருத்துவம் பற்றிய நூல்களின் பட்டியல் கீழே உள்ளது. இவை ஐரோப்பியர் இந்தியாவுக்கு வந்த பின்னர் மேலை நாட்டு மருத்துவத்தைப் பின்பற்றி எழுதப்பட்ட நூல்கள். ஒரு சில நூல்களில் மிகச் சிறிதளவு ஆயுர்வேத, சித்த முறை பற்றிய செய்திகளும் அடங்கியுள்ளன.

மருத்துவர் சாமுவேல் பிஸ்க் கிறீனுக்குப் பிறகு பலர் தமிழில் மருத்துவ அறிவியல் நூல்களை 1950 இற்கு முன்னர் எழுதியுள்ளனர். அவர்களில் கீழ்க்காண்பவர்களை முனைவர் சு. நரேந்திரன் அடையாளம் காண்கிறார்
எசு.எசு. முனுசாமியார், பி.எசு. ஈசுவரம், மருத்துவர் கே.எசு. துரைசாமி பண்டிதர், எம். ஏகாம்பரநாதன், மணிசங்கர் கோவிந்தராசு, மருத்துவர் பிலிப் எசு. நெல்சன், கே. வெங்கடேசர், மருத்துவர் சவுரிராயன் ஏசுதாசன், மருத்துவர் பாரசுட்டர் பேற்றன், தி. இராசரத்தினர், சுவாமி சுத்தானந்த பாரதி, ஆ. அருள் தங்கையா போன்றோர்கள்.


இவை தவிர, 




</doc>
<doc id="142404" url="https://ta.wikipedia.org/wiki?curid=142404" title="1869 ராஜபுதானா பஞ்சம்">
1869 ராஜபுதானா பஞ்சம்

1869 ராஜபுதானா பஞ்சம் ("Rajputana famine of 1869") 1869 ஆம் ஆண்டு பிரித்தானிய இந்தியாவில் ராஜபுதானா சமஸ்தானத்தையும் ஆஜ்மெர், மத்திய மாகாணங்களும் பெராரும், ஐக்கிய மாகாணங்கள் போன்ற பகுதிகளையும் பாதித்த ஒரு பெரும் பஞ்சம். இது ராஜபுதானா பெரும் பஞ்சம், ராஜபுதானா மற்றும் மேல் இந்துஸ்தான் பஞ்சம், ராஜபுதானா பஞ்சம், 1868-70 ஆகிய பெயர்களாலும் குறிக்கப்படுகிறது.

1868 ஆம் ஆண்டு பருவமழை தாமதமாகவும், வழக்கத்தை விடக் குறைவாகவும் பெய்தது. இதனால் ராஜபுதானத்தின் பெரும்பாலான பகுதிகளில் தீவனப் பற்றாக்குறையும் பல பகுதிகளில் குடிநீர்ப் பற்றாக்குறையும் ஏற்பட்டன. உணவுப் பற்றாக்குறையைப் போக்க உணவு தானியங்கள் மெதுவாக நகரும் ஒட்டகப் போக்குவரத்து மூலம் கொண்டுவரப்பட்டன. ஆனால் இவை பஞ்சத்தை சமாளிக்க போதுமானதாக இல்லை. மக்கள், தங்கள் கால்நடைகளுடன் பஞ்சம் பிழைக்க இடம் பெயரத் தொடங்கினர். ஆனால் அருகில் இருந்த பிரித்தானிய மாகாணமான ஆஜ்மெரில் மட்டுமே பஞ்ச நிவாரணப் பணிகள் மேற்கொள்ளப்பட்டன. ராஜபுதானா சமஸ்தானத்தில் நிவாரணப் பணிகள் நடைபெறவில்லை. இதனால் இடம் பெயர்ந்த மக்களிடையே அதிக எண்ணிக்கையில் பட்டினிச் சாவுகள் நிகழ்ந்தன. அடுத்த ஆண்டு மழை பெய்துவிடும் என்ற நம்பிக்கையில் தங்கள் கிராமங்களுக்குத் திரும்பியவர்கள் ஏமாற்றம் அடைந்தனர். 1869 இலும் பருவமழை பொய்த்து விட்டது. பட்டினிச் சாவுகள் தவிர காலராவால் பாதிக்கப்பட்டும் பல்லாயிரக்கணக்கானோர் மாண்டனர். 1870 இல் பருவமழை வழக்கம் போல் பெய்து அறுவடை நிகழ்ந்த பின்பே பஞ்சத்தின் கடுமை குறைந்தது.

1866 ஒரிசா பஞ்சத்தில் நிவாரணப் பணிகளை மேற்கொள்ளத் தவறியதால் விமர்சனத்துள்ளாகியிருந்த காலனிய அதிகாரிகள், இப்பஞ்சத்தில் ஓரளவு நிவாரணப் பணிகளை மேற்கொண்டனர். ஆனால் அவை போதுமானதாக இல்லை. பிரித்தானிய அரசின் நேரடிக் கட்டுப்பாட்டில் இல்லாத ராஜபுதானா சமஸ்தானத்தில் நிவாரணப் பணிகள் எவையும் மேற்கொள்ளப்படவில்லை. இப்பஞ்சத்தின் விளைவாக ஏறத்தாழ 15 லட்சம் மக்கள் ராஜபுதானத்தில் மடிந்தனர். 




</doc>
<doc id="142409" url="https://ta.wikipedia.org/wiki?curid=142409" title="அலிகார் பிரிவு">
அலிகார் பிரிவு

அலிகார் பிரிவு இந்தியாவின் உத்தரப்பிரதேச மாநிலத்தின் ஒரு நிர்வாகத் தொகுதியாகும். அலிகார் பிரிவின் கீழ் உள்ள மாவட்டங்கள்:-



</doc>
<doc id="142410" url="https://ta.wikipedia.org/wiki?curid=142410" title="அலிகார் மாவட்டம்">
அலிகார் மாவட்டம்

அலிகார் மாவட்டம் (இந்தி अलीगढ़ ज़िला, உருது: علی گڑھ ‏ضلع) இந்தியாவின் உத்தரப்பிரதேச மாநிலத்தின் மாவட்டங்களுள் ஒன்று. இந்த மாவட்டம் அலிகார் பிரிவின் கீழ் அமைந்துள்ளது. இங்கு வசிக்கும் மக்களில் மூன்றில் ஒரு பங்கு மக்கள் முஸ்லீம்கள் ஆவர்.

2011 ஆம் ஆண்டு மக்கட்தொகை கணக்கெடுப்பின் படி அலிகார் மாவட்டத்தின் மொத்த மக்கட்தொகை 3,673,849. இது தோராயமாக மூரித்தானியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 76வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் அலிகார் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 22.78%. அலிகார் மாவட்டத்தின் பாலின விகிதப்படி 1000 ஆண்களுக்கு 876 பெண்கள் உள்ளனர். மேலும் அலிகார் மாவட்ட மக்களின் கல்வியறிவு விகிதம் 69.61%.


</doc>
<doc id="142433" url="https://ta.wikipedia.org/wiki?curid=142433" title="போர்த்துகேய கிழக்கிந்தியக் கம்பனி">
போர்த்துகேய கிழக்கிந்தியக் கம்பனி

போர்த்துகேய கிழக்கிந்தியக் கம்பனி (Portuguese East India Company, போர்த்துக்கீச மொழி: Companhia do commércio da Índia அல்லது Companhia da Índia Oriental) ஓர் போர்த்துகல் நாட்டு முன்னுரிமை வழங்கப்பட்ட வணிக நிறுவனம் ஆகும்.

இந்தியாவில் போர்த்துகல் நடத்திய வணிகம் துவக்கத்திலிருந்தே அரசு ஏகபோகமாக இருந்துள்ளது. இதனை 1500ஆம் ஆண்டு வாக்கில் நிறுவப்பட்ட காசா ட இந்தியா என்ற அரச வணிக நிறுவனம் மேற்பார்வையிட்டு வந்தது. ஆண்டுதோறும் இந்தியாவிற்கு அனுப்பப்பட்ட போர்த்துக்கேய இந்தியக் கப்பல் அணியை நிர்வகித்து வந்தது. 
இருப்பினும் 1560களில் காசாவின் நிதிநிலை மோசமடைய 1570இல் மன்னர் செபாஸ்டியன் இந்தியாவிற்கான வணிகத்தை மேற்கொள்ள அனைத்து போர்த்துகல் குடிமக்களுக்கும் உரிமை வழங்கினார். யாரும் முன்வராதநிலையில் 1578ஆம் ஆண்டில் ஒவ்வொரு ஆண்டும் காசா இந்தியாவிற்கான ஏகபோக வணிக உரிமத்தை தனியார் வணிகக் கூட்டமைப்புகளுக்கு வழங்கி வரலாயிற்று. ஆண்டு முழுமைக்குமான இந்த ஒபந்ந்த அமைப்பும் 1597இல் புறக்கணிக்கப்பட்டு அரச ஏகபோகம் தொடர்ந்தது. 
1580இல் ஏற்பட்ட ஐபீரிய ஒன்றியத்தின்படி இசுப்பானியாவின் மன்னர் பிலிப் II போர்த்துக்கல்லின் முடிமன்னர் ஆனார் 1598க்குப் பின்னர் ஆசிய வணிகத்திலும் போர்த்துக்கேய பேரரசின் உடமைகளிலும் டச்சு கிழக்கிந்தியக் கம்பனி, பிரித்தானியக் கிழக்கிந்தியக் கம்பனிகளின் ஆக்கிரமிப்பால் போர்த்துக்கல்லின் நிலையை உறுதிப்படுத்த மன்னர் சில சோதனைகளை மேற்கொள்ள வேண்டியதாயிற்று. 1605இல் "Conselho da Índia" என்ற மன்றத்தை நிறுவி போர்த்துகேய இந்தியாவை ஆப்ஸ்பர்க் முடியாட்சியின் நேரடி மேற்பார்வைக்கு கொண்டு வந்தார். இது முந்தைய போர்த்துக்கேய ஆணையங்களுடன் குறுக்கிட்டதால் 1614ஆம் ஆண்டில் இந்த மன்றத்தையும் கலைத்தார்.

ஆகத்து 1628ஆம் ஆண்டில் இறுதியாக மன்னர் பிலிப் III (இசுப்பானியாவின் IV ) வழங்கிய தனியுரிமையின்படி "Companhia do commércio da Índia" (அல்லது "Companhia da Índia Oriental") செயலுக்கு வந்தது. இந்தக் கம்பனியின் நிர்வாகம் தலைவர் (ஜார்ஜ் மஸ்காரென்ஹாஸ்) ஒருவருடைய வழிகாட்டுதலில் முதலீட்டாளர்களின் ஆறு நிர்வாகிகளுடன் அமைக்கபட்ட "பொது இயக்குனர் வாரியத்தின்" (Câmara de Administração Geral) கட்டுபாட்டில் இயங்கியது. இந்த வாரியத்திற்கு முழு உரிமைகள் வழங்கப்பட்டிருந்தோதும் இவை, நீதி மன்ற செயல்கள், நிர்வாக நெறிமுறைகள் மற்றும் நிதி ஆளுமை ஆகியன மாட்ரிட்டில் இருந்த மன்னரது அவையின் "வணிக வாரியத்திற்கு" (Conselho do Comércio) பொறுப்பானது. தனியுரிமை சான்றிதழின்டி முழு மாற்றமடையக் கொடுக்கபட்ட இரண்டாண்டுகள் வரை வேந்திய "நிதி அவை" (Conselho da Fazenda) போர்த்துகேய இந்திய கப்பல் அணிகளையும் காசா ட இந்தியா மற்றும் இந்தியக் கிடங்குகளை இணையாக நிர்வகித்தது. கம்பனி காசாவில் சுங்கத் தீர்வைகளை வசூலித்தும் தினப்படி நிர்வாகத்தையும் கண்காணித்து வந்தது

ஆறாண்டு கூட்டு்ப் பங்குகளுடன் நிறுவப்பட்ட கம்பனியின் பங்குகளை, குறைந்தது 100 பங்குகளுடன் (cruzados) மேலும் ஆறு ஆண்டுகளுக்கு வாங்க முடியும். இந்த நிறுவனத்திற்கு பவளம், மிளகு, இலவங்கம், கருங்காலி மற்றும் கடற் கிளிஞ்சல்கள் வணிகத்தில் ஏகபோக உரிமை வழங்கப்பட்டிருந்தது. தவிர டச்சு, ஆங்கிலேய கப்பல்களிடமிருந்து சூறையாடியவற்றைத் தக்க வைத்துக் கொள்ளவும் பிற நிர்வாக நீதித்துறை அதிகாரங்களும் வழங்கப்பட்டிருந்தது. 

மூன்றாண்டுகளுக்கு உறுதியளித்த 1,500,000 குருசடோக்களுடன் மன்னரே பெரும் முதலீட்டாளராக விளங்கினார் லிஸ்பன் போன்ற சில நகராட்சிகளும் முதலீடு செய்தன. தனிநபர்கள் மிகுந்த ஆர்வம் காட்டவில்லை. எனவே இதனை கவர்ச்சிகரமாக்க பங்கு ஈட்டைத்தவிர உறுதியான 4% ஆண்டு வட்டியும் வேறுசில சிறப்புரிமைகளும் (அரசவையில் பட்டம், கடன் 
கைப்பற்றுகையிலிருந்து விலக்கு) வழங்கப்பட்டன. மேலும் இசுப்பானியா,இத்தாலி நாட்டினரும் முதலீடு செய்ய அனுமதிக்கப் பட்டனர். இருப்பினும் தனிநபர் முதலீட்டை ஈர்க்க இயலவில்லை. துவக்கத்தில் வரையறுக்கப்பட்ட முதலீட்டில் பாதியுடனேயே கம்பனி செயல்படத் துவங்கியது.

போர்த்துக்கேய கிழக்கிந்திய கம்பனி வெற்றி பெறவில்லை. முதலீட்டாளர்கள் ஐயத்துடனேயே இருந்தனர்; வெளிநாட்டு போர்த்துக்கேய வணிகர்கள் புதிய நிறுவனத்தின் அதிகாரங்களை ஏற்கவில்லை; ஆங்கில-டச்சு நிறுவனங்களின் ஆதிக்கம் ஓங்கியதால் நறுமணப் பொருள் வணிக இலாபங்கள் சுருங்கின. இறுதியில் 1633ஆம் ஆண்டு ஏப்ரலில் கம்பனி திவாலானது. காசா ட இந்தியாவும் இந்திய வணிகமும் மீண்டும் வேந்திய நிதி அவையின் கீழ் கொணரப்பட்டன.



</doc>
<doc id="142435" url="https://ta.wikipedia.org/wiki?curid=142435" title="அசோகர் கல்வெட்டுக்கள்">
அசோகர் கல்வெட்டுக்கள்

அசோகர் கல்வெட்டுக்கள் என்பன பேரரசர் அசோகர் ஆட்சியின் கீழ் பொறிக்கப்பட்ட கல்வெட்டுக்களைக் குறிக்கும். இவரது கல்வெட்டுக்கள் இந்திய துணைக்கண்டத்தின் பல்வேறு இடங்களில் கிடைத்துள்ளன.

இவரது கல்வெட்டுக்களில் குறிப்பிடத்தக்க சில பின்வருமாறு:

புகழ் பெற்ற பதினான்கு பாறை வெட்டின் ஆறாம் கருத்து மன்னர் மக்களின் பிரச்னைகளை உடனடியாக கவனிப்பதை உணர்த்துகிறது.

"கடவுளுக்குப் பிரியமான மன்னர் பிரியதர்சி இவ்வாறு சொல்கிறார்: 'இதற்கு முன் அரசாங்க வேலைகளைச் சரியாகக் கவனிக்க முடியாமலும், சரியான நேரத்தில் சரியான தகவல்களைப் பெற முடியாத நிலையும் இருந்து வந்தது. அதனால், இந்தப் புதிய ஆணை பிறப்பிக்கப்படுகிறது. மாமன்னராகிய நான் எந்த நேரத்திலும், உணவு சாப்பிட்டுக்கொண்டு இருந்தாலும், அந்தப்புரத்தில் இருந்தாலும், படுக்கையறையில் சயனம்கொண்டு இருந்தாலும், தேரில் பயணம் செய்துகொண்டு இருந்தாலும், பல்லக்கில் இருந்தாலும், கேளிக்கை நிகழ்வுக்காக பூங்காவில் இருந்தாலும், வேறு எந்த இடத்தில் எப்படி இருந்தாலும், அரசாங்க அலுவலர்கள் மூலம் மக்களின் பிரச்னைகள் தொடர்பான தகவல்கள் உடனுக்குடன் எனக்கு அனுப்பப்பட வேண்டும். அதன் மூலம் மட்டுமே மக்களின் பிரச்னைகளை உடனடியாக என்னால் கவனிக்க முடியும். கொடை மற்றும் நலத் திட்டப் பொது அறிவிப்புகள் தொடர்பாக நான் வாய் வார்த்தைகளாகப் பிறப்பித்து இருக்கும் ஆணைகள் அல்லது அமைச்சர்களுக்கு வந்து சேரும் அவசர உத்தரவுகள் தொடர்பாக யாருக்காவது ஏதேனும் கருத்து வேறுபாடு ஏற்பட்டால், அது தொடர்பான தகவல்கள் உடனடியாக மன்னராகிய என்னிடம் வந்து சேரவேண்டும். இது என்னுடைய ஆணை. வேலையைக் கவனமாகச் செய்வதிலும் அதற்காக கடுமையாக உழைப்​பதிலும் போதும் என ஒரு நாளும் நான் திருப்தி அடை​வது இல்லை. மக்கள் அனைவரது நலத்தையும் பேணுவதை என்னுடைய கடமையாக நினைக்கிறேன். அதைச் சிறப்பாகச் செய்ய நான் கடும் முயற்சியை மேற்கொள்ள வேண்டியிருக்கிறது, ஆகவே, வேலை​களைத் தாமதமின்றி உடனே முடிக்க வேண்டும். மக்களின் நலத்தை முன்னெடுப்பதைவிட முக்கியமான வேலை ஏதும் இல்லை. இந்தத் தர்ம ஆணை, வெகு காலத்துக்கு இருப்பதற்காகவும், என் மகன்களும் பேரன்களும் அதற்கடுத்த சந்ததியினரும் இதன்படி நடந்து உலகின் நலத்தைப் பேணுவதற்காகவும், கல்வெட்டில் எழுதப்படுகிறது."

குஜராத் மாநிலத்தில் பிராமி எழுத்திலான மூன்று கல்வெட்டுகள் கிர்நார் மலையிலும் மற்றும் கிர்நார் மலையடிவார நகரமான ஜூனாகத்திலும் காணப்படுகிறது.

ஒடிசா மாநிலத் தலைநகர் புவனேஸ்வரத்திலிற்குத் தெற்கில், 8 கிமீ தொலைவில் உள்ள தௌலி மலைப் பகுதியில் பிராமி எழுத்தில் செதுக்கப்பட்ட அசோகரின் கல்வெட்டுகள் கிடைத்துள்ளது. இக்கல்வெட்டுகளில் பிக்குகள் மற்றும் பிக்குணிகள் கடைபிடிக்க வேண்டிய துறவற வாழ்க்கை நெறிகள் குறித்தும் மற்றும் அரசு அதிகாரிகளின் நன்னடைத்தைகள் குறித்தும் செதுக்கப்பட்டுள்ளது.

ஆப்கானிஸ்தான் நாட்டின் பார்வான் மாகாணத்தில் உள்ள பாக்ராம் நகரத்தில் கிரேக்கம் மற்றும் அரமேய மொழிகளில் எழுதப்பட்ட கல்வெட்டுக்கள் உள்ளது.

பாகிஸ்தானின் வடமேற்கில் அமைந்த கைபர் பக்துன்வா மாகாணத்தின், மார்தன் மாவட்டத்தில், சபாஷ் கார்கி ஊரில், அசோகர் கரோஷ்டி எழுத்துமுறையில் நிறுவிய கல்வெட்டு உள்ளது.




</doc>
<doc id="142437" url="https://ta.wikipedia.org/wiki?curid=142437" title="காராமணி">
காராமணி

காராமணி ("cowpea", "Vigna unguiculata") என்பது பயறு வகைகளில் ஒன்று. இதனைத் தட்டைப்பயறு என்றும் கூறுவர். இது கருமை நிறத்திலும், செந்நிறத்திலும் இருக்கும்.

பயற்றினைத் தனியே வேகவைத்தும் உண்பர். குழம்பு, பொரியல், அவியல் துவையல் போன்றவற்றிலும் சேர்த்துக்கொள்வர். ஊறவைத்து அரைத்துப் பலகாரமும் சுடுவர். காராமணிப்பயறு மட்டுமல்லாமல் காராமணிப் பயற்றங்காய்களும் காய்கறிகளில் ஒன்றாகப் பயன்படுத்தப்படுகின்றன.

மொச்சைக்கொட்டை போல காராமணிப் பயறும் வளி(வாயு)ப் பொருள் எனத் தமிழ்மருத்துவர்கள் கூறுகின்றனர். வானம்பார்த்த புன்செய் நிலத்தில் பயிரிடப்பட்டுவந்த காராமணிப்பயறு இப்போது நீர்ப்பாசனம் செய்தும் பயிரிடப்படுகிறது. இதனால் ஆண்டு முழுவதும் காராமணிப் பயற்றங்காய்கள் கிடைக்கின்றன.


</doc>
<doc id="142446" url="https://ta.wikipedia.org/wiki?curid=142446" title="கிராண்டு ஹோட்டல் (திரைப்படம்)">
கிராண்டு ஹோட்டல் (திரைப்படம்)

கிராண்டு ஹோட்டல் (Grand Hotel) 1932 இல் வெளியான அமெரிக்க நாடகத் திரைப்படமாகும். கிரேதா கார்போ, ஜான் பெர்ரிமோர், ஜோன் கிராபோர்ட், வால்லேஸ் பீயரி, லையோனால் பெர்ரிமோர், லூயிஸ் ஸ்டோன், ஜீன் ஹேர்ஸ்ஹோல்ட் ஆகியோர் நடித்துள்ளனர். சிறந்தத் திரைப்படத்திற்கான அகாதமி விருதினை மட்டுமே வென்றது.




</doc>
<doc id="142453" url="https://ta.wikipedia.org/wiki?curid=142453" title="படல மறை">
படல மறை

படல மறை (ஆங்கிலம்: "Film Negative") என்பது நிலைத்த ஒளிப்படக் கருவியில் ஒளிப்படத்தைப் பதிவு செய்வதற்காகப் பயன்படுத்தப்படும் படலம் ஆகும். இது நெகிழியால் செய்யப்பட்டிருக்கும். அத்தோடு, இதன் மீது ஒளி உணர் ஹாலைடு உப்புக்கள் கொண்ட திரவக் குழம்பு பூசப்பட்டிருக்கும். இந்தத் திரவக் குழம்பின் மீது தேவையான அளவு ஒளி பட்டவுடன் படல மறையில் மறை விம்பம் உருவாகும். சில வேதியியல் செயன்முறைகள் மூலம் புலனுறு பிம்பத்தைப் பெற முடியும்.

கறுப்பு வெள்ளைப் படல மறையில் வெள்ளி உப்புக்கள் ஒரே படையில் காணப்படும். அதே நேரத்தில் நிறப் படலத்தில் குறைந்தது மூன்று படைகளாவது காணப்படும். கோடகலோர் 2 போன்ற நவீன நிறப் படலங்களில் 12 திரவக் குழம்புப் படைகள் காணப்படுகின்றன. அத்தோடு ஒவ்வொரு படையிலும் 20 வெவ்வேறு வேதியியல் பதார்த்தங்கள் காணப்படுகின்றன.

ஒளிப்படவியலின் நீண்ட வரலாறு காரணமாகப் படல மறையில் அல்லது ஒளிப்படத் தாளில் இது வரை ஏறத்தாழ ஒரு டிரில்லியன் ஒளிப்படங்கள் உள்ளன. அவற்றின் மூலம் ஏறத்தாழ 10000 சதுர கிலோமீற்றர் (4000 சதுர மைல்) பிரதேசத்தை (வேல்சின் அரைவாசி) மறைக்க முடியும்.


டாய் நிப்பான் பிரிண்டிங், ஃப்யூஜி ஃபிலிம், கோடாக், லக்கி, மிட்சுபிசி, போலராய்டு, சோலாரிஸ் முதலிய நிறுவனங்கள் படல மறைகளைத் தயாரிக்கின்றன.


</doc>
<doc id="142454" url="https://ta.wikipedia.org/wiki?curid=142454" title="ரெபெக்கா (திரைப்படம்)">
ரெபெக்கா (திரைப்படம்)

ரெபெக்கா ("Rebecca") 1940 இல் வெளியான அமெரிக்க இசைத் திரைப்படமாகும். டேவிட் சேல்ஸ்நிக் ஆல் தயாரிக்கப்பட்டு ஆல்பிரட் ஹிட்ச்காக் ஆல் இயக்கப்பட்டது. லாரன்ஸ் ஒலிவர், ஜான் பாண்டைன், சூடித் ஆண்டர்சன் ஆகியோர் நடித்துள்ளனர். இத்திரைப்படம் பதினொன்று அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து இரண்டு அகாதமி விருதுகளை வென்றது.



இரண்டு அமெரிக்க திரை நிறுவனத்தின் நூறு திரை ஆண்டுகளின் பட்டியல்களில் இடம்பெற்றுள்ளது.



</doc>
<doc id="142458" url="https://ta.wikipedia.org/wiki?curid=142458" title="9814072356 (எண்)">
9814072356 (எண்)

ஒன்பது இலக்கத்து எண்பத்தோராயிரம் கோடி நான்கிலக்கத்து எழுபத்து இரண்டாயிரத்து முந்நூற்று ஐம்பத்தாறு அல்லது ஒன்பது பில்லியன் எண்ணூற்றுப் பதினான்கு மில்லியன் எழுபத்து இரண்டாயிரத்து முந்நூற்று ஐம்பத்தாறு (ஆங்கிலம்: "Nine billion eight hundred and fourteen million seventy two thousand three hundred and fifty six") என்பது 99066 என்பதன் வர்க்கமாகும். இது ஒன்று, இரண்டு, மூன்று, நான்கு, ஐந்து, ஆறு, ஏழு, எட்டு, ஒன்பது, சுழி ஆகிய இலக்கங்களை ஒரே ஒரு தடவை மாத்திரம் உருவாக்கப்பட்ட பெரிய மற்றும் 87ஆவது சதுர எண் ஆகும் (நேரிணைய எண் வரிசைக் கலைக்களஞ்சியத்தில் எண் வரிசை ஏ036745).



</doc>
<doc id="142462" url="https://ta.wikipedia.org/wiki?curid=142462" title="வைதேகி அருவி">
வைதேகி அருவி

வைதேகி அருவி தமிழ்நாட்டில் கோவை மாவட்டதில் மேற்கு தொடர்ச்சி மலையில் அமைந்துள்ள அழகிய அருவியாகும். 

இது பாறைகள் மீது இயற்கையான சறுக்குகள் அமையப் பெற்றதாகும். தொள்ளாயிரம் மூர்த்தி கண்டி அருவி மற்றும் கோவில் கண்டி அருவி என்பது இதன் இயற் பெயராகும் வைதேகி காத்திருந்தாள் திரைப்படத்தின் படபிடிப்பிற்கு பிறகு வைதேகி அருவி என அழைக்கப்படுகிறது.


</doc>
<doc id="142468" url="https://ta.wikipedia.org/wiki?curid=142468" title="ஏட்டா மாவட்டம்">
ஏட்டா மாவட்டம்

ஏட்டா மாவட்டம் (, ) இந்தியாவின் உத்தரப்பிரதேச மாநிலத்தின் மாவட்டங்களுள் ஒன்று. ஏட்டா நகரம் இம்மாவட்டத்தின் தலைநகரம் ஆகும். இந்த மாவட்டம் அலிகார் பிரிவில் அமைந்துள்ளது. இங்கு யாதவ மற்றும் ராஜபுத்திர மக்கள் பெரும்பான்மையாக வசிக்கின்றனர்.

2006ல் பஞ்சாயத்து ராஜ் அமைச்சகம் இந்தியாவின் மிகவும் பின்தங்கியுள்ள 250 மாவட்டங்களில் ஒன்றாக ஏட்டா மாவட்டத்தை அறிவித்தது. இது உத்தரப்பிரதேசத்தில் பின்தங்கியுள்ள பகுதிகளுக்கு நிதி வழங்குதல் நிகழ்ச்சி (BRGF) மூலம் பணம் பெறும் 34 மாவட்டங்களில் ஒன்றாகும்.
2011 ஆம் ஆண்டு மக்கட்தொகை கணக்கெடுப்பின் படி ஏட்டா மாவட்டத்தின் மொத்த மக்கட்தொகை 1,761,152. இது தோராயமாக காம்பியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 272வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் ஏட்டா மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 12.77%. ஏட்டா மாவட்டத்தின் பாலின விகிதப்படி 1000 ஆண்களுக்கு 863 பெண்கள் உள்ளனர். மேலும் ஏட்டா மாவட்ட மக்களின் கல்வியறிவு விகிதம் 73.27%.


</doc>
<doc id="142470" url="https://ta.wikipedia.org/wiki?curid=142470" title="ச. ம. நடேச சாஸ்திரி">
ச. ம. நடேச சாஸ்திரி

பண்டித சங்கேந்தி மகாலிங்கம் நடேச சாஸ்திரி (எஸ். எம். நடேச சாஸ்திரி, 1859-1906) ஒரு தமிழக எழுத்தாளர். தமிழ்ப் புதின எழுத்தின் முன்னோடிகளில் ஒருவர். 1894 ஆம் ஆண்டு “தானவன்” என்ற புதினத்தை எழுதினார். தமிழின் முதல் துப்பறியும் புதினமாக இது கருதப்படுகிறது. தமிழில் மொத்தம் ஆறு புதினங்களையும் பல மொழிபெயர்ப்பு நூல்களையும் எழுதியுள்ளார். ஆங்கிலத்திலும் பல நூல்களை எழுதியுள்ளார்.





</doc>
<doc id="142473" url="https://ta.wikipedia.org/wiki?curid=142473" title="கணினி நிரலாக்கம்">
கணினி நிரலாக்கம்

கணினி நிரலாக்கம் (பெரும்பாலும் நிரலாக்கம் என்று சுருக்கமாக), கணினி நிரல்களின் மூல நிரல் வடிவமைத்தல், எழுதுதல், பராமரித்தல், சோதனை செய்தல் மற்றும் பிழைத்திருத்தம் என்பன சார்ந்த செயல்முறை ஆகும். இந்த மூல நிரல் ஒன்று அல்லது அதற்கு மேற்பட்ட நிரலாக்க மொழிகளில் எழுதப்படுகிறது. நிரலாக்கத்தின் நோக்கம் கணினிகளை குறிப்பிட்ட செயல்பாடுகளை செய்யவிக்க அல்லது தேவையான நடவடிக்கைகளை வெளிப்படுத்த பயன்படுத்தும் வழிமுறைகளின் தொகுப்பை உருவாக்கல் ஆகும். மூல நிரல் எழுதும் செயலில் பெரும்பாலும் பயன்பாடு பற்றிய களஅறிவு, சிறப்பு வழிமுறைகள் மற்றும் முறைசார் தர்க்கம் உட்பட பல்வேறு துறைசார் நிபுணத்துவம் தேவைப்படுகிறது.


</doc>
<doc id="142475" url="https://ta.wikipedia.org/wiki?curid=142475" title="முதலாம் லியோனிடாசு">
முதலாம் லியோனிடாசு

முதலாம் லியொனிடாசு (தோரிக கிரேக்கம்: , ""; ஐயோனிக கிரேக்கம்: Λεωνίδης, "Leōnidēs"; "சிங்கத்தின் மகன்"; பொ.மு.540 - ஆகத்து 9 480 BCE) என்பவர் சுபார்டாவின் நாயகன் மற்றும் மன்னனாவார். இவர் ஹெரக்கில்சு என்ற தொன்ம நாயகனின் வழிவந்தவர்களாக கருதப்படும் எசியட் பரம்பரையின் 17ஆவது மன்னர். இரண்டாம் அனெக்சுட்ரான்டிடாசு மைந்தர்களில் ஒருவர். இவர் தேமோபைலேச் சமர் என்ற கிரேக்க பாரசீக யுத்தத்திற்காக அறியப்படுபவர்.

இவர் கிரேக்க பாரசீக போர் சமர்களில் ஒன்றான தேமோபைலேச் சமரில் முதலாம் செர்க்சீசு என்ற பாரசீக பேரரசனின் 30,000 படைவீரர்களை எதிர்த்து தன்னுடைய 300 இசுபாட்டன் வீரர்களை மட்டும் வைத்துக்கொண்டு பாரசீக படைக்கு பெரும் சேதத்தை உண்டாக்கினார். தன் 300 வீரர்கள் கொண்ட படை அழிந்துவிடும் என்பதை அறிந்தும் சுபார்டானியர்களின் கொள்கையான "வெற்றி அல்லது வீரமரணம்" என்பதின்படி பாரசீக பெரும்படையிடம் வீரமரணம் அடைந்தார்.

இம்மன்னனின் கதாப்பாத்திரத்தையும் 300 வீரர்களின் கதாப்பாத்திரங்களையும் நாயகமாகக் கொண்டு எடுக்கப்பட்ட தமிழ் மொழிமாற்று திரைப்படமே 300 பருத்திவீரர்கள் என்ற திரைப்படமாகும்.


</doc>
<doc id="142476" url="https://ta.wikipedia.org/wiki?curid=142476" title="மகாமாயா நகர் மாவட்டம்">
மகாமாயா நகர் மாவட்டம்

மகாமாயா நகர் மாவட்டம் (, ) இந்தியாவின் உத்தரப்பிரதேச மாநிலத்திலுள்ள மாவட்டங்களுள் ஒன்று. இது முன்பு ஹத்ராஸ் மாவட்டம் என அழைக்கப்பட்டது. இம்மாவட்டத்தின் தலைநகரம் ஹத்ராஸ் நகரம் ஆகும். இம்மாவட்டத்தின் பரப்பு 1800.1 கிமீ².
கௌதம புத்தரின் தாயான மகாமாயாவின் பெயரால் இம்மாவட்டம் இப்பெயர் பெற்றது.
மகாமாயா நகர் மாவட்டம் 3 மே, 1997ல் அலிகார் மற்றும் மதுரா மாவட்ட பகுதிகளை இணைத்து உருவாக்கப்பட்டது.
2011 ஆம் ஆண்டு மக்கட்தொகை கணக்கெடுப்பின் படி மகாமாயா நகர் மாவட்டத்தின் மொத்த மக்கட்தொகை 1,565,678. இது தோராயமாக காபோன் நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 318வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் மகாமாயா நகர் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 17.19%. மகாமாயா நகர் மாவட்டத்தின் பாலின விகிதப்படி 1000 ஆண்களுக்கு 870 பெண்கள் உள்ளனர். மேலும் மகாமாயா நகர் மாவட்ட மக்களின் கல்வியறிவு விகிதம் 73.1%.


</doc>
<doc id="142477" url="https://ta.wikipedia.org/wiki?curid=142477" title="மைய வணிகப் பகுதி">
மைய வணிகப் பகுதி

மைய வணிகப் பகுதி ("Central Business District, CBD") என்பது, ஒரு மாநகரத்தின் வணிக மையமாகவும், பெரும்பாலும் அதன் புவியியல் மையமாகவும் விளங்கும் ஒரு பகுதி ஆகும். இதை மாநகர மையம் என்றும் அழைப்பதுண்டு. இதன் கட்டிடங்கள், அதன் நகர கட்டிட வரலாற்றுடன் நெருங்கிய உறவு கொண்டிருக்கும். இவ்விடத்தில் வாழும் மக்களின் அடர்வும் குறைவாகவே இருக்கும். வட அமெரிக்காவில் இருக்கும் நகர நடுவத்திலிருந்து, இம்மைய வணிகப் பகுதியானது கோட்பாடு அடிப்படையில் வேறுபாடு உடையதாகும்..

மாநகரங்களின் மையமான "மைய வணிகப் பகுதி"யில் சில்லறை வணிகக் கட்டிடங்களும், அலுவலகக் கட்டிடங்களும் செறிவாக அமைந்து காணப்படும். மைய வணிகப் பகுதி, வழமையான நகர்ப்புற அடர்த்தியிலும் கூடிய அடர்த்தியைக் கொண்டிருக்கும். அத்துடன், நகரின் மிகவும் உயர்ந்த கட்டிடங்களும் இப்பகுதியிலேயே காணப்படுவது வழக்கம். இலண்டன் நகரம் மூன்று மாநகர மையங்களைக் கொண்டிருக்கிறது. இலண்டன் மாநகரம், நடுக்காலத்தைச் சார்ந்த வெஸ்ட்மின்ஸ்டர் மாநகரம், மாற்றியமைக்கப்பட்ட இறங்குதுறைப் பகுதி என்பனவே அவை. இது போலவே மெக்சிக்கோ நகரம், தாய்ப்பே நகரம் என்பனவும் வேறும் பல நகரங்களும் ஒன்றுக்கு மேற்பட்ட மையப் பகுதிகளைக் கொண்டிருக்கின்றன. 

மைய வணிகப் பகுதியின் வடிவமும், வகையும் பெரும்பாலும் அம்மாநகரின் வரலாற்றைக் காட்டுவனவாக இருக்கின்றன. இவ்வாறு பழமையான மாநகர மையப் பகுதிகளின் வரலாற்றுச் சிறப்புக் காரணமாக அப்பகுதிகளில் உயரமான புதிய கட்டிடங்களைக் கட்ட அநுமதிப்பதில்லை. இதனால், உயரமான கட்டிடங்களுடன் கூடிய நிதிப் பகுதியும், நிர்வாகப் பகுதிகளுக்கான மையம், பழைய நகரத்திலிருந்து, சற்று விலகி மாநகரத்தின் வேறு பகுதியில் அமைவது உண்டு. விரைவாக வளர்ச்சியடைந்த மாநகரங்களும், அண்மைக்காலத்தில் தோற்றம் பெற்று வளர்ந்த மாநகரங்களும் உயர்ந்த கட்டிடங்களுடன் கூடிய ஒரே மைய வணிகப் பகுதிகளைக் கொண்டிருக்கின்றன. வட அமெரிக்காவின் மேற்கு அரைப் பகுதியைச் சேர்ந்த நகரங்கள் பல இவ்வாறானவை.

மைய வணிகப் பகுதியில் வாழும் மக்களின் எண்ணிக்கை வழமையாக மிகக் குறைவாகவே இருக்கும். எடுத்துக்காட்டாக, 1700 ஆம் ஆண்டில் 200,000 ஆக இருந்த இலண்டன் மாநகரத்தின் மக்கள் தொகை இன்று மைய வணிகப் பகுதியாக இருக்கும் அதே பகுதியில் 10,000 ஆகக் குறைந்து விட்டது. எனினும் சில வேளைகளில், குறிப்பாக ஆசுத்திரேலியா, கனடா போன்ற நாடுகளில் உள்ள சில பெரிய நகரங்களின் மைய வணிகப் பகுதிகளில் மக்கள் தொகை கூடி வருகிறது. இளம் உயர்தொழில் துறையினரும், வணிகத் துறைகளில் தொழில் புரிவோரும் மைய வணிகப் பகுதிகளில் உள்ள மாடிக் குடியிருப்புக்களுக்கு இடம்பெயர்வதே இதற்கான காரணம்.

மைய வணிகப் பகுதி நிலங்களைப் பயன்படுத்தும் சில்லறை வணிகம், அலுவலகம், குடியிருப்பு போன்ற பல்வேறு துறையினரும், அங்குள்ள அணுகுவதற்கு வசதியான நிலங்களைப் பெறுவதற்குப் போட்டியிடுகின்றனர். அந் நிலத்துக்காக அவர்கள் தர விரும்பும் விலை கேள்வி வாடகை எனப்படும். நகரம் ஒன்றில் இவ்வாறான நிலங்களின் அமைவிடத்துக்கும், அவற்றின் கேள்வி வாடகைக்கும் இடையிலான தொடர்பை "கேள்வி வாடகை வரைபு" மூலம் காட்டலாம். இவ்வரைபின் மூலம், வசதியாக அணுகத்தக்க இடங்கள் மையப் பகுதியிலேயே அமைந்திருப்பதையும், அவ்விடங்களில் உள்ள நிலங்கள் பெறுமதி கூடியவையாகவும் இருப்பதை அறிந்துகொள்ள முடியும். இது கேள்வி வாடகைக் கோட்பாடு எனப்படுகின்றது. 



</doc>
<doc id="142479" url="https://ta.wikipedia.org/wiki?curid=142479" title="இந்திரா சௌந்தரராஜன்">
இந்திரா சௌந்தரராஜன்

இந்திரா சௌந்தர்ராஜன் (பி. நவம்பர் 13 1958) ஒரு தமிழக எழுத்தாளர். இவரது இயற்பெயர் பி சௌந்தர்ராஜன். சிறுகதைகள், நாவல்கள், தொலைக்காட்சி தொடர்கள் மற்றும் திரைக்கதைகள் எழுதிவரும் இவர் தமிழ் வாசகர்களால் நன்கு அறியப்பட்டவர். இவர் மதுரையில் வசித்து வருகிறார்.

இவர் தென்னிந்திய இந்துமத பாரம்பரியம் மற்றும் புராண இதிகாசங்களைக் கலந்து எழுதுவதில் வல்லவர். இவருடைய கதைகள் பொதுவாக அமானுட நிகழ்வு, தெய்வீக தலையீடு, மறுபிறவி, பேய்கள் போன்ற விஷயங்களை உள்ளடக்கியிருக்கும். இவர் கதைகள் தமிழ் நாட்டின் பல பகுதிகளில் வாழும் மக்கள் தெரிவித்த உண்மை நிகழ்வுகளின் அடிப்படையிலும் அமைந்துள்ளன. 

இவருடைய இரண்டு அல்லது மூன்று புதினங்களாவது ஒவ்வொரு மாதமும் கிரைம் ஸ்டோரி மற்றும் இன்றைய கிரைம் நியூஸ் போன்ற பதிப்பாளர்களால் வெளியிடப்படுகின்றன.


காற்றோடு ஒரு யுத்தம் என்பது இந்திரா சௌந்திரராஜன் எழுதிய தொன்மம் சார்ந்த நாவலாகும். இந்த நாவலில் நாட்டார் தெய்வமான கருப்புசாமிக்கு ஒரு வீட்டினை வேண்டுதலுக்காக ஒப்படைத்துவிட்டு, ஒரு ஐயர் குடும்பம் நகரத்தில் குடியேறுகிறது. மகளின் திருமணத் தேவைக்காக மீண்டும் ஊருக்கு வந்து அந்த வீட்டினை விற்க முற்படும் போது, அமானுஷ்ய சம்பவங்கள் நடக்கின்றன. இறுதியில் அந்த வீட்டினை அவ்வூர் மணியக்காரர் கடத்தல் பொருட்களை பதுக்கிவைக்க உபயோகப்படுத்துவதை அறிந்து கொள்கின்றனர். 
கடத்தல் கும்பலிடம் மாட்டிக்கொண்டவர்களை குதிரையின் மேல் வருகின்ற ஒருவர் கடத்தல் கும்பலை அழித்து, அவர்களைக் காப்பாற்றுகிறார். அது கருப்புசாமிதான் என நம்புகிறார்கள்.

திருச்சிராப்பள்ளி மாவட்டம் குணசீலத்தில் வசிக்கின்ற சீனிவாசன் - ராஜன் தம்பதியினரிடம் ஒரு மரப்பாச்சி கிருஷ்ணன் பொம்மை இருக்கிறது. அந்த கிருஷ்ணனை முன்னூறு வருடங்களாக ஒருநாள் தவறாது பூசை செய்துவருகின்றனர். அவர்களது மகன் சம்பத்திற்கு சாரு என்ற பெண்ணுடன் திருமணமாகி வெளியூரில் வசிக்கிறார். தங்களுக்குப்பின்பு அந்த கிருஷ்ணரை தங்கள் வாரிசுகள் பூசை செய்ய வேண்டியிருக்கும். ஆனால் சம்பத் இதில் அக்கரையில்லாமல் இரு்பபதை கண்டு மனம் வெதும்புகிறார். சம்பத் சாரு தம்பதியினருக்கு திருமணமாகி பல வருடங்கள் ஆனாலும் குழந்தை பிற்ககாமல் இருக்கிறது. நாடி சோதிடத்தில் காசிக்கு சென்று நீராடி அங்குள்ள சாதுக்களுக்கு அன்னதானம் செய்தால் குழந்தைபிறக்கும் என்கிறார்கள். சம்பத்தும் சாருவும் அதைக்கண்டுகொள்ளமல் போக, வயதான சீனிவாசனும் ராஜமும் காசிக்கு செல்கின்றனர். 

சீனிவாசனின் நண்பர் கிருஷ்ணமூர்த்தி ஆடிட்டரிடம் வேலை செய்யும் கணேஷ் என்பவர் காசியில் வேலை விசயமாக தங்கியுள்ளார். அவரிடம் சீனிவாசன் தம்பதிகளை கவனித்துக்கொள்ள கிருஷ்ணமூர்த்தி கூறுகிறார். கணேஷின் தந்தை மனநலமில்லாமல் பல இடங்களில் சுற்றிக் கொண்டிருப்பவர். அவரை கணேஷ் கண்டுபிடிக்க பல முயற்சிகள் செய்தும் கைகூடாமல் இருக்கிறான். அவனுடையத் தாய் தன்னுடைய கணவனுக்காக ஒரு கோடிமுறை ராமஜெயம் எழுதிக் கொண்டுள்ளார். கணேசின் பெரிய தங்கை சரண்யாவிற்கு திருமணம் செய்து கொடுத்தும், கணவனின் குடிப்பழக்கம் மற்றும் கொடுமையால் தாய்வீட்டிற்கே திரும்பி வந்துவிட்டார். இரண்டாவது தங்கை சுஜாதாவிற்கு வலிப்பு நோய் இருக்கிறது. இத்தகைய துயரமான சூழலில் கணேஷ் பணியாற்றிக் கொண்டிருக்கிறான். அவனுக்கு கடவுளின் மீது நம்பிக்கை ஏற்படவில்லை.

கிருஷ்ணமூர்த்தி கூறியபடி சீனிவாசம் ராஜம் தம்பதிகளை வரவேற்று அவர்களுக்கு போதிய வசதிகளை செய்து தருகிறான். சீனிவாசன் போகுமிடமெல்லாம் தனது மரப்பாச்சி கிருஷ்ணனை ஓலைக்கூடையில் வைத்து எடுத்துச் சென்று நாள்தவறாமல் பூசை செய்கிறார். கூடையின் அழகில் மயங்கிய கணேஷ் அதேப்போல கூடையொன்றினை வாங்கி அதில் ஆப்பில் பழங்களை அடுக்கி வைக்கிறான். பிராத்தனைகளை முடித்து காசியிலிருந்து டெல்லிக்கு செல்கிறார்கள் சீனிவாசன் தம்பதியினர். போகிற அவசரத்தில் கணேஷின் ஆப்பில் கூடையை எடுத்துப் போய்விடுகின்றனர். அடுத்தநாள் கூடை மாறிவிட்டதை அறிந்த சீனிவாசனுக்கு மாரடைப்பு வருகிறது. அவர் மருத்துவமனையில் சிகிச்சைப் பெறுகிறார். 
காசிக்கு செய்தி சேகரிக்க வருகின்ற அனுராதா என்ற பெண்மணி கணேஷிடம் அறிமுகமாகி சீனிவாசன் தம்பதிகள் இருந்த இடத்திலேயே தங்குகிறாள். அவளால் மரப்பாச்சி கிருஷ்ணரை அனுக முடியவில்லை. மருத்துவமைனையிலிருந்து சீனிவாசனைக் காப்பாற்ற மரப்பாச்சி கிருஷ்ணுக்கு பூசை செய்வதே ஒரே வழி என மருத்துவரே கணேசிடம் தெரிவிக்கிறார். நாத்திகனாக கணேஷ் தன்னால் இயன்றளவு கிருஷ்ணருக்கு பூசை செய்கிறார். 

கணேசிற்கு உதவியாளராக வருகின்ற கண்ணன் என்பவர், கணேசின் அலுவல் பிரட்சனையை தீர்த்துவிட்டு, கணேசின் தந்தையைக் கண்டு பிடித்து அவர் சித்தபிரம்மையிலிருந்தும் விடுவிக்கிறார். அதன் பின்பு கணேசின் தந்தையை அவரது மனைவி சுஜாதாவிடம் ஒப்படைக்கிறார். அப்போது கணேசின் இளைய தங்கைக்கு ஏற்படும் வலிப்பினை நீக்குகிறார். மூத்த சகோதரி சரண்யாவும் தன்னுடைய கணவன் விபத்தில் அடிப்பட்டு கிடைப்பதாகவும், இவள் பெயரையே கூறிக்கொண்டு இருப்பதாகவும் கூறி கணவனை காண செல்கிறாள். குழந்தை பாக்கியம் இல்லாத சம்பத் சாரு தம்பதியினருக்கு குழந்தை பேரு கிடைக்கிறது. எல்லாவற்றையும் செய்யும் கண்ணன், கிருஷ்ணமூர்த்தி அனுப்பிய கண்ணன் அல்ல, உண்மையான திருமால் அவதாரம் என்பதை இறுதியில் அனைவரும் உணர்கிறார்கள். 

61 வது இந்திய சுதந்திரத்திற்காக இந்த நாவல் வெளியிடப்பட்டது. இந்த நாவலில் ஞானசேகரன் என்பவனும் அவன் கூட்டாளிகளும் தீவிரவாதிகள். கிராமத்து மக்களிடம் உள்ள முனியப்பசாமி பயத்தினை பயன்படுத்தி பனங்காடு எனுமிடத்தில் மறைந்துள்ளனர், அருகிலிருக்கும் கிராமத்திலிருந்து வரும் நபர்களை கொலை செய்து அவ்வாறு முனியப்ப சாமி செய்ததாக நாடகமாடுகிறார்கள். 

ஞானசேகரன் ஒரு பட்டாளத்தான் போல வேடமிட்டு அக்கிரமத்திலிருக்கும் பஞ்சாயத்து தலைவர் பெண்ணை பெண்கேட்டு வருகிறான். அதல் சம்மதம் தெரிவிக்கின்றனர் அனைவரும். முனியப்பசாமி இவ்வாறு மக்களை கொல்லாது, அது காவல் தெய்வம் என பூசாரி சொல்லிவிட மக்கள் நம்புகிறார்கள். அதனால் ஞானசேகரன் செட்டியாரின் பெண்ணை கெடுப்பதுபோல நடித்து அவள் கையில் போலி துப்பாக்கியை கொடுக்கிறான். அவள் தன் மானத்தினைக் காப்பாற்ற ஞானசேகரனையும் அவன் நண்பர்களையும் கொன்றுவிட போலிதுப்பாக்கியால் சுடுகிறாள். அதை பயன்படுத்தி தாங்கள் இறந்துவிட்டதாகவும், தாங்கள் ஆவியாக பனங்காட்டில் நடமாடுவதாகவும் ஊர் மக்களை நம்ப வைக்கிறார்கள்.

இருந்தாலும் ஞானசேகரனுக்கு ரஞ்சிதத்தின் மீதான மோகத்தால் அவளைக் கடத்தி செல்கின்றனர். நடந்த உண்மைகளை அறிந்த பெண் அங்கிருந்து தப்பிவந்து மக்களிடம் உண்மையை கூறிவிடுகிறார். அனைத்து தேசத்துரோகிகளும் மாட்டிக்கொள்கின்றார்கள்.



இவர் எழுதிய ""என் பெயர் ரங்கநாயகி"" எனும் நூல் தமிழ் வளர்ச்சித் துறையின் 1999 ஆம் ஆண்டுக்கான சிறந்த நூல்களில் புதினம் வகைப்பாட்டில் மூன்றாம் பரிசு பெற்றிருக்கிறது.



</doc>
<doc id="142484" url="https://ta.wikipedia.org/wiki?curid=142484" title="புதுக்கோட்டை அருங்காட்சியகம்">
புதுக்கோட்டை அருங்காட்சியகம்

புதுக்கோட்டை அருங்காட்சியகம் தமிழ்நாட்டின் புதுக்கோட்டை மாநகரின் திருக்கோகர்ணத்தில் 1910 ஆம் ஆண்டில் புதுக்கோட்டையை ஆண்ட தொண்டைமான் மன்னர்களால் தொடங்கப்பெற்ற பழமையான அருங்காட்சியகம் ஆகும்.இவ்வருங்காட்சியகம், தமிழக அரசின் தொல்லியல் துறையின் கீழ் இயங்கி வருகிறது. இந்த அருங்காட்சியகம் ஒரு காப்பாட்சியரால் நிருவகிக்கப்பெறுகின்றது.

புதுக்கோட்டை தமிழக மாவட்டங்களில் ஒன்றாகும். 1974-ஆம் ஆண்டு சனவரி 14-ஆம் நாள் மாவட்டமாக உருவாகியது. இம்மாவட்டம் தமிழ் நாட்டின் 15-ஆவது மாவட்டமாக உருவானது. தொண்டைமான் மன்னர்களின் முடியாட்சியில் இருந்த புதுக்கோட்டைத் தனியரசு 03.03.1948-இல் இந்திய ஒன்றியத்துடன் இணைக்கப்பெற்றது.

இந்த அருங்காட்சியகத்தில் புதுக்கோட்டையை ஆண்ட தொண்டைமான் மன்னர்கள் குறித்த செப்பேடுகள், பதப்படுத்தப்பட்ட விலங்குகள், பறவைகள், கல்வெட்டுகள், கல் சிலைகள், கனிமங்கள், மரப் படிமங்கள், உலர் தாவரங்கள், மூலிகைப்பொருட்கள், கூத்து கலைப்பொருட்கள், பனையோலைகள்,அருங்காட்சியக வெளியீடுகள், உலோகப் படிமங்கள், கலைப்பொருட்கள், தொல் தமிழர்கள் பயன்படுத்திய பொருட்கள், முதுமக்கள் பானைகள், சுடுமண் படிமங்கள், மாந்த உடல் மாதிரிகள், கல் வகைகள், தொல்லுயிரிப் படிமங்கள், கனிமங்கள் ஆகியன காட்சிப்படுத்தப்பெற்று உள்ளன.



</doc>
<doc id="142485" url="https://ta.wikipedia.org/wiki?curid=142485" title="மண-மரங்கள்">
மண-மரங்கள்

மண-மரங்கள் என்பவை இயற்கையிலேயே நறுமணம் கமழும் மரம், செடி, கொடி, வேர் வகைகளாகும். இவற்றில் பூக்களை மணத்திற்காக பெண்கள் சூடிக்கொள்கின்றார்கள். இறை வழிபாட்டிற்கு நறுமண மலர்கள் பயன்படுகின்றன. மண மரங்கள் பரப்பும் மணங்களை மக்கள் முகர்ந்து மகிழ்கின்றனர். 


</doc>
<doc id="142492" url="https://ta.wikipedia.org/wiki?curid=142492" title="வாதுமை">
வாதுமை

வாதுமை பருப்பு அல்லது கொட்டை பெறப்படும் மரம் ஆகும். பாதாம் பருப்பை வாதுமை எனவும் கூறுவர். வாதுமை கொட்டைகளை வலாங்கொட்டை எனவும் கூறுவர். இக் கொட்டைகள் சுவைமிக்கவை. பாதாம் மரங்கள் மத்திய கிழக்கை பூர்வீகமாகக் கொண்டவை, இங்கேயே இவை அதிகம் உற்பத்தி செய்யப்படுகின்றன. ஆசியாவின் வெப்ப மண்டல நாடுகளில் வளர்கின்றன.


</doc>
<doc id="142497" url="https://ta.wikipedia.org/wiki?curid=142497" title="கன்ஷி ராம் நகர் மாவட்டம்">
கன்ஷி ராம் நகர் மாவட்டம்

கன்ஷி ராம் நகர் (, )இந்தியாவின் உத்தரப்பிரதேச மாநிலத்தின் 71வது மாவட்டம் ஆகும். இம்மாவட்டம் அலிகார் பிரிவில் அமைந்துள்ளது. இம்மாவட்டத்தில் கஸ்கஞ், படியாலி, சஹாவர் ஆகிய வட்டங்கள் உள்ளன். இம்மாவட்டத்தின் தலைநகரம் கஸ்கஞ் ஆகும்.
2011 ஆம் ஆண்டு மக்கட்தொகை கணக்கெடுப்பின் படி கன்ஷி ராம் நகர் மாவட்டத்தின் மொத்த மக்கட்தொகை 1,438,156. இது தோராயமாக சுவாசிலாந்து நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 345வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் கன்ஷி ராம் நகர் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 17.05%. கன்ஷி ராம் நகர் மாவட்டத்தின் பாலின விகிதப்படி 1000 ஆண்களுக்கு 879 பெண்கள் உள்ளனர். மேலும் கன்ஷி ராம் நகர் மாவட்ட மக்களின் கல்வியறிவு விகிதம் 62.3%.


</doc>
<doc id="142501" url="https://ta.wikipedia.org/wiki?curid=142501" title="ஓடிவிளையாடு பாப்பா">
ஓடிவிளையாடு பாப்பா



</doc>
<doc id="142506" url="https://ta.wikipedia.org/wiki?curid=142506" title="தேசிய நெடுஞ்சாலை 17 (இந்தியா)">
தேசிய நெடுஞ்சாலை 17 (இந்தியா)

தேசிய நெடுஞ்சாலை 17 ("'தே.நெ 17")' இந்தியாவின் மும்பை அருகே உள்ள பன்வேல் நகரையும், கேரளாவில் உள்ள கொச்சி நகரையும் இணைக்கும் நெடுஞ்சாலை ஆகும். இதன் நீளம் 1296 கிமீ (805 மைல்). இது இந்தியாவின் 7 வது நீளமான தேசிய நெடுஞ்சாலை. இது கோவா தலைநகர் பணஜி வழியே செல்கிறது.

இது கொச்சி முதல் பன்வேல் வரை மேற்கு கடற்கரை வழியாக செல்கிறது.



</doc>
<doc id="142515" url="https://ta.wikipedia.org/wiki?curid=142515" title="கிளமெண்ட் அட்லீ">
கிளமெண்ட் அட்லீ

கிளமெண்ட் ரிச்சர்டு அட்லீ அல்லது கிளமென்ட் அட்லீ ("Clement Richard Attlee", 03 சனவரி 1883 - 08 அக்டோபர் 1967) பிரிட்டனைச் சேர்ந்த அரசியல்வாதியும் ஐக்கிய ராச்சியத்தின் முன்னாள் பிரதமரும் ஆவார். இங்கிலாந்து இரண்டாம் உலகப்போரில் ஈடுபட்டுகொண்டிருந்த நேரம் அந்நாட்டின் முதல் துணை பிரதமராக பதவியேற்றவர். 1945 ஆம் ஆண்டு வின்ஸ்டன் சர்ச்சிலின் பழமைவாதக் கட்சி ஆட்சியை இழந்தபோது தொழிலாளர் கட்சியின் தலைவராக இருந்த அட்லீ ஐக்கிய இராச்சியத்தின் பிரதமரானர். 1945 ஆம் ஆண்டிலிருந்து 1951 ஆம் ஆண்டுவரை அந்த பதவியில் இருந்தார். இவரது ஆட்சி காலத்தில்தான் இந்தியா, பாகிஸ்தான், பர்மா ( மியான்மர்), சிலோன் (இலங்கை) போன்ற காலனி நாடுகள் பிரித்தானிய அரசிடம் இருந்து விடுவிக்கப்பட்டு சுதந்திரம் அடைந்தன. அட்லீ தனது தொழிலாளர் கட்சியின் தலைவராக 1935 ஆம் ஆண்டிலிருந்து 1955 ஆம் ஆண்டுவரை நீடித்திருந்தார்.


</doc>
<doc id="142520" url="https://ta.wikipedia.org/wiki?curid=142520" title="கா. கோவிந்தன்">
கா. கோவிந்தன்

புலவர் கா. கோவிந்தன் (ஏப்ரல் 15, 1915 - சூலை 1, 1991) ஒரு தமிழக அரசியல்வாதி மற்றும் எழுத்தாளர் ஆவார். தமிழ்நாடு சட்டமன்ற அவைத்தலைவராக இருமுறையும், துணைத்தலைவராக ஒருமுறையும் பணியாற்றியுள்ளார். இவர் திராவிட முன்னேற்றக் கழகத்தைச் சேர்ந்தவர். செய்யாறு சட்டமன்றத் தொகுதியில் இருந்து தமிழக சட்டமன்றத்துக்கு நான்கு முறை தேர்ந்தெடுக்கப்பட்டார்.

புலவர் கோவிந்தனின் பெற்றோர் காங்கேய முதலியார் - சுந்தரம் அம்மையார் ஆவர். அவரது குடும்பம் நெசவும், உழவும் செய்து வந்தது. கோவிந்தன் செய்யாற்றில் தனது ஆரம்பக் கல்வியை முடித்தார். 1934 இல் பள்ளி இறுதி வகுப்பில் தேறினார். 1940 இல் சென்னைப் பல்கலைக்கழகத்தின் வித்வான் பட்டம் பெற்றார். 1941 இல் சேலத்தில் பள்ளி ஆசிரியர் பணியில் சேர்ந்தார்.

சிறுவயது முதல் தனித்தமிழ் இயக்கத்திலும் நீதிக்கட்சியிலும் ஈடுபாடு கொண்டிருந்தார். 1938 இந்தி எதிர்ப்புப் போராட்டத்தில் பங்கேற்றார். திராவிடர் கழகத்திலிருந்து பிரிந்து சென்று அண்ணா, திராவிட முன்னேற்றக் கழகத்தைத் (திமுக) தொடங்கிய போது அதில் இணைந்தார். 1952 சட்டமன்றத் தேர்தலில் திமுக ஆதரவு வேட்பாளருக்காக செய்யாறு பகுதியில் பிரச்சாரம் செய்தார். 1958 இல் திருவத்திபுரம் (செய்யாறு) பேரூராட்சி உறுப்பினராகத் தேர்ந்தெடுக்கப்பட்டார். 1962 சட்டமன்றத் தேர்தலில் செய்யாறுத் தொகுதியில் போட்டியிட்டு வெற்றி பெற்றார். 1967, 1971 மற்றும் 1977 தேர்தல்களிலும் அதே தொகுதியிலிருந்து திமுக சார்பாகப் போட்டியிட்டு வென்றார். 1967-69 இல் சட்டமன்றத் துணைத்தலைவராகப் பணியாற்றினார். 1969-71 மற்றும் 1973-77 காலகட்டங்களில் சட்டமன்றத் தலைவராகப் பணியாற்றினார். 1984 நாடாளுமன்றத் தேர்தலில் அரக்கோணம் மக்களவைத் தொகுதியிலிருந்து போட்டியிட்டு தோல்வியுற்றார்.

கோவிந்தன், திமுக வில் பல கட்சிப் பொறுப்புகளை வகித்துள்ளார். அக்கட்சி நடத்திய பல்வேறு போராட்டங்களில் பங்கேற்று பல முறை சிறை சென்றார். தமிழக அரசு அவரது நூல்களை நாட்டுடைமையாக்கியுள்ளது.

புலவர் கோவிந்தன் மொத்தம் 71 நூல்களை எழுதியுள்ளார். அவற்றுள் சில:



</doc>
<doc id="142531" url="https://ta.wikipedia.org/wiki?curid=142531" title="விண்கலம்">
விண்கலம்

விண்வெளிப் பயணத்திற்குப் பயன்படும் ஒரு கலன், வாகனம் அல்லது எந்திரம் விண்கலம் ("Spacecraft") எனப்படும். விண்கலங்கள் பல்வேறு முக்கிய பயன்பாடுகளுக்குப் பயன்படுத்தப்படுகின்றன. குறிப்பாக தொலைத்தொடர்பு, புவி அவதானிப்பு, வானிலை ஆய்வு, தெரிமுறை செலுத்து நெறி, கோள்கள் ஆய்வு மற்றும் மனிதர்களையும் சரக்குகளையும் விண்வெளிக்கு அனுப்பவும் இவை பயன்படுகின்றன.

சுற்றுப்பாதை விண்கலங்கள் மீள்பயன்பாட்டுக்குகந்ததாகவும் இருக்கலாம்; பூமிக்குத் திரும்பிவரும் முறையைப் பொறுத்து விண்கலங்கள் இறக்கையற்ற விண்பெட்டகம் மற்றும் இறக்கையுடைய விண்ணூர்தி என வகைப்படுத்தப்படுகிறது.

தற்காலத்தில் ஒருசில நாடுகளே விண்பறப்புச் செயல்திறனைப் பெற்றுள்ளன: ருசியா (ருசிய மத்திய விண்வெளி முகமை), அமெரிக்கா (நாசா, அமெரிக்க வான்படை, ஸ்பேஸ்-எக்சு (இது ஒரு தனியார் நிறுவனம்)), ஐரோப்பிய ஒன்றியம் (ஐரோப்பிய விண்வெளி முகமை), சீன மக்கள் குடியரசு (சீன தேசிய விண்வெளி நிர்வாகம்), யப்பான் (யப்பானிய விண்வெளி ஆய்வு முகமை) மற்றும் இந்தியா (இந்திய விண்வெளி ஆய்வு அமைப்பு). 2012 நிலவரப்படி அமெரிக்கா, ருசியா மற்றும் சீனா விண்பறப்புச் செயல்திறனை செய்துகாட்டியுள்ளன.

விண்கலம் மற்றும் விண்வெளிப் பறப்பு ஆகியவை அறிவியல் புனைவுகளில் பெரிதும் மையக்கருத்துகளாகப் பயன்படுத்தப்படுகின்றன.

=வரலாறு=

மனிதரால் ஏவப்பட்ட முதல் செயற்கைக்கோள் இசுப்புட்னிக் 1 (Sputnik 1) ஆகும். அக்டோபர் 4, 1957 - அன்று சோவியத் யூனியனால் "தாழ்நிலை புவிசுற்றுப்பாதை"க்கு செலுத்தப்பட்டது. இசுப்புட்னிக் ஏவல் ஒரு தனித்த நிகழ்வாக இருப்பினும் மனித வரலாற்றில் அது ஒரு மிக முக்கியமான நிகழ்வாகும். "விண்வெளி யுகம்" (Space Age) என்று அறியப்படுகின்ற அதி தீவிரமான வளர்ச்சி கண்ட காலத்துக்கு இது முதல்படியாக அமைந்தது . இக்காலகட்டத்தில் அறிவியல், தொழில்நுட்ப, இராணுவ மேம்பாடு மற்றும் ஆய்வுகள் பெரும் முக்கியத்துவம் பெற்றன. விண்வெளி தொழில்நுட்பத்தின் முதல் படியாக அமைந்ததோடல்லாமல், அதன் சுற்றப்பாதை மாறுபாடுகளை வைத்து வளிமண்டலத்தின் மேல் படலங்களின் அடர்த்தி அளவிடப்பட்டது. மேலும், அயனமண்டலத்தில் ரேடியோ அலைகளின் பரவல் பற்றிய தரவுகளையும் பூமிக்கு அனுப்பி வைத்தது. இந்த செயற்கைக்கோள் 29,000 கி.மீ./மணி வேகத்தில் பயணித்தது. புவியை 96.2 நிமிடங்களுக்கு ஒருமுறை சுற்றிவந்தது. 20.005 மற்றும் 40.002 MHz அலைவரிசைகளில் ரேடியோ சமிக்ஞைகளை வெளியிட்டது.

இசுப்புட்னிக் 1 செயற்கைக்கோள் புவியை சுற்றிவந்த முதல் விண்கலமாக இருப்பினும், அதற்கு முன்னரே மனிதர் செலுத்திய பல கலங்கள் 100 கிமீ உயரத்தை எட்டியிருக்கின்றன. "பன்னாட்டு வானூர்தியியல் கூட்டமைப்பு" விதிமுறைகளின்படி, 100 கிமீ உயரத்தை எட்டிய கலம் விண்வெளியில் பயணித்தது என்று கொள்ளப்படும். இந்த 100 கிமீ எல்லை, கார்மன் கோடு (Karman Line) என்று அழைக்கப்படுகிறது. அவற்றுள் முக்கியமாக 1940-களில் வி-2 ஏவுகணைகளின் சோதனை ஏவுதல்களில் பல 100 கிமீ எல்லையை தாண்டியிருக்கின்றன.

=முந்தைய மற்றும் தற்கால விண்கலங்கள்=

2011-வரை சோவியத் யூனியன்/ரசியா, அமெரிக்கா, சீனா ஆகிய மூன்று நாடுகள் மட்டுமே வெற்றிகரமாக மனிதர்செல்லும் விண்கலங்களை செலுத்தியுள்ளன. இந்தியா, ஜப்பான், ஐரோப்பா (ESA) ஆகியவை மனிதர்கள் செல்லும் விண்கலங்களின் வடிவமைப்பு மற்றும் மேம்பாட்டில் ஈடுபட்டிருக்கின்றன.

மனிதர் பயணித்த முதல் விண்கலம் வஸ்தோக் 1 (Vostok 1) 1961-ல் செலுத்தப்பட்டது. இதில்தான் யூரி ககாரின் பூமியை சுற்றிவந்தார். முதல் விண்வெளி வீரர் என்ற புகழ்பெற்றார். வஸ்தோக் விண்கலம் மேலும் ஐந்து விண்வெளித் திட்டங்களில் பயன்படுத்தப்பட்டது. இரண்டாவது விண்கலம் ஃபிரீடம் 7 ஆகும். 1961-ல் ஏவப்பட்ட இதில் அமெரிக்க விண்வெளி வீரரான அலன் ஷெப்பர்ட் துணை-சுற்றுப்பாதை விண்வெளிப் பயணத்தை மேற்கொண்டார். இந்த விண்கலம் 187 கிமீ உயரத்தை எட்டியது. இதைத் தொடர்ந்து மேலும் ஏழு மெர்க்குரி விண்கலங்கள் விண்வெளித் திட்டங்களில் பயன்படுத்தப்பட்டன.

விண்ணோடத்தைத் தவிர்த்து ஏனையபுவிக்குத் திரும்பும் மனிதர்செல்லும் விண்கலங்கள் யாவும் விண்பெட்டகங்கள் ஆகும்.

நவம்பர் 2000-லிருந்து மனிதர் தங்கியிருக்கும் அனைத்துலக விண்வெளி நிலையம் ஆனது, அமெரிக்கா, ருசியா, கனடா மற்றும் பல நாடுகளின் கூட்டு முயற்சித் திட்டமாகும்.

மறுபயன்பாட்டுக்கு உகந்த விண்கலங்களில் சில மனிதர்செல்லும் விண்வெளிப் பயன்பாடுகளுக்கென வடிவமைக்கப்பட்டவை ஆகும், இவை விண்ணூர்திகள் என்றழைக்கப்படுகின்றன. இவ்வகை வாகனங்களில் முதலில் செயல்பாட்டில் வெற்றிகரமாக ஈடுபடுத்தப்பட்ட விண்கலம் "நோர்த் அமெரிக்கன் எக்ஸ்-15" ஆகும். 1960-களில் இவ்விண்கலம் இருமுறை மனிதர்களை 100 கிமீ-க்கும் மேலான உயரங்களுக்குக் கொண்டுசென்று திரும்பியது. முதல் விண்ணூர்தியான எக்சு-15 சூலை 19, 1963 அன்று வான்-ஏவப்பட்டு துணைசுற்றுப்பாதை நிலையை அடைந்தது.

விண்ணோடம் என்றழைக்கப்பட்ட பகுதியாக மறுபயன்பாட்டுக்கு உகந்த சுற்றுப்பாதை விண்கலங்கள் அமெரிக்காவால் ஏப்ரல் 12, 1981 அன்று ஏவப்பட்டது. விண்ணோட யுகத்தில் மொத்தம் ஆறு விண்ணோடங்கள் கட்டப்பட்டன. அவற்றுள் ஐந்து விண்ணோடங்கள் விண்வெளிப் பயணங்களுக்குப் பயன்படுத்தப்பட்டன. எண்டர்பிரைசு விண்ணோடம் புவிநோக்கி திரும்பி வருதல் மற்றும் தரையிறங்குதல் போன்ற ஆய்வுகளுக்கு பயன்படுத்தப்பட்டது. போயிங் 747 விமானத்தின் மேலேற்றப்பட்டு வானிலிருந்து ஏவப்பட்டு அந்தச் சோதனைகள் செய்யப்பட்டன. முதன்முதலில் விண்ணுக்கு சென்ற விண்ணோடம் கொலம்பியா ஆகும். அதற்குப் பின்னர் சாலஞ்சர், டிஸ்கவரி, அட்லாண்டிசு மற்றும் எண்டெவர் ஆகியவை விண்வெளிப் பயணத்துக்குப் பயன்படுத்தப்பட்டன. சாலஞ்சர் விண்ணோடம் விபத்தில் அழிந்ததால் அதற்குப் பதிலாக எண்டெவர் விண்ணோடம் கட்டப்பட்டது. பிப்ரவரி 2003-ல் பூமிக்குத் திரும்புகையில் ஏற்பட்ட பெருவிபத்தில் கொலம்பியா விண்ணோடம் சிதறி அழிந்தது.

முதல் தானியங்கு பகுதி-மறுபயன்பாட்டுக்கு உகந்த விண்கலம் பியூரான் (Buran) சோவியத் யூனியனால் நவம்பர் 15, 1988 அன்று வானில் செலுத்தப்பட்டது. அந்த ஒரு பறத்தலுக்கு மட்டுமே புரான் விண்கலம் ஈடுபடுத்தப்பட்டது. மனிதர் குழு செல்லும் வகையில் வடிவமைக்கப்பட்ட இந்த விண்ணூர்தி பெருமளவு அமெரிக்க விண்ணோடத்தை ஒத்திருந்தது. நிதிப் பற்றாக்குறை மற்றும் சோவியத் யூனியனின் பிளவு ஆகிய காரணங்களால் புரான் விண்கலத்தின் மேம்பாடு தடைபட்டது. பின்னர், அமெரிக்க விண்ணோடம் தேவையெனில் தானியங்கு முறையில் புவிக்குத் திரும்பும் வகையில் மாற்றி வடிவமைக்கப்பட்டது.




சூன் 2011 நிலவரப்படி, 2000-க்கும் மேற்பட்ட விண்கலங்கள் சுற்றுப்பாதையில் இருக்கின்றன.











ஒவ்வொரு பயணத் திட்டத்தின் தேவைக்கேற்றவாறு ஒரு விண்கலத்துக்கான துணை அமைப்புகள் தேர்வு செய்யப்பட்டு, பொருத்தப்படுகின்றன. விண்கலத்துக்கான பொது அமைப்பும் (Spacecraft bus) விண்கலத்தின் துணை அமைப்பாகக் கொள்ளப்படும். மேலும் பின்வருவனவற்றுள் சிலவோ அனைத்துமோ துணை அமைப்புகளில் இருக்கும்: கல இருப்பு நிர்ணயம் மற்றும் கட்டுப்பாட்டமைப்பு, வழிகாட்டமைப்பு, வழிநடத்துதல் மற்றும் கட்டுப்பாடு, தொலைத்தொடர்பு, கட்டளை மற்றும் தரவு கையாளுதல், ஆற்றல் தொகுப்பு, வெப்பக் கட்டுப்பாடு, உந்துகை மற்றும் கட்டுமானம். விண்கல பொது-அமைப்புடன், செலுத்தப்பட வேண்டிய சுமையும் இணைக்கப்பட்டிருக்கும்.














</doc>
<doc id="142532" url="https://ta.wikipedia.org/wiki?curid=142532" title="காவடிகாரனூர்">
காவடிகாரனூர்

காவடிகாரனூர் (ஆங்கிலம்:kavadikaranoor), இந்தியாவின் தமிழ்நாடு மாநிலத்தில் அமைந்துள்ள சேலம் மாவட்டம், எடப்பாடி வட்டத்தில் அமைந்திருக்கும் இயற்கை அழகு பொருந்திய கிராமமாகும். தங்காயூர் பஞ்சாயத்தின் கீழ் குறிப்பிடப்படும் கிராமங்களில் இது பெரும் நிலப்பரப்பை கொண்டது. இங்கு பொருளாதாரம் பல்வேறு பரிணாமங்களில் கண்டறியப்படுகிறது. இக்கிராமத்தின் வடமேற்கு பகுதியில், பல்வேறு தாதுப் பொருட்கள் அடங்கிய பாறைகள் படிந்துள்ளன.
காவடிகாரனூர் 11°60′ வ 77°90′ கி, கடற் மட்டத்திலிருந்து 298 மீ உயரத்திலும், சூர்ய மலையின் கிழக்கிலும் அமைந்துள்ளது. சூர்ய மலையில் பஞ்ச பாண்டவர்கள் வாழ்ந்தாக இங்குள்ளவர்கள் கூறுகிறார்கள். இதனால்தான் இங்கு மரம், செடி கொடிகள் வளராமல், பயன்படுத்த இயலாத மலையானதாக கருதப்படுகிறது. ஆசாம்பள்ளி ஏரியின் நீர்ப்பாசனத்தால் உணவு தானியங்கள் பயிரிடப்படுகின்றது.

கொங்கணாபுரத்திலிருந்து 3 கி.மீ தென்மேற்கிலும் எடப்பாடியில்(வட்டம்) இருந்து 6 கி.மீ கிழக்கிலும் அமைந்துள்ளது. 12 .35 சதுர பரப்பளவில், சுமார் 2212 . மக்கள் இங்கு வசிக்கின்றார்கள். கோண மோரி (வளைவான சாலை பாலம்) - எனும் இடத்திலிருந்து இரவுநேரத்தில் இடைப்பாடி ஊர் அழகைக் கண்டு ரசிக்கலாம்.

20 ஆண்டுகளுக்கு முன்புவரை இங்குள்ள மக்கள் விவசாயத்தை மட்டுமே நம்பினர். மாறிவரும் பொருளாதார முன்னேற்றத்தால் விவசாயம், கனரக வாகனம்(Lorry Heavy trucks), வாகன தொழிற்சாலை, பட்டப்படிப்பு மற்றும் தொழிற்படிப்புகளால் மக்களின் வாழ்வாதாரம் உயர்ந்துள்ளது.


</doc>
<doc id="142535" url="https://ta.wikipedia.org/wiki?curid=142535" title="பிரிக்கும் கோடு (வார்ப்புத் தொழில்)">
பிரிக்கும் கோடு (வார்ப்புத் தொழில்)

ஒரு வார்ப்பானது இரண்டு அல்லது அதற்கு மேற்பட்ட பாகங்களைக் கொண்டு செய்யப்படும். அப்பாகங்கள் சந்திக்கும் இடமே பிரிக்கும் கோடு (parting line) அல்லது "அச்சுப்பிரிப்பு வரை" என அழைக்கப்படும். உருக்கி ஊற்றப்பட்ட உலோகம் (அல்லது நெகிழி), பிரிக்கும் கோட்டினூடே ஊடுருவி வார்ப்பிற்கு வெளியே சிறிய அளவில் வரலாம். மெல்லியதாக உருவாகும் இந்தப் பொருளிழை, 'மோல்டிங் பிளாஷ்' அல்லது 'பிளாஷிங்' என்றழைக்கப்படும். வார்ப்பு முறையில் உற்பத்தி செய்யப்படும் விளையாட்டுப் பொருட்களைச் சுற்றி இந்தப் பொருளிழையினை நாம் காண இயலும்.


</doc>
<doc id="142536" url="https://ta.wikipedia.org/wiki?curid=142536" title="த பிராட்வே மெலடி (திரைப்படம்)">
த பிராட்வே மெலடி (திரைப்படம்)

த பிராட்வே மெலடி ("The Broadway Melody") 1929 இல் வெளியான அமெரிக்க இசைத் திரைப்படமாகும். ஹாரி பியுமான்ட் ஆல் இயக்கப்பட்டது. சார்லஸ் கிங், அனிதா பேஜ், பேசி லவ், ஜெட் ப்ரௌட்டி ஆகியோர் நடித்துள்ளனர். நாசியோ ஹெர்ப் பிரவுன், ஜார்ஜ் கோஹன், வில்லியர்ட் ராபின்சன் ஆகியோர் இசையமைத்துள்ளனர். இத்திரைப்படம் இரண்டு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதினை மட்டுமே வென்றது.



</doc>
<doc id="142540" url="https://ta.wikipedia.org/wiki?curid=142540" title="சிமார்ரான் (திரைப்படம்)">
சிமார்ரான் (திரைப்படம்)

சிமார்ரான் ("Cimarron") 1931 இல் வெளியான அமெரிக்கத் திரைப்படமாகும். வெஸ்லி ரக்க்லஸ் ஆல் இயக்கப்பட்டது. ரிச்சர்ட் டிக்ஸ், ஐரீன் டூன், எஸ்டீல் டெய்லர், ராஸ்கோ ஏட்ஸ் ஆகியோர் நடித்துள்ளனர். இத்திரைப்படம் ஏழு அகாதமி விருதுகளுக்குத் தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.



</doc>
<doc id="142543" url="https://ta.wikipedia.org/wiki?curid=142543" title="கவல்கேட் (திரைப்படம்)">
கவல்கேட் (திரைப்படம்)

கவல்கேட் ("Cavalcade") 1933 இல் வெளியான அமெரிக்க நாடகத் திரைப்படமாகும். பிராங்க் லாய்டு ஆல் தயாரித்து இயக்கப்பட்டது. டயானா வைன்யார்ட், கிளைவ் ப்ரூக், உனா ஒ'கான்னர், ஹெர்பர்ட் மன்டின் ஆகியோர் நடித்துள்ளனர். பீட்டர் ப்ருநெல்லி, லூயிஸ் டி பிரான்செஸ்கோ, ஆர்தர் லாங், சேம்ஸ்னிக் ஆகியோர் இசையமைத்துள்ளனர். இத்திரைப்படம் நான்கு அகாதமி விருதுகளுக்குத் தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.





</doc>
<doc id="142549" url="https://ta.wikipedia.org/wiki?curid=142549" title="சிகாகோ (திரைப்படம்)">
சிகாகோ (திரைப்படம்)

ரெணீ செல்வெகர், காதரீன் சிட்டா-ஜோன்ஸ், ரிச்சர்ட் கியர், குயீன் லடீபா, ஜான் ரேய்ல்லி, கிறிஸ்டீன் பரான்ச்கி, டயே டிக்க்ஸ், லூசி லூ ஆகியோர் நடித்துள்ளனர். இத்திரைப்படம் பன்னிரண்டு அகாதமி விருதுகளுக்கு பரிந்துரை செய்யப்பட்டது. 
சிறந்த திரைப்படத்திற்கான அகாதமி விருதையும் சேர்த்து ஆறு அகாதமி விருதுகளை வென்றது.



</doc>
<doc id="142550" url="https://ta.wikipedia.org/wiki?curid=142550" title="காவடிக்காரனூர்">
காவடிக்காரனூர்

காவடிகாரனூர் (ஆங்கிலம்:kavadikaranoor), இந்தியாவின் தமிழ்நாடு மாநிலத்தில் அமைந்துள்ள சேலம் மாவட்டம், எடப்பாடி வட்டத்தில் அமைந்திருக்கும் இயற்கை அழகு பொருந்திய கிராமமாகும். தங்கயூர் பஞ்சாயத்தின் கீழ் குறிப்பிடப்படும் கிராமங்களில் இது பெரும் நிலபரப்பை கொண்டது. இங்கு பொருளாதாரம் பல்வேறு பரிணாமங்களில் கண்டறியபடுகிறது. இக்கிராமத்தின் வடமேற்கு பகுதியில், பல்வேறு தாது பொருட்கள் அடங்கிய பாறைகள் படிந்துள்ளன.

காவடிகாரனூர் 11°60′ வ 77°90′ கி, கடற் மட்டத்திலிருந்து 298 மீ உயரத்திலும், சூர்ய மலையின் கிழக்கிலும் அமைந்துள்ளது. சூர்ய மலையில் பஞ்ச பாண்டவர்கள் வாழ்ந்ததாக இங்குள்ளவர்களால் கூறப்படுகிறது. இதனால்தான் இங்கு மரம், செடி கொடிகள் வளராமல், பயன்படுத்த இயலாத மலையாகக் கருதப்படுகிறது. சேலம் பெரியார் பல்கலைக்கழகம், இங்கு பல்வேறு ஆராய்ச்சிகளை மேற்கொண்டு கதிரியக்க கனிமங்கள் உள்ளதாக அறிவித்தது. ஆசாம்பள்ளி எரியின் நீர் பாசனத்தால் உணவு தானியங்கள் பயிரிடப்படுகின்றன.
கொங்கனாபுரதிலிருந்து 3 கி.மி தென்மேற்கிலும் எடப்பாடியில் (வட்டம்) இருந்து 6 கி.மீ கிழக்கிலும் அமைந்துள்ளது. 12 .35 சதுர பரபளவில், சுமார் 2212 . மக்கள் இங்கு வசிக்கின்றார்கள். கோண மோரி (வளைவான சாலை பாலம்) - எனும் இடத்திலிருந்து இரவுநேரத்தில் இடைப்பாடி ஊர் அழகைக் கண்டு ரசிக்கலாம்.

20 ஆண்டுகளுக்கு முன்புவரை இங்குள்ள மக்கள் விவசாயத்தை மட்டுமே நம்பினர். மாறிவரும் பொருளாதார முன்னேற்றத்தால் விவசாயம், கனரக வாகனம்(Lorry Heavy trucks), வாகன தொழிற்சாலை, பட்டப்படிப்பு மற்றும் தொழிற்படிப்புகளால் மக்களின் வாழ்வாதாரம் உயர்ந்துள்ளது.


</doc>
<doc id="142564" url="https://ta.wikipedia.org/wiki?curid=142564" title="24 மனை தெலுங்கு செட்டியார் ஈமச்சடங்குகள்">
24 மனை தெலுங்கு செட்டியார் ஈமச்சடங்குகள்

24 மனை தெலுங்கு செட்டியார் ஈமச்சடங்குகள் என்பது 24 மனை தெலுங்கு செட்டியார் சாதியினரில், இறந்தோருக்காகச் செய்யப்படும் ஈமச்சடங்குகள் (இறப்புச் சடங்குகள், ஈமக் கிரியைகள்) ஆகும்.

இச்சாதியினரில் ஒருவர் இறந்தவுடன் அவருடைய துணியை அப்புறப்படுத்துவர். பிணத்துக்கு துணி மாற்றி, திருநீறு, குங்குமம் அல்லது திருமண் இட்டு, கைக்கட்டு, கால்க்கட்டு கட்டி, மூக்கில் பஞ்சு வைத்து, தெற்குப்பக்கம் தலையும், வடக்குப் பக்கம் கால் நீட்டியவாறு இருக்கும்படி படுக்க வைப்பார்கள். பின்பு மாலை அணிவித்து தேங்காய் உடைத்து, ஊதுபத்தி கொளுத்தி விளக்கேற்றி வணங்குவார்கள். இந்த வணக்கத்தில் இறந்தவரது குடும்பத்தார் மற்றும் அவருடைய குலத்தைச் சேர்ந்த "பங்காளிகள்" மட்டும் பங்கேற்று சாமி கும்பிடுவார்கள். இறந்தவருடைய ஆண் வாரிசுகள் உடன் இருப்பர். இறந்தவரின் உயிர் ஒளியாக - "சோதியாக" மாறியுள்ளது என்பதைக் குறியீடாய் இச்செயல் உணர்த்துகிறது.

உறவினர்களுக்குத் தகவல் அனுப்பிய பின்னர் "பச்சைப் பந்தல்" போடப்படுகிறது. நகரங்களில் இக்காலத்தில் சாமியானா எனும் துணிப் பந்தல் போடுகிறார்கள். இறந்தவர் வீட்டில் "கருமாதி" வரை அடுப்பு எரியாது. வெட்டியான், நாவிதன், வண்ணான் போன்ற இனத்தவர்கள் இறப்பு நிகழ்ந்த வீடுகளில் மரபு சார்ந்த சடங்குகளை நிறைவேற்றுவதில் பெரும்பங்கு வகிக்கிறார்கள். "பறைமேளம்" அடிக்கும் கலைஞர்கள், "சங்கு" "சேகண்டி" அடித்தவாறு பாட்டிசைக்கும் கலைஞர்கள், ஒப்பாரி பாடும் பெண்கள் எல்லாம் சேர்ந்து உறவினர்களின் துக்கத்தைப் பகிர்ந்து கொள்கின்றனர். உறவினர்கள் பிணம் அடக்கம் செய்யப்பட்டவுடன் கேதத்துக்கு (சாவுக்கு) வந்த பங்காளிகளுக்குத் தேவையான உணவைத் (சலுப்பச் சோறு) தயாரிக்க ஒரு தொகையை நிர்ணயித்து, அதை மாமன் மச்சான்கள் தங்களுக்குள் பகிர்ந்து கொள்கிறார்கள். இதனை "சலுப்பச் சோறு" (சலிப்பாற்றும் சோறு) என்கிறார்கள்.

பிணத்தைக் குளிப்பாட்ட அருகில் உள்ள குளம், கிணறு, ஆறு போன்ற நீர்நிலைகளிலிருந்து நீர் எடுத்து வரும் சடங்கு "நீர்மாலை" எடுத்து வருதல் என்றழைக்கப்படுகிறது. இறந்தவரின் மாமன் மச்சான் உறவுகளும் பங்காளி உறவுகளும் குடம் மற்றும் செம்பு போன்ற பாத்திரங்களுடன் நீர் நிலைக்குச் செல்கின்றனர். நீர் நிரப்பிய செம்பு, குடம் போன்றவற்றின் கழுத்துப் பகுதியில் "கதம்ப மாலை" சுற்றப்படுகின்றது. நீரின் மேலாக கதம்பப் பூக்களும் போடப்பட்டு "திருநீறு" பூசப்படுகிறது . இந்தச் சடங்கு தெய்வ நிலையை அடைந்துவிட்ட பிணத்தைக் குளிப்பாட்டக் கொண்டு வரப்படும் நீர்மாலை நீரும், செம்பும் புனிதமானதாக மாறிவிட்டதை உணர்த்துவதற்காக நடத்தப்படுகிறது. வெள்ளைத் துணியை பந்தல் போல் அமைத்துப் பிடித்தபடி சங்கு சேகண்டி மற்றும் பறைமேளம் முழங்க வருவார்கள். பங்காளிகளும், மாமன்மார்களும் தனித் தனியே "கோடி" கொண்டு வருகிறார்கள். 
வீட்டின் முன்னர் வீதியில் பிணத்தை படுக்க வைத்து தலையில் "எண்ணெயும் சிகைக்காயும்" உறவினர்களின் (மகன், மகள், பேரன், பேத்தி, பங்காளிகள், மாமன் மச்சான்) இடது கைகளால் தொட்டு வைக்கப்படுகின்றது. சில குடும்பங்களில் இறந்தவர் மனைவி மீதும் எண்ணெய், சிகைக்காய் தொட்டு வைப்பதுண்டு. நீர்மாலை எடுத்து வந்த புனித நீரைக் கொண்டு பிணத்தைக் குளிப்பாட்டுகிறார்கள்.

பிணத்தைக் குளிப்பாட்டிய பின்னர் வீட்டு வாசலில் பச்சைப் பந்தலின் கீழ் வைத்து "சீதேவி மூதேவி வாங்கும் சடங்கு" நடத்தப்படுகின்றது. இறந்தவரின் மகனும் மருமகளும் பச்சைப் பந்தலை மூன்று முறை சுற்றி வந்து பிணத்தின் முன்பாக வணங்குகின்றனர். பின்னர் பசுஞ்சாணியை நெல்லில் தோய்த்து உருண்டை பிடித்து பிணத்தின் கையில் வைத்து "மூதேவி போயி சீதேவி வா" என மூன்று முறை கூறியபடி மருமகளின் முந்தானையில் போடப்படுகின்றது.

சீதேவி மூதேவி வாங்கும் சடங்கு இறந்தவரின் வளமை முழுவதும் மருமக்களுக்கு வந்து சேர்வதற்காகவே இந்தச் சடங்கைச் செய்கிறார்கள; வளமை முழுவதும் வரும் என்று நம்புகின்றனர். பின்னர் சாணி உருண்டையை வீட்டினுள் பிணம் வைக்கப்பட்டிருந்த இடத்தின் சுவரில் அப்பி வைக்கின்றனர். கருமாதிச் சடங்கு நடைபெறும் நாள் வரைத் தினந்தோறும் நீர்த் தெளித்து அதனைப் பாதுகாக்கின்றனர். சாணியில் வளரும் நெல்லின் திறனைப் பொறுத்து குடும்பம் சிறக்கும் அல்லது தீங்கு நேரும் என நம்புகின்றனர்.
இறந்தவரின் மாமன் மச்சான் உறவுகளும் பங்காளி உறவுகளும் "கோடித்துணி" (புது வேட்டி, சேலை போன்றவற்றைச் கோடி என்று சொல்வர்) கொண்டு வருகின்றனர். இறந்தவர் பெண் என்றால் இரண்டு வகை கோடிகள் உண்டு; இவற்றைப் பிறந்த இடத்துக் கோடி (தாய் வீடு) மற்றும் புகுந்த இடத்துக் கோடி (வாழ்க்கைப்பட்ட வீடு) என்கிறார்கள். இறந்தவர் ஆண் என்றால் அவர் மனைவிக்கும் கோடி போடப்படுகிறது.

பேரன்கள் மற்றும் பேத்திகள் நெய்ப்பந்தம் பிடிக்கிறார்கள். பிணத்தின் மீது பின்னைப்பூ போடுகிறார்கள். இறந்தவர் சொர்க்கத்துக்குப் போக நெய்ப்பந்தம் வழிகாட்டும் என்பது நம்பிக்கை. வாய்க்கரிசியை (மஞ்சள் தொய்த்த பச்சரிசியை) பிணத்தின் வாயில் மூன்று முறைப் போடுகின்றனர்.
இறந்தவரை இடுகாட்டுக்கு எடுத்துச் செல்லும் பாடை வெட்டியானால் (பச்சை ஓலை பின்னி, பச்சை மூங்கில்களால்) தயாரிக்கப்படுகிறது. இது மேலும் பூக்களால் ஒரு தேர் போல அலங்கரிக்கப்படுகிறது. இது போல தேர் அமைக்கும் செலவை இறந்தவருடைய பெண் வாரிசுகள் ஏற்றுக் கொள்கிறார்கள். இதனைத் தேர்க் கட்டுதல் என்கிறார்கள். 
பிணம் இடுகாடு செல்லும் நேரம் குளிகையாக இருக்கக்கூடாது. அன்று சனிக்கிழமையாயிருந்தால் ஒற்றைப் பாடை தனியே செல்லக்கூடாது (சனிப் பிணம் தனியே போகாது) என்பதால் கோழிக்குஞ்சு ஒன்றினை பாடையோடு இணைத்துக் கட்டிவிடுவர்.
பிணத்தை பங்காளிகள் மற்றும் உறவினர்கள் சுமக்கின்றனர். இந்த சமயம் "கோவிந்தா", "கோவிந்தா" என்று குரல் எழுப்புகின்றனர். கோவிந்தனாகிய திருமால் மோட்சத்துக்கு வழிகாட்டுகிறார் என்பது நம்பிக்கை . பிணம் இடுகாடு போகும்போது வீட்டைப் பார்த்தபடியே செல்ல வேண்டும் என்பது மரபு. வீட்டின் அருகே உள்ள "முச்சந்தியில்" மூன்று முறை சுற்றிக் காட்டைப் பார்த்தபடி செல்ல வேண்டும். இறந்தவரின் வீட்டுப் பெண்கள் முச்சந்தி வரை வந்து ஒப்பாரியிட்டு அழுவர். பின்பு இவர்கள் திரும்பிப் பாராது வீட்டுக்குச் செல்ல வேண்டும். 
24 மனை தெலுங்குச் செட்டியார் இனத்தில், பெரும்பாலும் பிணத்தைப் "புதைப்பது" மரபு. இறந்தவரின் வாரிசுகளில் "தலைமகன்" தாய்க்கும், "கடைமகன்" தகப்பனுக்கும் கொள்ளியிட வேண்டும் என்பது மரபு. இதன்படி கொள்ளியிடுபவர் "தீச்சட்டி" ஏந்தி பிணத்துக்கு முன் இடுகாடு செல்வார். இடுகாட்டில் பாடை சுடுகாடு நோக்கித் திருப்பி இறக்கி வைக்கப்படுகின்றது.

இடுகாட்டில் இறந்தவரின் ஆண் வாரிசுகள் இடது தோளில் நீர் நிரம்பிய "மண் கலயத்தை" வைத்து மூன்று முறை பாடையைச் சுற்றச் செய்வர். ஒவ்வொரு முறை சுற்றும் பொழுதும் நாவிதன் அரிவாள் நுனியால் மண்குடத்தைத் துளையிடுகின்றார். இறுதியாக மண் குடத்தை வல பக்கம் கீழே போட்டு உடைகிறார். இது போல மண்குடம் உடைத்தல் என்ற சடங்கு இந்த உலகத்தில் வாரிசுகளுக்கும் இறந்தவருக்கும் இடையேயான உறவு குடம் உடைத்தலோடு முடிந்துவிடுவதாக நம்புகிறார்கள். மண் குடம் என்பது இருப்பவருக்கும் இறந்தவருக்கும் இடையே நிலவிய ஒரு உறவின் அடையாளம்.

குழியில் பிணத்தை இறக்கி வானத்தைப் பார்த்தவாறு அமைத்து தீச்சட்டி ஏந்தியவர் "இடது கையால் மண் தள்ளுகிறார்". பிறகு குழி மண்ணால் நிரப்பி மூடப்படுகிறது.

பிணம் எடுத்தவுடன் வீட்டைச் சுத்தம் செய்து குளித்து முடித்த பின்பு "பெண்கள் விளக்கேற்றி வைக்கிறார்கள்". இடுகாடு சென்று திரும்பும் ஆண்கள் மீண்டும் இறந்தவரின் வீட்டுக்கு வந்து கைகால் கழுவி விளக்கை வணங்கிய பின்பே கலைந்து செல்ல வேண்டும்.

மறுநாள் காலையில் குழி மண் தள்ளியவர், பங்காளிகள் மற்ற உறவினர் அனைவரும் காடாற்றும் சடங்கினை முடிக்க இடுகாடு செல்கிறார்கள். இறந்தவரைப் புதைத்த குழிமேட்டை நீர் தெளித்து மொழுகுகின்றனர். இதை குழி மொழுகுதல் என்கிறார்கள். பின்னர் குழிமேட்டின் தலைப் பகுதியில், சிறிது பால் ஊற்றிவிட்டு திருநீறு குங்குமம் தூவி / பூசி போட்டு வைத்து ஊதுபத்தி ஏற்றி வணங்குகிறார்கள்.

கருமாதிச்சடங்குகள் 16 ஆம் நாள் நிகழும். உறவினர்களின் வசதி கருதி மூன்றாம் நாளிலோ அல்லது ஐந்தாம் நாளிலோ கூட இது நடைபெறுவது தற்போது நடைமுறையாகி வருகிறது. மண் தள்ளியவர் மொட்டை போட்டுகொள்கிறார். மற்ற உடன் பங்காளிகள் சவரம் செய்து கொள்கிறார்கள்.

ஐந்தாம் நாள் ஏழாம் நாள் கருமாதிச் சோறு வீட்டு வாசலில் மண் அடுப்பில், மண்பானையில் சமைக்கப்படுகிறது. கருமாதியன்று ஆண், பெண் இரு பாலரும் இடுகாடு செல்கிறார்கள். ஒரு ஆவாரம் செடியின் அடியில் ஒன்பது கல்லை அமைத்து, திருநீறு மற்றும் பொட்டு இட்டு சூடம் ஏற்றி வணங்குவர். இறந்தவருக்குப் பிடித்தமான பலகாரம், பீடி, சுருட்டு போன்றவை படைக்கப்படுகின்றன. படைத்த சோறு சிறு இலைகளில் இடப்பட்டு ஒவ்வொருவராலும் காகத்திற்கு வைக்கப்படுகிறது. யார் வைத்த சோற்றை காகம் எடுக்கிறதோ அவர் மேல் இறந்தவருக்கு அன்பு அதிகம் என்று கொள்ளப்படுகிறது.

அன்று மதியம் அல்லது இரவு நேரம் ஈமச்சடங்கு செய்தவருக்கு மாமன் மச்சான்கள் புதுத்துணி கொடுத்து உரிமைப்பட்டவர் உருமால் (தலைப்பாகை) கட்டுகிறார். பங்காளிகள் இறந்தவரை நினைத்து சாமி கும்பிடுகிறார்கள். அன்று மாமன் மச்சான்கள் பங்காளிகளுக்கு அசைவ விருந்தளிக்கிறார்கள். நள்ளிரவில் கறியும் சோறும் ஒவ்வொருவராலும் கூரை மேல் வீசப்பட்டு நீர் இறைக்கப்படுகிறது.

இறந்த 30 ஆம் நாள் இறந்தவரை வீட்டிற்கு அழைப்பது போன்ற ஒரு நிகழ்வு நடத்தப் பெறுகிறது. இந்நிகழ்வில் இறந்தவருக்கு விருப்பமான பலகாரம், சாப்பாடு, சுருட்டு போன்றவை படைக்கப்பட்டு அவரை வணங்கும் முறையும் கடைப்பிடிக்கப்படுகிறது.



</doc>
<doc id="142570" url="https://ta.wikipedia.org/wiki?curid=142570" title="தமிழகத்தில் சாதவாகனர் காசுகள்">
தமிழகத்தில் சாதவாகனர் காசுகள்

சங்ககாலத் தமிழருக்கும் ஆந்திர மன்னர்களான சாதவாகனர்களுக்கும் நல்ல உறவு இருப்பது அவர்கள் வெளியிட்ட காசுகள் அதிகளவு தமிழகத்தில் கிடைத்திருப்பதைக் கொண்டு நிறுவலாம். பொ.மு. 300 - பொ.பி. 300 வரை ஆண்ட இம்மன்னர்கள் வெளியிட்ட பல்வகைக் காசுகள் பெரும்பாலும் ஈயம், செம்பு போன்ற உலோகங்களிலேயே காணப்படுகின்றன. ஆனால் யாகம் செய்யும் போது வெளியிட்ட காசுகள் மட்டும் வெள்ளியில் வெளியிட்டுள்ளனர். வசிட்டிபுத்திர சிரிபுலுமாவி, வசிட்டிபுத்திர சிவ சிரிபுலுமாவி, வசிட்டிபுத்திர சாதகர்ணி மற்றும் கௌதமி புத்ர சாதகர்ணி போன்ற மன்னர்களின் நாணயங்களே அதிகளவில் உள்ளன. 

மேற்குறிப்பிட்ட அனைத்து மன்னர்களின் நாணயங்களிலும் முன் பக்கத்தில் யானை மற்றும் அம்மன்னனின் தலையும் பின் பக்கத்தில் உச்சயினி குறியீடும் காணப்படும். மன்னனின் தலைப்பகுதியின் ஒரு பக்கம் அவனது பெயர் தமிழிலும் மற்றொரு பக்கத்தில் பிராகிருதத்திலும் காணப்படும். இவற்றில் காணப்படும் தமிழ் எழுத்துகள் மாங்குளம் கல்வெட்டுகளில் உள்ள தமிழ் போல் காணப்படுகிறது.

சாதவாகனர் மற்றொரு பெயர் சாலிவாகனன் சாதவாகனர் காசுகள் செய்ய பயன்படுத்திய ஐந்து வார்ப்புக்கூடுகள் தமிழகத்தில் செய்த காஞ்சிபுரம் அகழாய்வில் கிடைத்துள்ளன. இவற்றில் மேற்குறிப்பிட்ட சின்னங்களான மன்னனின் தலை, அவர்களின் பெயர், யானை உருவம் போன்றவற்றை அச்சிடுவதற்கான அச்சுகள் உள்ளன. இவ்வார்ப்புக்கூடுகள் தமிழகத்தில் கிடைத்ததைக் கொண்டு இவை தமிழகத்தில் புழக்கத்தில் விடுவதற்கு தயாரிக்கப்பட்டவையா அல்லது ஆந்திரப் பொருட்களை வாங்குவதற்கு தமிழகத்தில் பயன்படுத்தப்பட்டவையா என்று கூற முடியா வண்ணம் உள்ளது.


</doc>
<doc id="142574" url="https://ta.wikipedia.org/wiki?curid=142574" title="அலகாபாத் மாவட்டம்">
அலகாபாத் மாவட்டம்

அலகாபாத் மாவட்டம் (, )இந்தியாவின் உத்தரப்பிரதேச மாநிலத்தின் மாவட்டங்களுள் ஒன்று. இதன் தலைநகரம் அலகாபாத் நகரம். மேலும் இம்மாவட்டம் அலகாபாத் பிரிவின்கீழ் அமைந்துள்ளது.
2011 ஆம் ஆண்டு கணக்கெடுப்பின் படி இம்மாவட்டம் உத்தரப்பிரதேசத்தின் 71 மாவட்டங்களில் மிக அதிக மக்கட்தொகை கொண்ட மாவட்டம் ஆகும்.
அலகாபாத் இந்து மதத்தில் ஒரு புனிதமான நகரம். இங்குதான் கங்கை, யமுனை, சரஸ்வதி, ஆகிய மூன்று நதிகளும் சங்கமிக்கின்றன.
2011 ஆம் ஆண்டு மக்கட்தொகை கணக்கெடுப்பின் படி அலாகாபாத் மாவட்டத்தின் மொத்த மக்கட்தொகை 5,959,798. இது தோராயமாக எரித்திரியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 13வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் அலாகாபாத் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 20.74%. அலாகாபாத் மாவட்டத்தின் பாலின விகிதப்படி 1000 ஆண்களுக்கு 902 பெண்கள் உள்ளனர். மேலும் அலாகாபாத் மாவட்ட மக்களின் கல்வியறிவு விகிதம் 74.41%.


</doc>
<doc id="142588" url="https://ta.wikipedia.org/wiki?curid=142588" title="எறுழம்">
எறுழம்

எறுழம் அல்லது எறுழ் ("Calycopteris floribunda") என்னும் பூவைக் குவித்து விளையாடியதாகச் சங்கப்பாடல் தெரிவிக்கிறது. அதில் அப்பூ எரியும் தீயைப் போல இருந்ததாகக் குறிப்பிடுகிறது. 5 - 10 மீட்டர் உயரம் வளரும் இத்தாவரம் மருந்துவ குணங்கள் கொண்டது.




</doc>
<doc id="142589" url="https://ta.wikipedia.org/wiki?curid=142589" title="தெறுழ்வீ">
தெறுழ்வீ

தெறுழ் என்னும் மலர் சொல்லமைதியில் எறுழம் என்னும் மலரைப் போன்றது. 
தெறுழ் மலர் மழை தொடங்கும் காலத்தில் புதர் புதராகப் பூத்துக் குலுங்கும் எனச் சங்கப்பாடல் தெரிவிக்கிறது.


</doc>
<doc id="142590" url="https://ta.wikipedia.org/wiki?curid=142590" title="நாடார் சரசுவதி ஆண்கள் மேல்நிலைப் பள்ளி">
நாடார் சரசுவதி ஆண்கள் மேல்நிலைப் பள்ளி

நாடார் சரசுவதி ஆண்கள் மேல்நிலைப் பள்ளி என்பது தேனி நகரில் அமைந்துள்ள ஒரு தமிழ்நாடு அரசு உதவி பெறும் பள்ளி. இப்பள்ளி தேனி முதன்மைக் கல்வி மாவட்டத்தில், பெரியகுளம் கல்வி மாவட்டத்தின் கீழுள்ள பள்ளிகளுள் ஒன்றாகும். தேனி மேலப்பேட்டை இந்து நாடார்கள் உறவின்முறை எனும் அமைப்பின் நிர்வாகத்தின் கீழ் இயங்கிக் கொண்டிருக்கும் இப்பள்ளி மாணவர்களுக்கு மட்டுமான ஒரு பள்ளியாகும்.

இப்பள்ளியில் படித்த பலர் அரசியல், திரைப்படம் போன்ற துறைகளில் சிறப்படைந்திருக்கிறார்கள்.



</doc>
<doc id="142591" url="https://ta.wikipedia.org/wiki?curid=142591" title="நாடார் சரசுவதி பெண்கள் மேல்நிலைப் பள்ளி">
நாடார் சரசுவதி பெண்கள் மேல்நிலைப் பள்ளி

நாடார் சரசுவதி பெண்கள் மேல்நிலைப் பள்ளி என்பது தேனி நகரில் அமைந்துள்ள ஒரு தமிழ்நாடு அரசு உதவி பெறும் பள்ளி. இப்பள்ளி தேனி முதன்மைக் கல்வி மாவட்டத்தில், பெரியகுளம் கல்வி மாவட்டத்தின் கீழுள்ள பள்ளிகளுள் ஒன்றாகும். தேனி மேலப்பேட்டை இந்து நாடார்கள் உறவின்முறை எனும் அமைப்பின் நிர்வாகத்தின் கீழ் இயங்கிக் கொண்டிருக்கும் இப்பள்ளி மாணவியர்களுக்கு மட்டுமான ஒரு பள்ளியாகும்.



</doc>
<doc id="142612" url="https://ta.wikipedia.org/wiki?curid=142612" title="சாங்காய் உலக நிதி மையம்">
சாங்காய் உலக நிதி மையம்

சாங்காய் உலக நிதி மையம் சீனாவின் சாங்காய் நகரின் புடோங் பகுதியில் அமைந்துள்ள அதியுயர் வானளாவி ஆகும். கோன் பெடெர்சன் ஃபாக்சு (Kohn Pedersen Fox) என்னும் கட்டிடக்கலை நிறுவனத்தால் வடிவமைக்கப்பட்ட இவ்வானளாவி ஒரு கலப்புப் பயன்பாட்டுக் கட்டிடம். இதில், அலுவலகங்கள், விடுதிகள், மாநாட்டு மண்டபங்கள், பார்வையாளர் மேடை போன்றனவும், நிலத்தளத்தில் ஒரு அங்காடியும் உள்ளன. பாக் அயத் சாங்காய் என்னும் விடுதி நிறுவனம் இக்கட்டிடத்தில் 174 அறைகளைக் கொண்ட ஒரு விடுதியை நடத்தி வருகிறது. இவ்விடுதி வானளாவியின் 79 ஆவது தளம் முதல் 93 ஆவது தளம் வரையுள்ள தளங்களில் அமைந்துள்ளது. இதனால், கட்டிடங்களில், உலகின் மிக உயரமான இடத்தில் அமைந்த விடுதிகளில் இரண்டாவது நிலையில் இது உள்ளது. 
2007 ஆம் ஆண்டு செப்டெம்பர் 14 ஆம் தேதி இவ்வானளாவி அதன் முழு உயரமான 492 மீட்டர்களை (1,614.2 அடிகள்) எட்டியபோது அப்போதைய நிலையில் உலகின் இரண்டாவது உயரமான கட்டிடம் என்ற பெயரையும் சீனாவின் மிக உயரமான கட்டிடம் என்னும் பெயரையும் அது பெற்றது. 


</doc>
<doc id="142623" url="https://ta.wikipedia.org/wiki?curid=142623" title="செத்தவரை">
செத்தவரை

செத்தவரை தமிழ்நாட்டில் விழுப்புரம் மாவட்டம், செஞ்சி வட்டத்தை சேர்ந்த ஒரு சிறிய கிராமம் ஆகும். 2011 கணக்கெடுப்பின்படி இங்குள்ள மக்கள் தொகை எழுநூறு ஆகும். இந்த கிராமத்தின் முக்கியமான தொழில் விவசாயம் ஆகும்.

செத்தவரை, விழுப்புரத்திற்கு வடமேற்கில் 40 கிலோமீட்டர் தொலைவிலும், திருவண்ணாமலைக்கு தென்கிழக்காக 20 கிலோமீட்டர் தொலைவிலும் அமைந்திருக்கிறது. தமிழ்நாட்டின் மற்றொரு பாறை ஓவிய இடமான கிழ்வாலை செத்தவரையில் இருந்து 18 கிலோமீட்டர் தொலைவில் அமைந்திருக்கிறது.

செஞ்சியில் இருந்து திருக்கோயிலூர் செல்லும் நகரப் பேருந்துகள் (பேருந்து எண்:15) செத்தவரை வழியாக செல்கின்றன.

செத்தவரை 3000 ஆண்டுகள் பழமையான வரலாறை உடையது. இந்த கிராமத்தின் முக்கியத்துவம், இங்கு காணப்படும் கி. மு. 1000 சேர்ந்த பாறை ஓவியங்களின் மூலம் அறியப்படுகிறது. செத்தவரை பாறை ஓவியங்களில், பெரும்பாலும் விலங்கினங்களே அதிகம் காணப்படுகின்றன.

உலகம் முழுதும், தொல்லியலில், பாறை ஓவியங்கள் குறித்து அதிகமான ஆய்வுகள் செய்யப்பட்டு வருகின்றன. தொல்லியல் நிபுணர்கள், பாறை ஓவியங்களை வரைந்த மக்களின் கலை நுணுக்கத்தை குறிப்பிடுவதோடு, அது, அவர்களின் நம்பிக்கைகளையும், தினசரி நடவடிக்கைகளையும் குறிக்கிறது என்றும் கூறுகிறார்கள். பாறை இருப்பிடங்களில் காணப்படும் ஓவியங்களில் பெரும்பாலும், வேட்டை காட்சிகளும், மனித நடவடிக்கைகளும் இடம் பெற்றிருக்கின்றன. 

இங்குள்ள அய்யனார்மலை என்னும் குன்றில், பாறை ஓவியங்கள் காணப்படுகின்றன. மான், காட்டுப்பன்றி, மீன், புலி, மாடு போன்ற விலங்கு ஓவியங்களும், விரல்களுடன் கூடிய மனித உள்ளங்கை ஓவியங்களும் காணப்படுகின்றன. இவற்றில், மான் ஓவியமும், மீன் ஓவியமும், பெரிய அளவில் வரையப்பட்டுள்ளன. இவ்வோவியங்களின் எல்லை கோடுகள் சிவப்பு வண்ணத்தாலும், உட்புறம் வெள்ளை நிறத்தாலும் வரையப்பட்டுள்ளது. மாட்டு ஓவியம் முழுவதும் சிவப்பு வண்ணத்தால் வரையப்பட்டுள்ளது. மாட்டின் உள் உறுப்புகளும் தெரியுமாறு வரையப்பட்டுள்ளது. இம்மாதிரி உடல் உள் உறுப்புகள் தெரியுமாறு வரையப்படும் ஓவியங்களை, X - கதிர் ஓவியங்கள் என்று அழைக்கப்படுகின்றன.

மான் ஓவியத்திற்கு அருகில், ஒரு தடியில் இறைச்சியை தீயில் வறுப்பது போன்று வரையப்பட்டுள்ளது. இதன் மூலம், இந்த ஓவியத்தை வரைந்தவர்களுக்கு, வறுக்கப்பட்ட இறைச்சியை உண்ணும் பழக்கம் இருந்ததை அறிய முடிகிறது.

ஓவியங்கள் வரையப்பட்ட முறையை வைத்து பார்க்கும் போது, செத்தவரை பாறை ஓவியங்களின் காலம் கி மு 1500 ஆகும்.


</doc>
<doc id="142625" url="https://ta.wikipedia.org/wiki?curid=142625" title="கீழ்வாளை ஓவியங்கள்">
கீழ்வாளை ஓவியங்கள்

கீழ்வாளை ஓவியங்கள் என்பவை தமிழ்நாட்டில் விழுப்புரம்-திருவண்ணாமலை நெடுஞ்சாலையில் விழுப்புரத்திலிருந்து சுமார் 25 கி.மீ. தூரத்தில் உள்ள கீழ்வாளை என்னும் கிராமத்தில் காணப்படும் பாறை ஓவியங்கள் ஆகும்.இந்த ஓவியங்கள் அக்கால மக்களின் வாழ்க்கை முறையினை அடிப்படையாககொண்டு வரையப்பட்டுள்ளன. பல்லாயிரம் ஆண்டுகளாக அனைத்து பருவ நிலைகளையும் தாங்கி இந்த ஓவியங்கள் சிறிதும் மங்காமல் காட்சியளிக்கின்றன. இப்பகுதி தற்போது இந்திய தொல்பொருள் ஆய்வுத் துறையின் பாதுகாப்பில் உள்ளது.

கீழ்வாளை ஓவியங்கள் ஒரு சிறு குன்றின் மீது அமைந்துள்ள இரண்டு பாறைகளுக்கிடையேயான பகுதியில் வரையப்பட்டுள்ளது. இவை அழியாத சிவப்பு மையினால் வரையப்பட்டுள்ளன. ஆண், பெண், ஆடு, மாடுகள், சூரியன், ஸ்வஸ்திக் சின்னம், கைகோர்த்து செல்லும் குடும்பம், மரம், விலங்கின் மேல் பவனி வரும் தலைவன், உடுக்கை வடிவம், மேலும் பல்வேறு வகையான குறியீடுகள் இப்பாறை ஒவியத்தில் வரையப்பட்டுள்ளன. ஆண் உருவம் அலங்கரிக்கப்பட்டு விலங்கின் மேல் பவனி வருவது போலவும் கீழே நின்றுகொண்டிருக்கும் மனிதன் அவ்விலங்கினை ஒரு கயிறால் பற்றிகொண்டு வருவது போலவும் உள்ளது. இதனைகொண்டு அக்கால மக்கள் விலங்கினை தங்களுக்கு பழக்கப்படுத்தி பயன்படுத்தியது புலனாகும். ஆணோ அல்லது பெண்ணோ உடை அணிந்தது போல ஓவியங்கள் தீட்டப்பட்டுள்ளது அக்காலமக்கள் உடையிலும் அலங்காரத்திலும் கவனம் செலுத்தியருந்தது புலனாகின்றது. 




</doc>
<doc id="142626" url="https://ta.wikipedia.org/wiki?curid=142626" title="பல்மைய மாதிரி">
பல்மைய மாதிரி

பல்மைய மாதிரி என்பது ஒரு வகை நகர்ப்புற அமைப்பு மாதிரி ஆகும். சௌன்சி ஹாரிஸ் (Chauncy Harris), எட்வார்டு உல்மன் (Edward Ullman) ஆகியோர் 1945 ஆம் ஆண்டில் தாமெழுதிய "நகரங்களின் இயற்கை" (The Nature of Cities) என்னும் கட்டுரையில் இந்த மாதிரியை முன்வைத்தனர். நகரங்கள் மைய வணிகப் பகுதிகளை மையமாகக் கொண்டு தோற்றம் பெறலாம் ஆயினும், ஒரே வகை நிலப் பயன்பாட்டையும், நிதித் தேவைகளையும் கொண்ட தொழில் முயற்சிகள் ஒன்றுக்கொன்று அருகாமையில் நிறுவப்படுகின்றன. இப்படியான சேர்க்கைகள் தமது அயலின் இயல்புகளில் செல்வாக்குச் செலுத்துகின்றன. விடுதிகளும், உணவகங்களும் வானூர்தி நிலையங்களுக்கு அருகில் நிறுவப்படுவது இதற்கு எடுத்துக்காட்டு ஆகும். இவ்வாறான மையங்களின் எண்ணிக்கையும், வகைகளும் நகரங்களின் வளர்ச்சியைக் குறிப்பனவாக அமைகின்றன.

மகிழுந்து பயன்படுத்துவோர் அதிகரித்து இருப்பதனால், மக்கள் போக்குவரத்துச் செய்வதற்குக் கூடிய வசதிகளைக் கொண்டிருப்பர் என்னும் எண்ணக்கருத்தின் அடிப்படையிலேயே இக் கோட்பாடு உருவானது. இவ்வாறான அதிகரித்த போக்குவரத்து வசதிகளினாலேயே வட்டார மையங்கள் சிறப்பாக்கம் பெறக்கூடியதாக இருந்தது. கனரகத் தொழில் பகுதிகள், வணிகப் பூங்காக்கள் போன்றவை இவற்றுக்கு எடுத்துக்காட்டுகள். பெரியனவும், விரிவடைந்து வருவனவுமான மாநகரங்களுக்கே இம் "மாதிரி" பொருத்தமாகக் காணப்படுகின்றது. நகரத்தின் விரிவாக்கத்துக்குத் தொடக்கப் புள்ளிகளாக அமையும் இத்தகைய மையங்களின் எண்ணிக்கை பல்வேறு நிலைமைகளிலும், வரலாற்றுக் காரணிகளிலும் தங்கியுள்ளது. பின் வருவன பல மையங்கள் உருவாவதற்குக் காரணமாகின்றன:




</doc>
<doc id="142629" url="https://ta.wikipedia.org/wiki?curid=142629" title="த ஹர்ட் லாக்கர் (திரைப்படம்)">
த ஹர்ட் லாக்கர் (திரைப்படம்)

த ஹர்ட் லாக்கர் (The Hurt Locker) 2008 இல் வெளியான அமெரிக்கப் போர்த் திரைப்படமாகும். கேத்தரின் பிக்லோவ் ஆல் தயாரித்து இயக்கப்பட்டது. ஜெரேம்மி ரென்னர், அந்தோணி மக்கி, பிரையன் ஜெராட்டி, கிறித்தியன் கமர்கோ, எவாஞ்செலின் லில்லி, ரால்ப் பியேன்ஸ், டேவிட் மார்ஸ், காய் பியர்ஸ் ஆகியோர் நடித்துள்ளனர். 82 ஆவது அகாதமி விருதுக்கு இத்திரைப்படம் ஒன்பது பிரிவுகளின் கீழ் பரிந்துரைக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஆறு அகாதமி விருதுகளை வென்றது.



</doc>
<doc id="142632" url="https://ta.wikipedia.org/wiki?curid=142632" title="நோ கண்ட்ரி பார் ஓல்ட் மென் (திரைப்படம்)">
நோ கண்ட்ரி பார் ஓல்ட் மென் (திரைப்படம்)

நோ கண்ட்ரி பார் ஓல்ட் மென் (No Country for Old Men) 2007 இல் வெளியான அமெரிக்கத் திரில்லர் திரைப்படமாகும். கோயன் சகோதரர்களால் தயாரித்து இயக்கப்பட்டது. டோம்மி லீ ஜோன்ஸ், சேவியர் பார்டேம், சாஷ் ப்ரோளின் ஆகியோர் நடித்துள்ளனர். இத்திரைப்படம் நான்கு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து இரண்டு அகாதமி விருதுகளை வென்றது.

படம் 1970களில் நடப்பது போல தொடங்குறது.

<br>ஆன்டன் சிகுர்<br>
மூன்று தலைமுறையாக ஷெரிஃப் பதவியில் இருக்கும் எட் டாம் பெல் கடந்த கால நினைவுகளை விவரிப்பதாக படம் தொடங்குகிறது. ஆன்டன் சிகுர் ஹிட்மேன் என்றழைக்கப்படும் கூலிப்படையை சேர்ந்தவன். ஒரு ஷெரீஃபை கொல்கிறான், பின்னர் ஷெரீஃபின் வண்டியை எடுத்துகொண்டு செல்லும்போது நெடுஞ்சாலையில் ஒரு பயணியின் வண்டியை வழிமறித்து அவருடைய வண்டியை அபகரிக்கிறான்.

<br>லெவ்லீன் மாஸ் - கார்லா<br>
லெவ்லீன் மாஸ் ஒரு முன்னாள் ராணுவ வீரர் அவர் ஒரு பாலைவனப்பகுதியில் ப்ராங்க் ஹார்ன் எனப்படும் மான் வகையை வேட்டையாடுகிறார். அவருடைய வேட்டையில் குண்டடிபட்ட ஒரு மான் ஒன்றை தேடி செல்லுகையில் அடிபட்டு நொண்டிசெல்லும் ஒரு நாயை காண்கிறார். அதை விடுத்து தொடர்ந்து முன்னேறி செல்கையில் அந்த பாலைவனத்தில் ஒருவருகொருவர் சுட்டுக்கொண்டு இறந்துவிட்ட சில போதைப்பொருள் கடத்தல்காரர்களும் அவர்களது வண்டிகளும் அனாதரவாக கிடப்பதை பார்த்து அருகில் செல்கிறார். அந்த வண்டிகளில் ஒன்றில் ஒரே ஒரு கடத்தல்காரன் மட்டும் உயிருக்கு போராடிகொண்டு அவரிடம் தண்ணீர் கேட்கிறான். தன்னிடம் தண்ணீர் இல்லையென்று கூறும் லெவ்லீன் மாஸ் அங்கிருத்து சற்று தொலைவில் ஒரு மரத்தினடியில் மற்றொருவன் அமர்ந்திருப்பதை பார்க்கிறார். அவன் உயிரோடு இருக்கிறான இல்லையா என்பதை உறுதிப்படுத்திக்கொண்டு அவனருகில் செல்லும் மாஸ் அவன் இறந்துவிட்டிருப்பதையும் அவனருகில் இரண்டு மில்லியன் அமெரிக்க டாலர்களடங்கிய ஒரு தோல்பை இருப்பதையும் காண்கிறார். பின்னர் அந்த பணப்பையை எடுத்துகொண்டு வீடு திரும்புகிறார்.

எடுத்து வந்த பணத்தை அந்த பையுடன் வீட்டிலேயே மறைத்து வைக்கிறார். அன்றிரவு உறக்கம் வராமல் தவிக்கும் லெவ்லீன் மாஸ் அன்று காலை தன்னிடம் தண்ணீர் கேட்டு கெஞ்சிய அந்த கடத்தல்காரனுக்கு தண்ணீர் எடுத்து செல்லும் பொருட்டு இரவில் வீட்டிலிருந்து கிளம்புகிறார். கிளம்பும்போது தன் மனைவியிடம்(கார்லா) ஒருவேளை தான் வரவில்லையெனில் அந்த பணத்துடன் வேறு எங்காவது சென்று வாழும்படிக்கு கூறுகிறார். பின்னர் காலை தான் பணத்தை எடுத்த பாலைவனப்பகுதிக்கு செல்கிறார். அங்கு சென்றதும் ஏதோ தவறுதலாக நடப்பதை உணரும் மாஸ் அங்கிருக்கும் சூழ்நிலையினை முழுவதும் புரிந்து கொள்ளும் முன் அந்த கடத்தல் கும்பலினை சேர்ந்த வேறு சிலரால் தாக்கப்படுகிறார். அந்த கும்பலிடம் இருந்து ஒரு வழியாக குண்டடிபட்ட நிலையில் தப்பிக்கிறார் மாஸ். அங்கிருந்து தப்பி அந்த பாலைவனப்பகுதியில் செல்லும் ஒரு சாலையின் ஓரம் அவ்வழி செல்லும் எதாவது ஒரு வாகனத்தில் ஏறி தப்பி செல்லும் நோக்குடன் அங்கு காத்திருக்கிறார்.

<br>ஆன்டன் சிகுரின் தனித்தன்மை<br>
அடுத்த காட்சியில் திரைக்கதை ஆன்டன் சிகுரிடம் திரும்புகிறது. அவர் ஒரு வாகன எரிபொருள் நிரப்பும் நிலையத்தில் இருக்கிறார். அங்கிருப்பவரிடம் பேசிகொண்டிருக்கையில் அவரிடம் நிறைய கேள்விகளை கேட்கிறார் பின்னர் ஒரு தருணத்தில் ஒரு நாணயத்தை சுட்டிபோட்டு தலை வேண்டுமா அல்லது பூ வேண்டுமா என்று கேட்கிறார். முதலில் ஒன்றும் புரியாமல் விழிக்கும் அந்த நபர் தலை விழுமாறு பந்தயம் கேட்கிறார். அவர் கேட்டவாறே தலையும் விழுகிறது. அவரிடமே அந்த நாணயத்தை கொடுத்து இதை வைத்துகொள்ளுங்கள் நீங்கள் பாக்கியவான் இது உங்களுடைய யோகம் தரும் நாணயம் என்று சொல்லி விடை பெறுகிறார்.

<br>
மீண்டும் திரைக்கதை மாஸ் இருக்குமிடத்திற்க்கு செல்கிறது. மாஸ் தனது வீட்டில் கடத்தல்காரர்களிடம் இருந்து எடுத்து வந்த இயந்திர துப்பாக்கியை எடுத்துகொண்டு தான் குண்டடிபட்ட காயங்களுக்கு தானே வைத்தியம் செய்து கொள்கிறார். அவர் தனது மனைவியிடம் தான் கொண்டு வந்த இரண்டு மில்லியன் டாலர் பணத்தை எடுத்துகொண்டு அவளது அம்மாவிடம் சென்றுவிடும்படிக்கு பணிக்கிறார். முதலில் ஆட்சேபிக்கும் அவர் மனைவி பின்னர் ஒருவழியாக சம்மதித்து கிளம்ப ஆயத்தமாகிறார். 

அடுத்த காட்சியில் அன்டன் சிகுர் இருக்குமிடத்தில் வருகிறது. அந்த போதைபொருள் கடத்தல் கும்பலை சேர்ந்தவர்கள் ஆன்டனை தொலைந்து போன பணத்தை கண்டுபிடித்து தரும்படிக்கு கூலிக்கு ஒப்பந்தம் செய்ததால் பணம் தொலைந்த இடத்திற்கு சிலருடன் வந்து புலனாய்வு செய்கிறான். இந்த இடத்தில் எட் டாம் பெல்லுக்கு நெடுஞ்சாலையில் ஒரு மகிழ்வுந்து அனாதரவாக பற்றி எரிந்து கொண்டிருப்பதாக தகவல் வருவதையொட்டி அதை விசாரிக்கும் பொருட்டு மற்றொரு அதிகாரியுடன் அந்த இடத்திற்கு செல்கிறார். எரிந்து கொண்டிருக்கும் மகிழ்வுந்தின் அருகில் காத்திருக்கும் அதிகாரி எட் டாம் பெல்லிடம் நிலமையை விளக்குகிறார். அங்கிருந்து இருவரும் துப்பறிய ஆரம்பிக்கிறார்கள். அப்படியிருக்கும் வேளையில் அவர்கள் பாலவனத்தில் இறந்து கிடக்கும் கடத்தல்காரர்களையும் அவர்களினருகில் நிற்கதியாக விடப்பட்ட வண்டிகளும் இருப்பதை கண்டுபிடிக்கிறார்கள். இதற்க்கிடையில் ஆன்டன் சிகுர், லெவ்லீன் மாஸ்ஸின் வீட்டை கண்டுபிடித்து அங்கு வந்து விடுகிறான். வீட்டினுள் அவன் அத்துமீறி நுழைந்து பார்க்கையில் அங்கு லெவ்லீன் மாஸ்ஸும் அவனது மனைவியும் அங்கிருந்து முன்னமேயே தப்பிசென்றுவிட்டதை உணர்கிறான். பின் அங்கிருக்கும் பெண்ணிடம் மாஸ் பற்றி விசாரிக்கிறான் அவள் சரியான தகவல் தர மறுப்பதால் அங்கிருந்து சென்று விடுகிறான். இதற்கிடையே மாஸ் அவரது மனைவியை பேருந்து மூலம் தப்பி செல்ல வைக்கிறான், பின்னர் வாகன ஓட்டிகள் தங்கும் விடுதி ஒன்றில் அவன் தங்குகிறான். இதற்கிடையே எட் டாமும் அவரது சக அதிகாரியும் மாஸின் வீட்டிற்கு சென்று அவன் அங்கில்லாததை அறிந்து ஏமாறுகிறார்கள். விடுதியில் தங்கியிருக்கும் மாஸ் அங்கிருக்கும் குளிர்சாதன காற்று வெளியேற்றியினுள் பணப்பையை ஒளித்து வைக்கிறான். வெளியில் சென்றுவிட்டு திரும்பவும் அந்த விடுதிக்கு வரும் மாஸ் ஏதோ சந்தேகம் அடைந்தவனாக உணர்ந்து அங்கிருந்து திரும்பிவிடுகிறான். துப்பாக்கி ஒன்றை வாங்கிகொண்டு மறுபடியும் அதே விடுதிக்கு காலையில் வந்து தான் தங்கியுருக்கும் அறை தவிர மேலுமொரு அறை எடுத்து தங்குகிறான். தான் புதிதாக வாடகைக்கு எடுத்திருக்கும் அறையில் இருந்து தன்னுடைய பழையஅறைக்குள் செல்வதற்க்கு வழிகிடைக்குமா என ஆராய்கிறான். இதற்கிடையில் அந்த பணப்பையினுள் அந்த பை எங்கிருக்கிறது என்பதை கண்டறிய உதவும் ஒரு துப்பறியும் கருவி பொருத்தப்பட்டுள்ளதை அவன் அறிவதில்லை. அவன் தங்கியிருக்கும் விடுதி வழியாக மகிழ்வுந்தில் கடந்து செல்லும் ஆன்டன் சிகுர் தன் கையிலிருக்கும் உணர்வாங்கியின் மூலம் அந்த பணப்பை தனக்கு எட்டும் தூரத்தில் இருப்பதை அறிந்து மாஸ் தங்கியிருக்கும் அதே விடுதிக்கு வந்து விடுகிறான். அங்கு அதே பணப்பையை தேடி அலையும் மற்றொரு கும்பலில் சிலரை கொல்கிறான். இத்தருணத்தில் மாஸ் அந்த பணத்துடன் தப்பி மற்றொரு தங்கும் விடுதிக்கு வந்து சேர்கிறான். அங்கும் மாஸை தேடி சிகுர் வந்து விடுகிறான் அங்கு இருவருக்கும் துப்பாக்கி சண்டை நடக்கிறது. அதில் இருவருக்குமே குண்டடி படுகிறது. மாஸ் அங்கிருந்து தப்பி மெஃஸிகோ - அமெரிக்கா எல்லையில் இருக்கும் சுங்கசாவடி மூலம் தப்பிசெல்ல எத்தனிக்கிறான். பணத்துடன் சுங்கசாவடி எல்லையை கடப்பதென்பது நடக்காத காரியம் ஆதலால் பணப்பையை சுங்க வேலியினருகில் ஒரு புதரில் எறிந்த்து விட்டு சில இளைஞர்களிடம் அவர்கள் அணிந்திருக்கும் உடையை சிறிது பணத்திற்க்கு விலைக்கு வாங்கி அந்த சுங்கசாவடி எல்லையை தாண்டி செல்கிறான். இதனிடையே சிகுர் தான் பட்ட குண்டு காயத்திற்க்கு வைத்தியம் செய்வதற்க்காக மருந்துக்கடை முன்பிருக்கும் மகிழ்வுந்தில் தீப்பற்ற வைத்து ஒரு வெடிவிபத்தை உண்டுபண்ணுகிறான். அந்த வெடி விபத்தினால் வரும் குழப்பங்களின் இடையே அந்த மருந்துக்கடையிலிருந்து மருந்துகளை களவாடி செல்கிறான். தனக்குதானே குண்டடிக்கு மருத்துவமும் செய்து கொள்கிறான். இக்காட்சிகளிடையே ஷெரிஃப் அதிகாரிகளின் துப்பறியும் காட்சிகளும் வருகிறது. மாஸ் சுங்கசாவடியில் தப்பி மயக்கமடைந்து மருத்துவமனையில் அனுமதிக்கபடுகிறான். அங்கு வரும் கார்சன் வூடி எனும் அதிகாரி தான் கடத்தல் கும்பலின் பணத்தை மீட்க நியமிக்கப்பட்டுள்ளதாக தெரிவிக்கிறார். அதிகாரி அவனிடம் விசாரணை செய்வதோடு சிகுர் பற்றி எச்சரித்தும் செல்கிறார். மேலும் தானும் சிகுரும் ஒருவருக்கொருவர் முகமறிந்த நண்பர்கள் என்றும் தெரிவிக்கிறார். மறுமுனையில் டாம் லெவ்லீனின் மனைவியை ஒரு உணவகத்தில் சந்தித்து எச்சரிக்கிறார். கார்சன் சுங்கசாவடி அருகில் மாஸ் தூக்கி எறிந்த பணப்பையை தேடி அலைகிறார் அது அவரது கண்ணிலும் படுகிறது ஆனாலும் அப்போதைக்கு அதை மீட்க அவர் முனைவதில்லை. கார்சன் தான் தங்கியுள்ள அறைக்கு திரும்புகையில் சிகுரால் பின் தொடரப்படுவதை உணர்கிறார். சிகுர், கார்சனை அவரது அறைக்கு அழைத்து செல்கிறான். அங்கு அவர்களினூடே நடக்கும் உரையாடலை அடுத்து அவன் கார்சனை கொல்கிறான். அப்போது கார்சனுக்கு மாஸ் தொலைப்பேசியில் அழைக்கிறான் ஆனால் கார்சன் இறந்துவிட்டதால். அந்த அழைப்பை சிகுர் ஏற்கிறான் அதில் மாஸுடன் பேசும் சிகுர் பணத்தை தன்னிடம் ஒப்படைக்கும் படிக்கு மிரட்டுகிறான். அப்படியில்லையெனில் மாஸின் குடும்பத்தினரை கொன்றுவிடுவதாவகும் கூறுகிறான். மாஸ் தான் வீசியெறிந்த இடத்திலிருந்து பணத்தை எடுத்துகொண்டு எல் பாஸோ என்னுமிடத்தில் இருக்கும் ஒரு வாகன ஓட்டிகள் தங்குமிடத்திற்க்கு தன் மனைவியை அவளது தாயை அழைத்துவரும்படிக்கு பணிக்கிறான். அதே நேரம் தனது கணவரை இப்படியான இக்கட்டிலிருந்து காப்பாற்றும்படிக்கு மாஸின் மனைவி கார்லா ஷெரிஃப் டாமை அணுகுகிறாள். டாமும் அவள் தனது கணவரை சந்திக்க செல்லுகையில் அவ்விடத்திற்க்கு வருவதாக கூறுகிறார். அப்படி அவர் அந்த இடத்திற்க்கு வருகையில் சில மெஃஸிக்கோ வாசிகள் ஒரு வாகனத்தில் அங்கிருந்து தப்பிசெல்வதை காண்கிறார் அங்கு என்ன நடக்கிறது என்று டாம் உணருமுன் எல்லாம் முடிந்து விடுகிறது. டாம் அந்த விடுதிக்கு போய் பார்க்கையில் அங்கு மாஸும் வேறு சிலரும் சுடப்பட்டு இறந்து கிடக்கிறனர். அன்றிரவு அந்த சம்பவம் நடந்த இடத்திற்க்கு டாம் சென்று பார்க்கையில் மாஸின் பிணம் இருந்த அறையின் கதவுகள் உடைபட்டிருப்பதை காண்கிறார். உள்ளே சிகுர் ஒளிந்திருப்பதை அறியாமல் அவரும் உள்ளே சென்று பார்க்கையில் சிகுர் அங்கிருந்து தப்பிவிடுகிறான்.

இவ்வேளையில் தனது மாமவை சந்தித்து தான் தோற்றுவிட்டதாக டாம் புலம்புகிறார், தான் வேலையிலிருந்து ஓய்வு பெறப்போவதாகவும் கூறுகிறார். டாமிம் மாமா அவரை தேற்றி திருப்பி அனுப்புகிறார். அடுத்த காட்சியில் கார்லா தனது அம்மாவின் இறுதி சடங்கில் கலந்துவிட்டு வீடு திரும்புவதாக அமைகிறது. அங்கு அவளது வருகைக்காக சிகுர் காத்திருக்கிறான் அவனிடம் பணம் ஏதும் தன்னிடம் இல்லையெனவும், இன்று தான் தனது அம்மாவின் இறுதி சடங்கை முடித்ததாகவும் அதற்க்குகூட தன்னிடம் பணமில்லை எனவும் கார்லா கூறுகிறாள். மேலும் சிகுர் தன்னை கொல்வதற்க்கு என்று எந்த முகாந்த்திரமும் இல்லையெனவும் கூறுகிறாள். பதிலுக்கு சிகுர் தனக்கு எந்த முகாந்திரமும் இல்லையென்றாலும் தான் "அவளது கணவருக்கு வாக்கு கொடுத்துவிட்டதாக" கூறுகிறான். ஒன்று புரியாமல் விழிக்கும் கார்லாவிடம், தான் அவளது கணவரிடம் பணமா, அல்லது குடும்பமா என பேரம் பேசியபோது மாஸ் பணத்தை தேர்ந்தெடுத்ததால். அவனிடம் கூறிய வார்த்தையின் படிக்கு தான் கார்லாவாகிய உன்னை கொல்ல வேண்டிய கட்டாயம் இருப்பதாக கூறுகிறான். கார்லா தனக்கு உயிர்பிச்சை தரும்படி சிகுரிடம் கெஞ்சுகிறாள். என்ன செய்வதென தெரியாத சிகுர் படத்தின் ஆரம்பத்தில் எரிபொருள் நிரப்பும் நிலையத்திலிருந்த நபரிடம் கேட்டதைப்போல ஒரு நாணயத்தை சுட்டிபோட்டு பூவா அல்லது தலையா என கேட்கிறான் ஆனால் கார்லா கடைசி வரை எதும் சொல்லவில்லை. அவளது வீட்டை விட்டு வெளியேறும் சிகுர் தனது மகிழ்வுந்தில் செல்லும் பொழுது ஒரு விபத்தில் சிக்கி காயமடைகிறான். அந்த சாலையில் விளையாடும் சிறுவர்களிடம் சிறிது பணம் கொடுத்து அவரில் ஒருவரது மேல்சட்டையை மட்டும் வாங்கி த்னக்கு காயம் பட்ட கைக்கு கட்டுபோட்டு கொண்டு அங்கிருந்து சென்றுவிடுகிறான்.

அடுத்த காட்சியில் டாம் தனது மனைவியிடம் தான் இரவில் கண்ட கனவை விவரிப்பதாக வந்து அத்துடன் படமும் நிறைவடைகின்றது.
<br>
<br>
"கார்மாக் மெக்கார்த்தி என்பவரது நோ கன்ட்ரி ஃபார் ஓல்ட் மென் எனும் நாவலை தழுவியே இப்படம் எடுக்கபட்டுள்ளது. இப்படத்தில் வரும் ஆன்டன் சிகுர் என்கிற கதாபாத்திரத்தின் நாணயம் சுண்டுதல், கதவுகளை உடைக்கும் வாகு, மற்றும் தொலைப்பேசியில் பேசும்பொழுது காலில் ரத்தம் படாம காலை நகர்த்தும் பாங்கு என பார்த்து பார்த்து இயக்கப்பட்டுள்ளது. ஆனால் மெக்கார்த்தி எழுதிய புதினத்தில் அனைத்துகாட்சிகளும் ஷெரிஃப் எட் டாம் பெல் விவரிப்பதாக அவரை மைய்யப்படுத்தியே இருக்கும்."


</doc>
<doc id="142635" url="https://ta.wikipedia.org/wiki?curid=142635" title="த டிபார்ட்டட் (திரைப்படம்)">
த டிபார்ட்டட் (திரைப்படம்)

த டிபார்ட்டட் (The Departed) 2006 இல் வெளியான அமெரிக்க திரைப்படமாகும். பிராட் பிட், பிராடு கிரே, கிரஹாம் கிங் ஆகியோரால் தயாரிக்கப்பட்டு மார்ட்டின் ஸ்கோர்செசி ஆல் இயக்கப்பட்டது. லியோனார்டோ டிகாப்ரியோ, மேட் டாமன், ஜேக் நிக்கல்சன், மார்க் வால்பேர்க், மார்டின் சீன், ரே வின்ஸ்டன், வெராபார்மிகா, அலெக் பால்டுவின் ஆகியோர் நடித்துள்ளனர். இத்திரைப்படம் ஐந்து அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து நான்கு அகாதமி விருதுகளை வென்றது.





</doc>
<doc id="142636" url="https://ta.wikipedia.org/wiki?curid=142636" title="கிராஷ் (திரைப்படம்)">
கிராஷ் (திரைப்படம்)

டான் சிடில், சாண்ட்ரா புள்ளக், மாட் தில்லான், ஜென்னிபர் எஸ்பொசிடோ, மைக்கேல் பேனா, பிரெண்டன் பிரேசர், லூடகிரிஸ் பிரிட்ஜஸ், டேர்ரன்ஸ் ஹாவர்ட், ரையன் பில்லிப்ஸ், லாரென்ஸ் டேட், தாண்டி நியூட்டன் ஆகியோர் நடித்துள்ளனர். 
இத்திரைப்படம் ஆறு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.



</doc>
<doc id="142637" url="https://ta.wikipedia.org/wiki?curid=142637" title="மில்லியன் டாலர் பேபி (திரைப்படம்)">
மில்லியன் டாலர் பேபி (திரைப்படம்)

மில்லியன் டாலர் பேபி (Million Dollar Baby) 2004 இல் வெளியான அமெரிக்க விளையாட்டு-நாடகத் திரைப்படமாகும். கிளின்ட் ஈஸ்ட்வுட் ஆல் தயாரித்து இயக்கப்பட்டது. கிளின்ட் ஈஸ்ட்வுட், ஹிலரிஸ் வாங்க், மார்கன் ஃபிரீமன் ஆகியோர் நடித்துள்ளனர். இத்திரைப்படம் ஏழு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து நான்கு அகாதமி விருதுகளை வென்றது.





</doc>
<doc id="142654" url="https://ta.wikipedia.org/wiki?curid=142654" title="நிக்கோசியா">
நிக்கோசியா

நிக்கோசியா (, , ), சைப்பிரஸ் நாட்டின் தலைநகரமும் மிகப்பெரிய நகரமும் ஆகும். இது உள்ளூரில் லெப்கோசியா () என அழைக்கப்படுகின்றது. இது சைப்பிரசின் வர்த்தக மையமாகவும் திகழ்கின்றது. உலகில் இரு ஆட்சிப்பகுதிகளுக்குச் சொந்தமானதாகப் பிரிக்கப்பட்டுள்ள ஒரேயொரு தலைநகரம் நிக்கோசியா ஆகும். இதன் வடபகுதியையும் தென்பகுதியையும் ஐக்கிய நாடுகள் அவையால் அறிவிக்கப்பட்ட "பச்சைக் கோடு" எனும் பகுதி பிரிக்கின்றது. சைப்பிரஸ் தீவின் மத்திய பகுதியில் இந்நகரம் அமைந்துள்ளது.


</doc>
<doc id="142658" url="https://ta.wikipedia.org/wiki?curid=142658" title="வாங் சு">
வாங் சு

வாங் சு (சீனம்: 王澍, பிறப்பு 4 நவம்பர், 1963) செஜியாங் மாகாணத்தின் ஆங்சௌவைச் சேர்ந்த ஒரு கட்டடக்கலைஞர் (architect). இவர் சீன கலைக்கழகத்தின் கட்டடக்கலைப் பிரிவின் புலமுதல்வர் (dean) ஆவார். 2012ஆம் ஆண்டு இவர் பிறிட்ஸ்கர் பரிசினை வென்ற முதல் சீனக்குடிமகன் என்ற பெருமையைப் பெற்றார். உலக அளவில் கட்டடக்கலைக்கு வழங்கப்படும் மிகப்பெரும் பரிசு இதுவாகும்.



</doc>
<doc id="142661" url="https://ta.wikipedia.org/wiki?curid=142661" title="மொன்றோவியா">
மொன்றோவியா

மொன்றோவியா (), மேற்கு ஆபிரிக்க நாடான லைபீரியாவின் தலைநகரமும் மிகப்பெரிய நகரமும் ஆகும். அத்திலாந்திக் பெருங்கடலின் கரையிலுள்ள இந்நகரம் மொண்செராடோ கவுண்டியினுள் அமைந்திருந்தாலும் தனியாக நிர்வகிக்கப்படுகிறது. பெரிய மொன்ரோவியா மாவட்டம் எனும் மாநகர நிர்வாகப் பிரதேசம், 2008 மக்கட்தொகைக் கணக்கெடுப்பின் படி 1,010,970 மக்களைக் கொண்டுள்ளது. இது லைபீரியாவின் மக்கட்தொகையில் 29% ஆகும். நாட்டின் கலாச்சார, அரசியல் மற்றும் நிதியியல் மையமாக இந்நகரம் விளங்குகின்றது. 

1822இல் உருவாக்கப்பட்ட இந்நகரம் அப்போதைய அமெரிக்க அதிபரான ஜேம்ஸ் மன்ரோவைக் கௌரவிக்கும் முகமாக அவரது பெயரைக் கொண்டுள்ளது. அமெரிக்க அதிபர் ஒருவரின் பெயரில் விளங்கும் இரு தேசியத் தலைநகரங்களில் இது ஒன்றாகும். மற்றையது வாசிங்டன், டி. சி. ஆகும்.


</doc>
<doc id="142665" url="https://ta.wikipedia.org/wiki?curid=142665" title="ஜக் மந்திர்">
ஜக் மந்திர்

ஜக் மந்திர் ஆனது பிசோலா ஏரியில் உள்ள தீவில் கட்டப்பட்டுள்ள அரண்மனை. இது ஏரி தோட்ட அரண்மனை ("Lake Garden Palace") எனவும் அழைக்கப்படுகிறது. இது இந்திய மாநிலமான ராஜஸ்தானின் உதய்ப்பூர் நகரில் அமைந்துள்ளது. இதைக் கட்டியவர்கள் மேவார் ராச்சியத்தின் மூன்று மகாராணாக்களாகிய சிசோடியா ராஜபுதின மன்னர்கள். இந்த அரண்மனையின் கட்டுமானம் 1551ல் மகாராணா அமர் சிங் ஆரம்பித்தார். பின்னர் மகாராணா கரன் சிங் (1620–1628) தொடர்ந்து கட்டினார், இறுதியில் மகாராணா ஜகத் சிங் I (1628–1652) கட்டி முடித்தார். முந்தைய மகாராணா ஜகத் சிங்கை கவுரவிக்கும் விதமாக ஜகத் மந்திர் என பெயரிடப்பட்டது. இவ்வரண்மனையை மன்னர் குடும்பத்தினர் கோடை வாசத்தலமாகவும், விருந்து கொடுக்கவல்ல சொகுசு அரண்மனையாகவும் பயன்படுத்தினர்.இந்த அரண்மனை இரண்டு வெவ்வேறு சந்தர்ப்பங்களில் புகலிடம் கோருவோருக்கு அடைக்கலம் அளித்துள்ளது.


</doc>
<doc id="142667" url="https://ta.wikipedia.org/wiki?curid=142667" title="அ. துரைராஜா">
அ. துரைராஜா

பேராசிரியர் அழகையா துரைராசா ("Alagiah Thurairajah", 10 நவம்பர் 1934 – 11 சூன் 1994) ஈழத்தின் கல்விமானும் பொறியியலாளரும் ஆவார். இவர் இருமுறை பேராதனைப் பல்கலைக்கழகத்தில் பொறியியற்பீட பீடாதிபதியாகவும் பின்னர் யாழ்ப்பாணப் பல்கலைக்கழகத்தின் துணைவேந்தராகவும் பணிபுரிந்தவர்.

யாழ்ப்பாணம் வடமராட்சியில் இமையாணன் என்னும் ஊரிலே வேலுப்பிள்ளை அழகையா-செல்லம்மா அழகையா தம்பதிகளுக்கு மகனாகப் பிறந்தார். தனது ஆரம்பக்கல்வியை உடுப்பிட்டி அமெரிக்கன் மிசன் கல்லூரியிலும் உயர்தரக்கல்வியை ஹாட்லிக் கல்லூரியிலும் பட்டப்படிப்பை பேராதனைப்பல்கலைக்கழகத்திலும் பட்ட மேற்படிப்பை லண்டன் கேம்பிறிச் கலாசாலையிலும் கற்றார்.
பேராசிரியர் அழகையா துரைராசா அவர்கள் 1934ம் ஆண்டு கார்த்திகை மாதம் 10ம் திகதி யாழ்ப்பாணம் வடமராட்சி உடுப்பிட்டிப் பகுதியில் பிறந்தார். இவர் தனது ஆரம்பக் கல்வியை உடுப்பிட்டி அமெரிக்கன் மிசன் பாடசாலையிலும் இடை நிலைக் கல்வியை பருத்தித்துறை ஹாட்லிக் கல்லூரியிலும் பயின்றார்.இலங்கைப் பல்கலைக்கழகத்தில் குடிசார் பொறியியற் கற்கை நெறியை நிறைவு செய்தார். அன்றைய காலத்தில் கொழும்பில் இயங்கிய இலங்கைப் பல்கலைக்கழகத்திலேயே பொறியியற்பீடம் இயங்கியது.தன்னுடைய பட்ட மேற்படிப்பை கேம்பிறிஜ் பல்கலைக் கழகத்தில் 1962ம் ஆண்டு கலாநிதிப் பட்டத்துடன் நிறைவு செய்தார். ‘துரை விதி’ என்னும் மணல் துறை சார்ந்த விதி ஒன்றையும் நிறுவினார். இன்றும் கூட குடிசார் பொறியியலில் கற்பிக்கப்படும் Cam- clay locus ஆனது துரை விதியிலிருந்தே பெறப்பட்டது. 

தொடர்ந்து இலங்கைப் பல்கலைக் கழகத்தில் விரிவுரையாளராக நியமிக்கப்பட்டார். பின்னர் பேராதனைப் பல்கலைக்கழகத்தில் பொறியியற்பீடம் ஆரம்பிக்கப்பட்டதும் அங்கும் விரிவுரையாளராகக் கடமையாற்றினார். தொடர்ந்து பேராதனைப் பல்கலைக்கழக பொறியியற்பீட பீடாதிபதியாகவும் கடமையாற்றினார்.பின்னர் 1988ம் ஆண்டு புரட்டாதி மாதத்திலிருந்து 1994ம் ஆண்டு சித்திரை மாதம் வரை யாழ்ப்பாணப் பல்கலைக்கழக துணை வேந்தராக கடமையாற்றினார். யாழ்ப்பாணப் பல்கலைக்கழகத்தில் பொறியியற்பீடம் ஒன்று நிறுவப்படும் என்ற பல்கலைக்கழக மானியங்கள் ஆணைக்குழுவின் உறுதி மொழியையடுத்தே பேராசிரியர் யாழ் பல்கலைக்கழகத் துணைவேந்தரானார். ஆனால் இன்று வரை யாழ்ப்பாணப் பல்கலைக் கழகத்தில் பொறியியற்பீடம் ஆரம்பிக்கப்படவேயில்லை.

பேராதனைப் பல்கலைக்கழகத்தில் காணப்படும் ‘அக்பர் பாலம்’ பேராசிரியரினால் நிர்மாணிக்கப்பட்டது. சிங்களப் பேராசிரியர் ஒருவரின் சவாலை ஏற்று மகாவலி ஆற்றில் ஒரேயொரு தூணை மட்டும் நிறுவி இப்பாலம் கட்டப்பட்டது. ‘துரைராசா பாலம்’ என அழைக்கப்பட வேண்டிய அந்தப் பாலம் இன்று ‘அக்பர் பாலம்’ என்றே அழைக்கப்படுகிறது. தமிழர்களாகிய எங்கள் பலருக்கே இந்த விடயம் தெரியாது.நாங்களாவது அந்தப் பாலத்தின் பெயரை ‘துரைராசா பாலம்’ என அழைப்பதன் மூலம் பேராசிரியரின் திறமைகளை மறைக்காமல் நினைவு கூறப்பட வேண்டியவரை நினைவு கூர்ந்து உண்மைகளை அடுத்த சந்ததியினருக்கு கடத்துவோம்.

யாழ்ப்பாணப் பல்கலைக் கழகத்தில் கடமையாற்றிய போது உடுப்பிட்டியிலிருந்து ஏறக்குறைய முப்பது கிலோ மீற்றர்கள் தூரமுள்ள யாழ்ப்பாணப் பல்கலைக்கழகத்திற்கு துவிச்சக்கர வண்டியிலேயே சென்று வந்தார்.போர் மேகங்கள் வடமராட்சிப் பகுதியை அதிகமாகச் சூழ்ந்திருந்த அந்தக் காலப்பகுதியிலும் வல்லை வெளியினூடாகப் பயணம் செய்து தன்னுடைய பணியைத் தவறாது செய்தார். மிகவும் எளிமையான வாழ்க்கை வாழ்ந்தார். எல்லோரிடமும் மிகவும் அன்பாகவும் பண்பாகவும் பழகும் ஒழுக்க சீலர். அதனால் எல்லோருக்குமே பேராசிரியர் துரைராசாவை மிகவும் பிடிக்கும்.

இவரைக் கெளரவிக்கும் முகமாக தேசியத் தலைவர் இவருக்கு ‘மாமனிதர்’ பட்டம் வழங்கிக் கெளரவித்தார். ஈழ வரலாற்றிலே முதன் முதலாய் மாமனிதர் பட்டம் வழங்கிக் கெளரவிக்கப்பட்டது பேராசிரியருக்கே.தமிழரின் போராட்டத்துக்காக அளப்பரிய சேவைகள் செய்த மாமனிதர் பேராசிரியர் அழகையா துரைராசா அவர்கள் நோயின் கொடிய பிடியில் சிக்கி 1994ம் ஆண்டு ஆனிமாதம் 11ம் திகதி இறைவனடி சேர்ந்தார்.

இங்கு குறிப்பிட வேண்டிய முக்கியமான விடயம் யாதெனில் இந்தப் போட்டித் தொடரை எல்லோரும் ‘துரையப்பா கிண்ணம்’ என்றே அழைக்கிறார்கள். அது முற்றிலும் தவறு. ‘பேராசிரியர் துரைராசா கிண்ணம்’ என்றே அழைக்கப்பட வேண்டும். (துரையப்பா என்பவர் யாழ் நகர மேயராக இருந்தவர் – யாழ் துரையப்பா விளையாட்டு மைதானம் இவரின் நினைவாகப் பெயரிடப்பட்டுள்ளது.) தமிழர்களாகிய நாம் உண்மையை மறைக்காமல், பெயர்களை மருவ விடாது, சரியான வகையில் நினைவு கூருவதன் மூலமே இந்நாட்டில் தமிழ் நிலைக்கவும் தமிழர்கள் நினைவு கூறப்படவும் வழி வகைகள் செய்யலாம். இனி மேலாவது சரியான சொற்களைப் பழக்கத்திற்கு எடுத்துக் கொள்வோமா?

படத்தில் அழுத்திப் பெரிதாகப் பார்க்கவும்

எமது மண்ணுக்கே திரும்பவேண்டும்.

“இங்கு அஞ்சலி உரை நிகழ்த்தியவர்கள் பேராசிரியர் துரைராசாவின் ஆன்மா சொர்க்கத்திற்கு போகவேண்டும் என்று கடவுளை வேண்டினர்; ஆனால் நான் அப்படிக் கேட்கமாட்டேன். பேராசிரியர் துரைராசா எமது மண்ணுக்கே திரும்ப வரவேண்டும் என்றே கடவுளை கடவுளை வேண்டுகின்றேன்.”

வதிரியில் பேராசிரியர் துரைராசாவின் இல்லத்தில் நடந்த இறுதிச்சடங்கின்போது, அக்கிராமத்தின் வயோதிபர் ஒருவர் கூறிய அர்த்தம் பொதிந்த வரிகளே மேலுள்ளவையாகும்.

பேராசிரியரின் தன்னலமற்ற மக்கள் சேவைக்கு – நற்பண்புகள் நிறைந்த அப்பேராசானை மக்கள் மதித்து அன்புகாட்டிய முறைமைக்கு இந்த முதியவரின் வார்த்தைகள் நல்ல உதாரணம். இது தனியொருவரின் கருத்தல்ல; தமிழினத்தின் ஒட்டுமொத்தக் குரலும் – உணர்வும் இதுதான். இந்த உணர்வை பேராசிரியரின் பிரிவுபசார நிகழ்ச்சிகளின்போதும், பின்னர் அவரது மரணச்சடங்குகளின் போது மொதுமக்களும், மாணவர்களும், சக கல்விமான்களும் அவருக்குச் செலுத்திய இறுதி மரியாதையிலும் கண்டுகொள்ள முடியும். இவை எல்லாவற்றிற்கும் மகுடம் சூடுவதுபோல, தமிழீழத் தேசியத் தலைவரின் பாராட்டையும் கெளரவ விருதையும் பேராசிரியர் பெற்றுக்கொண்டார். பிரிவுபசாரத்தின்போது பேராசிரியரின் பணியைப் பாராட்டி ஒரு செய்தியையும், பேராசிரியர் மறைந்தபோது அவருக்கு அஞ்சலி செய்த ஒரு இரங்கல் செய்தியையும் வெளியிட்டு, பேராசிரியருக்கு ஒரு அதி உச்சக் கௌரவத்தைத் தலைவர் கொடுத்திருந்தார்.

ஈழத்தமிழினம் கல்விப் பாரம்பரியம் மிக்க ஒரு மக்கள் இனம் என்பதைப் பொதுவாக அனைவரும் ஏற்றுக்கொள்வர். உலகம் போற்றும் கல்விமான்கள் பலரை தமிழீழ அன்னை பெற்றேடுத்துள்ளாள் என்பதும் மறுக்கப்படமுடியாத உண்மை. ஆனால் இவர்களுள் எத்தனைபேர் பிறந்த மண்ணுக்குச் சேவை செய்தார்கள்? எத்தனைபேர் தனது இனத்தின் ஒட்டுமொத்த வாழ்வை உயர்த்திவிட தன்னலம் பாராது பாடுபட்டார்கள்? அறிவின் உச்சத்தில் பணிவைக் கடைப்பிடித்து மக்கள் சேவகனாக, மக்களில் ஒருவனாக வாழ்ந்த மண்பற்றுள்ள பேராசான்கள் எத்தனைபேர்?

இந்த வினாக்களுக்கு விடையாக “பேராசியர் துரைராசா!” என்று எல்லோரும் ஒருமித்துக் கூறுவார். அந்தளவுக்கு பேராசிரியரின் அறிவும், பண்பும், பணிவும், தனிப்பட்ட வாழ்வும், மேன்மையுடையதாக அமைந்திருந்தன.

தமிழ் மக்களின் சொத்துக்களின் ஒன்றாகிய கல்விக்குப் பேராபத்து நேர்ந்த ஒரு நெருக்கடியான காலகட்டத்தில் யாழ்.பல்கலைக்கழகத்தின் துணைவேந்தர் பதவியை ஏற்றுக்கொண்ட அவர், தமிழரின் உயர் கல்விக்கு புத்துயிர் ஊட்டி, புது இரத்தம் பாய்ச்சியிருந்தார் என்பது வரலாற்று உண்மை.

அவர் வகித்த பதவிகளும் அவருக்கு வழங்கப்பட்ட ஊதியங்களும் சிங்கள அரசின் கைகளில் இருந்தபோதும், தமிழீழ தேசத்திற்கு, தமிழ் மக்களுக்கு சேவை புரிவதற்கு அவற்றை ஒரு தடையாகச் சொல்லி இவர் தப்பிக்க முயன்றதில்லை. அவர் கலந்துகொண்ட எல்லாக் கூட்டங்களிலும், எல்லாக் கலந்துரையாடல்களிலும், எல்லா நிகழ்வுகளிலும், தமிழினத்துக்கு எதிரான ஒடுக்குமுறைபற்றியும் தமிழீழ தேசியம் பலம்பெறவேண்டிய அவசியம் பற்றியும், தெளிவாகவும் வெளிப்படையாகவும் தனது கருத்தை எடுத்துக்கூறுவார்.

நூல் வெளியீட்டு விழாவிலும் தமிழீழ தேசியம்பற்றிப் பேசுவார்.

கல்வி மற்றும் அபிவிருத்தி சம்மந்தப்பட்ட கூட்டங்களிலும் தமிழீழ தேசியம்பற்றிப் பேசுவார்.

சக கல்விமான்கள் மற்றும் வேற்று இன நண்பர்களுடன் கலந்துரையாடும்போதும் தமிழீழ தேசியத்தை வலியுறுத்திப் பேசுவார்.

ஏன்! அவருக்கு நடந்த பிரிவுபசாரக் கூட்டத்திலும் அதையேதான் பேசினார்.

தமிழீழத்தில் நடந்த கூட்டங்களில் மட்டுமல்ல, சிங்கள தேசத்தில், கல்விமான்கள் மத்தியில் நடைபெற்ற கலந்துரையாடல்களிலும் அதையேதான் பேசினார்; வெளிநாடுகளில் நடந்த சந்திப்புக்களிலும் அதையேதான் வற்புறுத்தினார்.

தமிழரின் சுயநிர்ணய உரிமைபற்றியும், தமிழீழ தேசியத்தைப் பலப்படுத்த வேண்டிய அவசியம் பற்றியும் பேசுவதற்கு ஒர்போழுதும் அவர் அஞ்சியதுமில்லை; பின் வாங்கியதுமில்லை.

அதேவேளை. உலகளாவியரீதியில் தத்தமது வாழ்க்கைச் சக்கரங்களைச் சுழற்றுவதற்குத் திண்டாடும் ஏழை மக்களையும் அவர் அடிக்கடி நினைவூட்டிப் பேசி, அந்த மக்களின்பால் தான் வைத்திருக்கும் கரிசனையையும் எடுத்துரைப்பார். 500 கோடி உலக சனத்தொகையில் 1/5 பகுதியினர் பட்டினிக்கு முகங்கொடுத்து வாழப்போராடுகின்றனர் என்று எடுத்துக்கூறி, அந்தத் துர்ப்பாக்கியநிலை எமது மக்களுக்கு ஏற்பட்டுவிடக் கூடாது என்று அறிவுரை கூறுவார்.

“அரசு திட்டமிட்டு தமிழரின் கல்வியை அழிக்க முநிகின்றது. ஆனால் தமிழினத்தின் கல்வியை அழியவிடாது பாதுகாப்பது எங்களின் கடமை” என்று, வதிரியில் நடந்த பிரிவுபசார விழாவில் பேசிய பேராசிரியர் அவர்கள்…………….

“எமது இயற்கை வளத்தையும் கல்வியால் பெறப்படும் மூளைவளத்தையும் கொண்டு எமது மனத வளத்தையும் சரியாக வளர்த்தெடுத்து, பயன்படுத்தி, எமது தேசத்தின் பொருளாதாரத்தை வளர்க்க வேண்டும்” என்று தேசியப் பிரக்ஞையுடன் பேசினார். அத்துடன் நின்று விட்டாரா…………..?

இல்லை.

“கிராமங்கள் வளர்ந்தால்தான் நாட்டின் பொருளாதாரம் வளரும்” என்றார்.

“ஏழை எளிய மக்களின் வாழ்வு உயர்ந்தால்தான் கிராமம் வளரும்” என்றார்.

“இந்த ஏழை எளிய மக்களின் வாழ்வை வளப்படுத்த சனசமூக நிலையங்கள் பாடுபடவேண்டும்” என்றும் அறிவுரை கூறினார்.

தமிழரின் விடுதலைப் போராட்டத்தின் நியாயம்பற்றி சிங்கள தேசத்தில், சிங்களப் புத்திஜீவிகள் மத்தியில் விவாதிக்கும்போது, எதிராளிகளின் எண்ணிக்கையைக் கருத்திற்கொண்டோ அல்லது தன்னலத்தை அடிப்படையாகக்கொண்ட காரணங்களுக்காகவோ விட்டுக் கொடுத்தோ அல்லது ‘சளாப்பிக்’ கதைத்தோ இல்லை. இந்த நேர்மையை தெளிவான அவரது அரசியல் நிலைப்பாட்டை, பேரினவாத உணர்வுடன் உள்ள சிங்கள இனத்தின் புத்திஜீவிகள் கூட மதித்தனர்.

பிரிவுபசாரக் கூட்டம் ஒன்றில் பேசும்போது பேராசிரியர் ஒரு சம்பவத்தை நினைவுகூர்ந்தார்.

ஒருநாள் கத்தோலிக்கச் சிங்களவரான ஒரு கல்விமான் பேராசிரியரிடம் சொன்னாராம்.

“சிங்களவர் மத்தியில் கத்தோலிக்கரான நாங்கள் மிகச் சிறுபான்மையாக இருக்கின்றோம். அதனால் பௌத்த சிங்களவர்களுக்கு விட்டுக்கொடுத்து, சகிப்புத் ஹன்மையுடன் இரண்டாம் நிலைப் பிரஜைகளாக, அமைதியாக வாழக் கற்றுக்கொண்டுள்ளோம். அதுபோல நீங்களும் (தமிழினம்) விட்டுக்கொடுத்து அமைதியாக வாழலாம்தானே” என்று.

இதற்குப் பதில்கூரும்போது, சிங்களப் பேரினவாத அரசுகளின் தமிழின விரோத நடவடிக்கைகளை பேராசிரியர் விளக்கிவிட்டு,

“…………தமிழர் ஒரு தேசிய இனம் (Nation); அவர்களுக்கு என்றொரு தனித்துவமான நிலமுண்டு, அதேபோல மொழி உண்டு, பண்பாடுண்டு, பொருளாதார வாழ்வுண்டு, ஆகவே அவர்கள் தம்மைத் தாமே ஆட்சிசெய்யக்கூடிய சுயநிர்ணய உரிமையையும் கொண்டிருக்கின்றனர்; அவர்கள் தம்மைத்தாமே ஆட்சிசெய்ய விரும்புகின்றார்கள்” என்று பதிலளித்தாராம்.

இந்த விடயங்களை ஒரு கூட்டத்தில் வைத்து பேராசிரியர் அவர்களே தெரிவித்தார்.

தமிழீழத் தேசிய உணர்வுடன் பேசியது மட்டும்தானா பேராசிரியர் செய்த பணி? இல்லை; பேசியபடி வாழ்ந்தும் காட்டியதுதான் அந்தப் பேராசானின் பெருமைக்குக் காரணம்!

“சலுகை ஏறக்கூடிய உரிமை இருந்தும் ஏன் நீங்கள் கப்பல் பயணத்தைத் தவிர்த்து, கொலைக்கடலான கிளாலியூடாக கொழும்புக்குப் பயணம் செய்கிண்றீர்கள்?” என்று அன்ரன் பாலசிங்கம் அவர்கள் கேட்டபோது, அந்தப் பெருமகன் பெருமைபொங்கக் கூறிய பதில், தமிழீழப் போராற்ற வரலாற்றில் பொறிக்கப்பட்டுவிட்டது.

“எமது விடுதலைப் போராட்டத்தை நசுக்கும் நோக்குடன், கிளாலி ஊடாக பயணம் செய்யக்கூடாது என அரசு சட்டம் போட்டது. ஆனால் மக்கள் அதை மீறிப் பயணம்போய் அரசின் சட்டத்தை உடைத்தனர். இதுவும் அரசுக்கு எதிரான ஒரு போராட்ட வடிவம் ஆகும். நானும் மக்களுடன் சேர்ந்து எனது பங்களிப்பையும் செய்கின்றேன். இதன்மூலம் மக்கள்படும் வேதனையில் நானும் பங்குகொண்டு மனநினைவடைகின்றேன்” என்று மனமகிழ்ச்சியுடன் பேராசிரியர் கூறியிருந்தார்.

இன்னுமொரு தடவை, கொழும்பிலிருந்து கப்பல்மூலம் தீவகத்தை அடைந்த பேராசிரியர், ஒருநாள் இரவை அகதிமுகாமில் எமது மக்களுடன் கழித்தார். அவருக்குத் தனி வசதி செய்துகொடுக்க அங்கிருந்த சிலர் முயன்றபோதும் மறுத்துவிட்டார். துன்பபட்ட தனது தேசத்தின் குடிமக்களுடன் சேர்ந்து வாழ்வைப் பகிர்ந்துகொள்வதில் அவர் இன்பமடைந்திருந்தார்.

பல்கலைக்கழகத்திலிருந்து தனது கிராமமான வதிரிக்குச் செல்லும் வேளையில், வல்வை வெளியில் இரத்தப் புற்றுநோய் தாக்கிய அந்த உடம்பை வைத்து அந்த பேராசான் மிதிவண்டியுடன் போராடும்போது, வாகனத்தில் அவரை முந்திச் செல்ல முனையும் போராளிகள், கண்ணிவெடி வயலில் கடப்பதுபோல நெளிந்து மனங்குமைந்தபடி கடப்பர். மனம் வராது கீழிறங்குபவர்களைப் பார்த்து வெள்ளை மனதுடன் விடிகொடுக்கும் அந்தப் பண்பு கோடியில் ஒருவருக்குத்தான் இருக்கும்.

யாழ்.பல்கலைக்கழக கட்டடமொன்றில், ‘துணைவேந்தர்’ என்ற பெயர்பலகையுடன் அதியுயர் அதிகாரத்தையும் கொண்ட அந்த அறையினுள் பேராசிரியர் இருக்கும்போது, பாலர் வகுப்பறை போன்றே அது தென்படும். பல்கலைக்கழக மாணவர்கள் சிற்றூழியர்கள் சகஜமாக உள்ளே போவதும், சந்தோசமாக உரையாடுவதும், சிரித்த முகத்துடன் வெளியே வருவதும் வழமையான காட்சிகள்.

சாதாரணமாக இத்தகைய உயர் பதவியில் இருக்கும் ஒரு நபரைப் பார்க்கவே சிரபப்படும் நிலையில், அன்றாடம் இவரை எல்லோரும் சிரமமின்றிப் பார்த்தனர்; அவருடன் பேசினார்.

அவரது சொந்தக் கிராமத்திலும் உயர எழுப்பிய மதில்சுவருக்குள் சிறையிலிருந்து, மக்களிடமிருந்து அன்னியப்பட்டு அவர் வாழவில்லை.

சனசமூக நிலையம் சென்று பத்திரிக்கை வாசித்தார்; குடும்பத்தாருடன் சேர்ந்து தோட்டம் செய்தார்; கிராமத்து வீதிகளில் நின்றபடி மக்களுடன் அன்றையப் புதினங்களைப்பற்றிக் கதைத்தார்; மக்களுடன் மக்களாகவே வாழ்ந்தார்.

யாழ். பல்கலைக்கழகத்திலிருந்து பிரியாவிடை பெற்றுக்கொண்டு கொழும்பு திரும்ப ஒரு சில நாட்கள் முன்னர் பேராசிரியரை அழைத்த புலிகளின் அரசியல் துறையினர், அவரது சேவையைப் பாராட்டும் முகமாக ஒரு விருந்துபசாரம் நடாத்தி அவரைக் கௌரவித்தனர். தளபதிகள் மற்றும் பொறுப்பாளர்கள் பங்குகொண்ட அந்த நிகழ்வில் பேராசிரியர் துறைராசாவும் உரையாற்றினார்.

வழமைபோலவே போராட்டத்தின் தேவை பற்றியும், சிங்கள பேரினவாதத்தின் அடக்குமுறை பற்றியும், தன்னிறைவான பொருளாதாரத்தின் அவசியம்பற்றியும் பேசினார். அப்பேச்சின் ஒரு கட்டத்தில்…..,

பேராசிரியர் துரைராசா அவர்கள், புலமையும் பரந்த பார்வையும் கொண்ட பேராசான் மட்டுமல்ல….,

தமிழ் மக்களின் இதயங்களைக் கவர்ந்தெடுத்த ஒரு மக்கள் சேவகன் மட்டுமல்ல……,

தமிழீழ அன்னைக்குத் தொண்டு செய்த அதன் தவப்புதல்வன்.

தமிழீழ அன்னைக்கு வலுச்சேர்க்கப் பாடுபட்ட ஒரு தேசப்பற்றாளன்.

ஒரு உண்மை மனிதன்.

தமிழினத்தின் கல்வியில் அவரது சேவை ஒரு கலங்கரை விளக்கு.

உலகக் கல்விமான்கள் மத்தியில் அவர் ஒரு அறிவுப் பழம்.

எமது மக்களின் உரிமைகள் பற்றிப் பேசும்போது அவர் ஒரு போராளி.

அவரது கிராமத்திலோ வேட்டி கட்டிய ஒரு விவசாயி.

இவ்விதம் மக்களின் அனைத்து மட்டங்களிலும் தனது பண்பான, நேர்மையான, பணிவான, சேவையால் மக்களின் மனதில் இடம்பிடித்துவிட்ட பேராசிரியரின் திடீர் மறைவு, தமது குடும்ப உறுப்பினர் ஒருவரை இழந்துவிட்ட தவிப்பைத்தான் மக்கள் ஒவ்வொருவரிலும் ஏற்படுத்தியுள்ளது.

தனது உணர்வை வெளிப்படுத்த வதிரிக் கிராமத்தின் அந்த முதியவர் பயன்படுத்திய வார்த்தைகளில்தான் எவ்வளவு அர்த்தம் பொதிந்துள்ளது!

“பேராசிரியர் துரைராசா எமது மண்ணுக்கே திரும்ப வரவேண்டும்!”

– எல்லாளன்.

விடுதலைப்புலிகள் (ஆனி – ஆடி 1994) இதழிலிருந்து

யாழ்ப்பாணச் சமூகத்தில் சாதாரண குடும்பத்தில் பிறந்து, யாழ்ப்பாணச் சராசரி மனிதர்களுடன் ஒன்றிணைந்து வாழ்ந்தவர் பேராசிரியர் துரைராஜா. இளமையில் உடுப்பிட்டி அமெரிக்கன் மிஷன் பாடசாலையில் கல்விகற்று பின் பருத்தித்துறை ஹாட்லிக் கல்லூரியில் கணிதம் கற்று பல்கலைக்கழகத்திற்கு முதல் மாணவனாகத் தெரிவாகி பொறியி யல் விஞ்ஞானப் பட்டம் பெற்று பின் பிரித்தானியாவில் கலாநிதிப்பட்டம் பெற்றவர். பேராதனைப் பல்கலைக் கழ கத்தில் விரிவுரையாளராக, பேராசிரிய ராக, பீடாதிபதியாக சேவையாற்றி யாழ்ப் பாணப் பல்கலைக்கழகத்தில் துணை வேந்தராகப் பணியாற்றிய எமது பேராசிரி யரை இத்தினத்தில் நினைவு கூர்வது சாலப் பொருந்தும்.

பேராசிரியர் தாய், தந்தைக்கு நல்ல பிள்ளை, சகோதரர்களுக்கு நல்ல முன் னோடி, தனது குடும்பத்திற்கு நல்ல தலைவன்,தன் பிள்ளைகளுக்கு நல்ல தந்தை. மனைவிக்கு நல்ல கணவன். அவர் குடும்ப வாழ்வு யாழ்ப்பாண கந்த புராண கலாசார வாழ்வுக்கு நல்லதொரு உதாரணம். பெரியோரை மதித்தல், ஆசி ரியரை மதித்தல்,சமயவாழ்வில் குடும்ப வாழ்வை ஒன்றிணைத்தல்,தமிழர் கலா சாரத்தில் ஒன்றிப் போதல், கலாசார வாழ்வைத் தனது பெருமையாகக் கொள் ளல், அடுத்து வரும் சந்ததிக்கு தமிழர் வாழ்வியலின் பெருமைகளைக் கைய ளித்தல் போன்றவை அவர் வாழ்வின் இயல்புகளாகும். பேராசிரியர் துரைராஜா யாழ்ப்பாணச் சமூகத்தை வலுவூட்டுவ தற்காக அயராது உழைத்தவர்.தனது பொறியியல் கல்வியை தனது மாணவர் களுக்கு விருப்புடன் கற்பித்தவர்.தமிழ், சிங்கள, முஸ்லிம் மாணவர்கள் அவரை நல்ல குருவாக, நல்லாசானாக மதித்து வந்தனர்.

பேராசிரியரின் மாணவன் என்று சொல்வதால் தங்களைத் தாங்களே தர முயர்த்திக் கொண்டவர்கள் பலர். அவர் மாணவர்களின் பெருமைக்குரியவர் என் பதுடன் மட்டும் நின்றுவிடாது மாணவர் களுக்கும் பெருமை சேர்த்தவர். எல்லோ ரையும் அறிவுடையவர்களாகவும் வினைத் திறனுடையவர்களாகவும் உருவாக்க வேண்டும் என்ற அவாவுடன் செயற் பட்டவர். அவரின் கல்விசார் வர லாற்றை அவர் மாணவர்களே உலகெங் கும் பரப்பி நிற்கின்றனர் என்றால் அவர் பெருமையை பறைசாற்ற வேறு யார் வேண்டும்.

தமிழர் வாழ்விடங்களின் அபிவிருத் திக்காக திட்டமிட்டு செயற்பட்டவர். உதாரணமாக பொருளாதாரத் தடையில் அமிழ்ந்து போன யாழ்ப்பாணத்தை மீட்டெடுக்க எல்லா தரத்திலான,எல்லா வகையிலான கல்வியாளர்களையும், தொழில்நுட்பவியலாளர்களையும், தொழி லாளர்களையும், நிர்வாகிகளையும், சிவில் சமூகவியலாளர்களையும் ஒன்றிணைத்து பொருளாதார அபிவிருத்திக்கான எதிர் கால திட்டமிடலை மேற்கொண்டவர். யாழ்ப்பாண மக்கள் பொருளாதாரத் தடை காரணமாக இழந்த வசதிகளை மீண்டும் பெற அவர் அயராது உழைத் தவர். இடர்கால யாழ்ப்பாணத்தவரின் பொருளாதார வாழ்வியலையே தனது வாழ்வியலாகவும் மாற்றிக் கொண்டவர். அதனால்தான் அக்கால வாழ்வில் வடம ராட்சியிலிருந்து சாதாரண மனிதர்கள் சைக்கிளில் வந்தபோது தானும் சைக்கி ளில் யாழ்ப்பாணம் வந்து துணைவேந் தராகப் பணியாற்றியவர். அக்காலத்தில் யாழ்ப்பாணச் சராசரி மனிதர்களின் முறையையே தனது குடும்ப வாழ்க் கையை முறையாகவும் மாற்றிக்கொண் டவர். துணைவேந்தர் பதவிக்கான வசதி களைப் புறந்தள்ளி மக்களில் ஒருவராக தன்னை வரித்துக் கொண்டு வாழ்ந்து காட்டிய பெருமகன்.

தமிழர் நல்ல கல்வியைப் பெற வேண் டும் என்பதற்காக பல்கலைக்கழகக் கல்வி முறையில் தொழிலாளர் கல்வி, வெளிவாரிக் கற்கைகள் போன்றவற்றை அறிமுகப்படுத்தி, யாழ்ப்பாணச் சமூ கத்தை பல்கலைக்கழகம் வரை கொண்டு வந்தவர். வடக்குக் கிழக்குத் தமிழர்க ளில் பெரும்பான்மையோர் விவசாயி களாகவும், மீன்பிடியாளர்களாகவும் இருப்பதால் விவசாயபீடத்தை கிளி நொச்சியில் நிறுவினார். மீன்பிடிக் கற் கைக்கான திட்டங்களைத் தீட்டினார். விவசாய விளைநிலங்களுக்கிடையே விவசாயபீடம் இருப்பது போல எதிர் கால அபிவிருத்திக்கு வன்னிப் பெரு நிலப்பரப்பே மையமானது, பாதுகாப் பானது என்று கருதி பொறியியல் பீடம் ஒன்றை வன்னியில் நிறுவத்திட்ட மிட்டுச் செயற்பட்டவர். இவரின் இம் முயற்சிகள் இடம், காலம், தேவையறிந்து செயற்பட்டவர் என்பதற்கு நல்ல எடுத் துக்காட்டுக்கள். 

ஒடுக்கப்பட்டவர்களிடத்தும், ஏழை களிடத்தும் மாணவர்கள், ஆசிரியர்கள், நிர்வாகிகளிடத்தும் அன்பும் ஆதரவும், பரிவும், கருணையும் கொணடு விளங்கிய பேராசிரியர் துரைராஜா என்றும் எம் மனதை விட்டகலா மேதையாகவே உள்ளார்.

பேராசிரியர் ப.சிவநாதன், தலைவர், பொருளியல்துறை யாழ்ப்பாணப் பல்கலைக்கழகம்


</doc>
<doc id="142671" url="https://ta.wikipedia.org/wiki?curid=142671" title="ஒழுங்கற்ற கோல மாதிரி">
ஒழுங்கற்ற கோல மாதிரி

ஒழுங்கற்ற கோல மாதிரி என்பது ஒரு வகை நகர அமைப்பு மாதிரி ஆகும். இது குறிப்பாக மூன்றாம் உலக நாடுகளில், ஊர்களில் இருந்து நகரங்கள் உருவாவதற்கான ஒரு மாறுநிலை இயல்புகளைக் கொண்ட பொது இடவெளிகளின் ஒழுங்கமைவு எனலாம். இந்த "மாதிரி" குறிக்கும் அமைப்பு, சரியான திட்டம் இன்மை, குறித்த ஒழுங்குகளுக்கு அமையாத சட்டத்துக்குப் புறம்பான கட்டுமானங்கள் போன்றவற்றால் உருவாகிறது. இந்த நகர அமைப்பு மாதிரியானது, ஆப்பிரிக்கா, தென் அமெரிக்கா, ஆசியா, ஐரோப்பாவில் சில பகுதிகள் ஆகியவற்றில் காணப்படும் தொன்மையான நகரங்களுக்குப் பொருத்தமாக அமைகின்றது.



</doc>
<doc id="142672" url="https://ta.wikipedia.org/wiki?curid=142672" title="கரந்தை">
கரந்தை

சங்க இலக்கியங்களில் கூறப்படும் கரந்தை மலர் எது என்பதை அடையாளம் காண்பதில் அறிஞர்கள் மாறுபடுகின்றனர்.


தொல்காப்பியம் கரந்தை என்பதை 7 புறத்திணைகளில் ஒன்றான வெட்சித்திணையின் துறைகளில் ஒன்றாகக் காட்டுகிறது.


பால் கறக்கும் பசுவின் முலைபோல் கரந்தை பூக்கும் என்கிறார் ஆவூர் மூலங்கிழார் இந்தச் சான்று கரந்தை என்பது திருநீற்றுப் பச்சை என்பாரின் கருத்தை உறுதி செய்கிறது



</doc>
<doc id="142673" url="https://ta.wikipedia.org/wiki?curid=142673" title="கருவிளை">
கருவிளை

சங்கப் பாடல்களில் குறிப்பிடப்படும் கருவிளை மலரை இக்காலத்தில் சங்குப்பூ என்கின்றனர். தோற்றத்தில் சங்கின் விரிவாய் போலத் தோன்றம் தருவதால் இதனை இவ்வாறு கூறுகின்றனர். ஏழு வண்ணங்களில் ஒன்றான நீலநிறத்தைப் பஞ்சவண்ணங்களில் ஒன்றாகக் காணும்போது கருமை எனக் கொள்வர். இந்த வகையில் இது கரிய விளைப்பூ.குன்றத்து மகளிர் குவித்து விளையாடிய பூக்களில் இதுவும் ஒன்று.

இலங்கையில் இதனை நீல காக்கணை பூ என்ற பெயரால் அழைப்பர்.

சங்குப்பூ பல்வேறு வண்ணங்களில் பூக்கும். கருவிளை நீலநிறத்தில் மட்டும் பூக்கும் அதன் வேறு இனம்.

கருவிளை என்னும் இந்தப் பூ மணிப் பூங் கருவிளை என்று இந்தப் பூ விளக்கப்படுவதால் இந்தப் பூ மணிநிறம் கொண்டது எனத் தெரியவருகிறது. மணிநிறம் என்பது நீலநிறம். இது தலைவியும், தோழியும் குவித்து விளையாடி அணியாக்கிக் கொண்ட 99 பூக்களில் ஒன்று.
மணியைப் பார்ப்பது போல நீல நிறத்தில் இருக்கும்.
மயில்-பீலியின் கண் போல் இருக்கும்.
கண்ணைப்போல் இருக்கும்.
கண்ணைப் போல் மலரும்.
வெண்ணிறப் பகன்றை மலரின் நிறத்தோடு மாறுபட்ட நிறம் கொண்டது.




</doc>
<doc id="142675" url="https://ta.wikipedia.org/wiki?curid=142675" title="காயா">
காயா

காயா ("Memecylon umbellatum") காய்ப்பது இல்லை. எனவே இதனைக் 'காயா' என்றனர். இம்மரம் இலங்கையில் காயான் என அழைக்கப்படும். இது அநேகமாக கத்தி கைபிடி, கோடரி கைபிடி, விறகிற்காகவும் பயன்படுத்தப்படுகிறது.

திருமால் தெய்வத்தை 'காயாம்பூ மேனியன் என்பர். மை நிறம் கொண்ட இந்தத் தெய்வத்தைத் தொல்காப்பியம் 'மாயோன்' எனக் குறிப்பிடுகிறது. மாயோனைத் தெய்வமாகக் கொண்ட முல்லை நிலத்துக் கருப்பொருள்களில் ஒன்று காயா-மலர்.

காயா என்னும் மலர் சங்க இலக்கியங்களில் இவ்வாறு பயின்று வருகிறது. அவற்றில் அது விளக்கப்படும் பாங்கினை இங்குக் காணலாம்.

முல்லை-நிலத்தில் மணி என்னும் நீல-நிறத்தில் பூக்கும்.
மயில் கூட்டம் போல் பூத்துக் கிடக்கும்.
செறிவான இலைகளை உடையது. மகளிர் நெற்றியில் கைக்கும் பொட்டுப்போல் பூத்துக் கிடக்கும்.
மகளிர் பறித்து விளையாடித் தழையாடையில் இணைத்துப் பயன்படுத்துவர்.
சிறுசிறு பூக்களாக இருக்கும்.
முல்லை-நிலத்தில் பூக்கும்.
தேன் கொண்டது.
மென்மையானவை.
மணியைப் போன்ற காயா பவள நிற முல்லை நிலத்தில் உதிர்ந்து கிடக்கும்.



</doc>
<doc id="142677" url="https://ta.wikipedia.org/wiki?curid=142677" title="கான் வித் த விண்ட் (திரைப்படம்)">
கான் வித் த விண்ட் (திரைப்படம்)





</doc>
<doc id="142678" url="https://ta.wikipedia.org/wiki?curid=142678" title="யூ கான்ட் டேக் இட் வித் யூ (திரைப்படம்)">
யூ கான்ட் டேக் இட் வித் யூ (திரைப்படம்)

யூ கான்ட் டேக் இட் வித் யூ (You Can't Take It With You) 1938 இல் வெளியான அமெரிக்க திரைப்படமாகும். பிரான்க் காப்ரா ஆல் தயாரித்து இயக்கப்பட்டது. ஜீன் ஆர்தர், லையோனால் பெர்ரிமோர், ஜேம்ஸ் ஸ்டீவர்ட், எட்வர்ட் அர்னால்ட் ஆகியோர் நடித்துள்ளனர். இத்திரைப்படம் ஏழு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து இரண்டு அகாதமி விருதுகளை வென்றது.




</doc>
<doc id="142679" url="https://ta.wikipedia.org/wiki?curid=142679" title="ஆல் குவைட் ஆன் த வெஸ்டர்ன் பிரன்ட் (திரைப்படம்)">
ஆல் குவைட் ஆன் த வெஸ்டர்ன் பிரன்ட் (திரைப்படம்)

ஆல் குவைட் ஆன் த வெஸ்டர்ன் பிரன்ட் (All Quiet on the Western Front) 1930 இல் வெளியான அமெரிக்கப் போர்த் திரைப்படமாகும். கார்ல் லேம்மி ஜூனியர் ஆல் தயாரிக்கப்பட்டு லூயிஸ் மைல்ஸ்டோன் ஆல் இயக்கப்பட்டது. லூயிஸ் வோல்ஹிம், லு ஐரிஸ் ஆகியோர் நடித்துள்ளனர். இத்திரைப்படம் நான்கு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து இரண்டு அகாதமி விருதுகளை வென்றது.




</doc>
<doc id="142681" url="https://ta.wikipedia.org/wiki?curid=142681" title="இட் ஹாப்பன்டு ஒன் நைட் (திரைப்படம்)">
இட் ஹாப்பன்டு ஒன் நைட் (திரைப்படம்)

இட் ஹாப்பன்டு ஒன் நைட் (It Happened One Night) 1934 இல் வெளியான அமெரிக்க திரைப்படமாகும். பிராங்க் காப்ரா ஆல் தயாரித்து இயக்கப்பட்டது. கிளார்க் கேபிள், கிளவுடெட் கோல்பர்ட், வால்டர் கான்னலி ஆகியோர் நடித்துள்ளனர். இத்திரைப்படம் ஐந்து அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஐந்து அகாதமி விருதுகளை வென்றது.


பரிந்துரை செய்யப்பட்ட அனைத்து விருதுகளையும் வென்றது.



</doc>
<doc id="142683" url="https://ta.wikipedia.org/wiki?curid=142683" title="ஐன்ரிக் ஏர்ட்சு">
ஐன்ரிக் ஏர்ட்சு

ஐன்ரிக் ருடோல்ஃப் ஏர்ட்ஃசு (ஹைன்ரிக் ருடால்ஃப் ஹெர்ட்ஸ், "Heinrich Rudolf Hertz", பெப்ரவரி 22, 1857 – சனவரி 1, 1894) ஓர் செருமானிய இயற்பியலாளர் ஆவார். மாக்ஸ்வெல்லின் ஒளியின் மின்காந்த அலைக் கொள்கையை விளக்கி விரிவுபடுத்தினார். வானொலி அலைகளை உருவாக்கவும் கண்டறியவும் கூடிய உபகரணங்களை கட்டமைத்து மின்காந்த அலைகளின் இருப்பை பலரும் ஒப்பும் வண்ணம் எடுத்துக் காட்டிய முதல் அறிவியலாளர் ஆவார். மின்காந்தவியலில் இவரது பங்களிப்பை நினைவுகூர்ந்து போற்றும் வண்ணம் அதிர்வெண் அலகிற்கு இவரது பெயர் இடப்பட்டுள்ளது. ஒரு ஏர்ட்சு (குறியீடு:Hz) என்பது காலமுறை நிகழ்வொன்றில் ஓர் வினாடிக்கு ஒரு சுழற்சி ஆகும்.


</doc>
<doc id="142689" url="https://ta.wikipedia.org/wiki?curid=142689" title="1866 ஒரிசா பஞ்சம்">
1866 ஒரிசா பஞ்சம்

1866 ஒரிசா பஞ்சம் ("Orissa famine of 1866") என்பது 1866 ஆம் ஆண்டு பிரித்தானிய இந்தியாவின் ஒரிசா பகுதியைப் பாதித்த ஒரு பெரும் பஞ்சம். இது ஏறத்தாழ 1,80,000 சதுர மைல்கள் பரப்புள்ள நிலப்பரப்பையும் 4 கோடியே 75 லட்சம் மக்களையும் பாதித்தது.

19ம் நூற்றாண்டில் ஒரிசா பகுதி பிரித்தானிய இந்தியாவின் பிற மாகாணங்களுடன் சரியாக இணைக்கப்படவில்லை. குறைவான போக்குவரத்து வசதிகளுடன் தனிமைப்பட்டிருந்தது. 1865 இல் பருவமழை பொய்த்ததால், விளைச்சல் குறைந்து உணவுத் தட்டுப்பாடு உருவானது. வங்காள வருவாய்த் துறை நிலைமையின் தீவிரத்தை உணராது, பஞ்சத்தை சமாளிக்க போதுமான முன்னேற்பாடுகள் செய்யவில்லை. மே 1866 இல் பஞ்சத்தின் தீவிரத்தை உணர்ந்த பின்னர் காலனிய நிருவாகம், நிவாரணப் பணிகளுக்கு ஏற்பாடு செய்தது. கடல்வழியாக உணவுப் பொருட்களை ஒரிசாவுக்கு அனுப்பும் முயற்சிகள் மோசமான வானிலையால் தாமதமாகின. அவ்வாறு ஒரிசா கடற்கரைக்கு அனுப்பபட்ட உணவுப் பொருட்களை, போதிய போக்குவரத்து கட்டுமானம் இல்லாத காரணத்தால் ஒரிசாவின் உட்பகுதிக்கு அனுப்ப இயலவில்லை. காலனிய ஆட்சியாளர்கள் பஞ்சத்தை சமாளிக்க இறக்குமதி செய்த 10,000 டன் அரிசி செப்டம்பர் 1866 இல் தான் மக்களைச் சென்றடைந்தது. இதற்குள் பட்டினியாலும், காலரா போன்ற தொற்று நோய்களாலும் ஒரிசாவில் மட்டும் பத்து லட்சம் பேர் மாண்டிருந்தனர். இரு ஆண்டுகளில் இப்பகுதி முழுவதும் பஞ்சத்தினால் நாற்பது முதல் ஐம்பது லட்சம் பேர் மாண்டனர்.

அடுத்த ஆண்டும் பஞ்சம் நீடிக்கும் என்று எதிர்பார்த்த அரசு 40,000 டன் அரிசி இறக்குமதி செய்தது. ஆனால் 1866 மற்றும் 1867 இல் பருவமழை பொய்க்காது, விளைச்சல் அதிக அளவில் இருந்ததால், 1868 இல் பஞ்சம் முடிவடைந்தது. பஞ்ச நிவாரணப் பணிகளுக்காக அரசு மொத்தம் 95 லட்சம் ரூபாய்களை செலவிட்டது.




</doc>
<doc id="142694" url="https://ta.wikipedia.org/wiki?curid=142694" title="முயுட்டிணி ஆன் த பவுண்டி (திரைப்படம்)">
முயுட்டிணி ஆன் த பவுண்டி (திரைப்படம்)

முயுட்டிணி ஆன் த பவுண்டி (Mutiny on the Bounty) 1935 இல் வெளியான அமெரிக்கத் திரைப்படமாகும். பிராங்க் லாய்டு ஆல் தயாரித்து இயக்கப்பட்டது. 
சார்ல்ஸ் லாக்டன், கிளார்க் கேபிள், பிரான்செட் டோன், மொவிதா காஸ்டெண்டா, மாமோ கிளார்க் ஆகியோர் நடித்துள்ளனர். இத்திரைப்படம் ஆறு அகாதமி விருதுகளுக்கு தேர்ந்தெடுக்கப்பட்டது. 
சிறந்த திரைப்படத்திற்கான அகாதமி விருதினை மட்டுமே வென்றது.





</doc>
<doc id="142695" url="https://ta.wikipedia.org/wiki?curid=142695" title="த கிரேட் சேய்க்பீல்ட் (திரைப்படம்)">
த கிரேட் சேய்க்பீல்ட் (திரைப்படம்)

த கிரேட் சேய்க்பீல்ட் (The Great Ziegfeld) 1936 இல் வெளியான அமெரிக்க இசைத் திரைப்படமாகும். ஹன்ட் ஸ்ட்ரோன்பர்க் ஆல் தயாரிக்கப்பட்டு ராபர்ட் லியோனர்ட் ஆல் இயக்கப்பட்டது. 
வில்லியம் போவெல், மயிர்ணா ராய், லுயிஸ் ரெய்னர் ஆகியோர் நடித்துள்ளனர். இத்திரைப்படம் ஏழு அகாதமி விருதுகளுக்கு தேர்ந்தெடுக்கப்பட்டது. 
சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.




</doc>
<doc id="142703" url="https://ta.wikipedia.org/wiki?curid=142703" title="தமிழர் காசு இயல் (நூல்)">
தமிழர் காசு இயல் (நூல்)

தமிழர் காசு இயல் என்பது நாணயவியல் அறிஞர் நடன காசிநாதன் என்பவரால் எழுதப்பட்டு உலகத் தமிழாராய்ச்சி நிறுவனம் வெளியிட்ட வரலாற்று பதிவு புத்தகமாகும்.

இதில் தமிழக்த்தில் கிடைத்த காசுகள் மற்றும் தமிழக நாணயவியல் பற்றிய தோற்றமும் 16 வகையான மன்னர்கள் வெளியிட்ட காசுகளும் அவை வரலாற்று நிறுவலில் வகித்த பங்குகளையும் பற்றியும் பதியப்பட்டுளது. இதில் முத்திரைக்காசுகள், சங்ககாலம், ரோமானியர், சாதவாகனர், களப்பிரர், சீனர், பல்லவர், சோழர், பாண்டியர், கண்டகோபாலன், வீரச்சம்பன், விசயநகர வேந்தர், மாவலி வாணாதிராயர், வேணாட்டார், நாயக்கர், மராட்டியர் ஆகியவர்கள் வெளியிட்டு தமிழகத்தில் அகழ்வாய்வுகளில் கண்டேடுக்கப்பட்ட காசுகளை பற்றிய குறிப்புகள் உள்ளன.

தமிழக வரலாற்று நிறுவலில் கல்வெட்டுகளை தொடர்ந்து நாணயவியலின் பங்கு அதிமுக்கியத்துவம் வாய்ந்தது. அந்த நோக்கில் தமிழக வரலாற்று நிறுவலில் சில முக்கியமான மன்னர்கள் வெளியிட்ட காசுகளை பற்றி எழுதப்பட்ட நூலாகும்.



</doc>
<doc id="142711" url="https://ta.wikipedia.org/wiki?curid=142711" title="அமெரிக்கன் பியூட்டி (திரைப்படம்)">
அமெரிக்கன் பியூட்டி (திரைப்படம்)

அமெரிக்கன் பியூட்டி (American Beauty) 1999 இல் வெளியான அமெரிக்க நாடகத் திரைப்படமாகும். புரூஸ் கோயன், டேன் ஜின்க்ஸ் ஆகியோரால் தயாரிக்கப்பட்டு சாம் மென்டிஸ் ஆல் இயக்கப்பட்டது. கெவின் ஸ்பேசி, அன்னேட் பெனிங், தோரா பிர்ச், வேஸ் பென்ட்லி, மெனா சுவாரி, கிரிஸ் கூப்பர், அல்லிசன் ஜன்னி ஆகியோர் நடித்துள்ளனர். இத்திரைப்படம் ஐந்து அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஐந்து அகாதமி விருதுகளையும் வென்றது.




</doc>
<doc id="142713" url="https://ta.wikipedia.org/wiki?curid=142713" title="கௌசாம்பி மாவட்டம்">
கௌசாம்பி மாவட்டம்

கௌசாம்பி மாவட்டம் (, ) இந்தியாவின், உத்தரப் பிரதேச மாநில மாவட்டங்களுள் ஒன்று. இதன் தலைநகரம் மன்ஜ்ஹன்பூர். இம்மாவட்டம் அலகாபாத் பிரிவின் கீழ் அமைந்துள்ளது. இம்மாவட்டத்தில் பண்டைய கௌசாம்பி நகரம் பொழிவுடன் விளங்கியது.

2006ல் பஞ்சாயத்து ராஜ் அமைச்சகம் கௌசாம்பி மாவட்டத்தை இந்தியாவின் 640 மாவட்டங்களில் மிகவும் பின்தங்கியுள்ள 250 மாவட்டங்களில் ஒன்றாக அறிவித்தது. இம்மாவட்டம் பின்தங்கியுள்ள பகுதிகளுக்கான நிதி வழங்கும் திட்டம் (BRGF) மூலம் உத்தரப்பிரதேசத்தில் பயன்பெறும் 34 மாவட்டங்களில் ஒன்றாகும்.

2011 ஆம் ஆண்டு மக்கட்தொகை கணக்கெடுப்பின் படி கௌசாம்பி மாவட்டத்தின் மொத்த மக்கட்தொகை 1,596,909. இது தோராயமாக கினி-பிசாவு நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 313வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் கௌசாம்பி மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 23.49%. கௌசாம்பி மாவட்டத்தின் பாலின விகிதப்படி 1000 ஆண்களுக்கு 905 பெண்கள் உள்ளனர். மேலும் கௌசாம்பி மாவட்ட மக்களின் கல்வியறிவு விகிதம் 63.69%.


</doc>
<doc id="142714" url="https://ta.wikipedia.org/wiki?curid=142714" title="சேக்சுபியர் இன் லவ் (திரைப்படம்)">
சேக்சுபியர் இன் லவ் (திரைப்படம்)

சேக்சுபியர் இன் லவ் (Shakespeare in Love) 1998 இல் வெளியான அமெரிக்க நகைச்சுவைத் திரைப்படமாகும்.
டேவிட் பார்பிட், டான்னா கிக்லியொட்டி, ஹார்வி வெயின்ஸ்டீன், எட்வர்ட் விக், மார்க் நார்மன் ஆல் தயாரித்து ஜான் மெட்டன் ஆல் இயக்கப்பட்டது. 
க்வைனத் பால்திரோவ், ஜோசப் பியன்னஸ், ஜெப்ப்ரி ரஷ், காலின் பிர்த், பென் அப்லேக், ஜூடி டேஞ்ச் ஆகியோர் நடித்துள்ளனர். 
இத்திரைப்படம் பதிமூன்று அகாதமி விருதுகளுக்கு தேர்ந்தெடுக்கப்பட்டது. 
சிறந்த திரைப்படத்திற்கான அகாதமி விருதையும் சேர்த்து ஏழு அகாதமி விருதுகளை வென்றது.





</doc>
<doc id="142718" url="https://ta.wikipedia.org/wiki?curid=142718" title="காசா ட இந்தியா">
காசா ட இந்தியா

காசா ட இந்தியா (Casa da Índia, "இந்திய மாளிகை") பதினாறாவது நூற்றாண்டில் போர்த்துக்கேய பேரரசு பரந்திருந்தபோது அதன் வெளிநாட்டு பகுதிகளை மேலாண்மை செய்வதற்கான ஓர் போர்த்துக்கேய அமைப்பாகும். வெளிநாட்டு வணிகத்தின் அனைத்துக் கூறுகளையும் கட்டுபடுத்தும் மைய அதிகாரமாகவும் மைய ஏற்றுமதி இறக்குமதி அமைப்பாகவும் விளங்கியது. பொருளியல் கணி்ப்பில் இது ஓர் தொழிற்கூடமாக ("feitoria") விளங்கியது. தன்காலத்தில் போர்த்துகல்லின் முதன்மையான பொருளியல் நிறுவனமாக இருந்தது. இது "லிசுபனில்" உள்ள "டெர்ரீரோ டோ பாசோ" (தற்போதைய "பிராசா டோ கொமர்சியோ") சதுக்கத்தில் அமைந்துள்ள ரிபீரா அரண்மனையில் இயங்கியது.


</doc>
<doc id="142723" url="https://ta.wikipedia.org/wiki?curid=142723" title="த லைப் ஆப் எமிலி சோலா (திரைப்படம்)">
த லைப் ஆப் எமிலி சோலா (திரைப்படம்)

த லைப் ஒப் எமிலி சோலா (The Life of Emile Zola) 1937 இல் வெளியான அமெரிக்கத் திரைப்படமாகும். ஹென்றி பிலாங்கி ஆல் தயாரிக்கப்பட்டு வில்லியம் டியாட்டரேல் ஆல் இயக்கப்பட்டது. பால் முனி, குலோரியா ஹோல்டன், கேல் சாண்டர்கார்ட், ஜோசப் சில்ட்க்ரவுட் ஆகியோர் நடித்துள்ளனர். இத்திரைப்படம் ஒன்பது அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.





</doc>
<doc id="142724" url="https://ta.wikipedia.org/wiki?curid=142724" title="ஆர்டினரி பீபிள் (திரைப்படம்)">
ஆர்டினரி பீபிள் (திரைப்படம்)

ஆர்டினரி பீபிள் (Ordinary People) 1980 இல் வெளியான அமெரிக்க நாடகத் திரைப்படமாகும். ரொனால்ட் சுவாரி ஆல் தயாரிக்கப்பட்டு ராபர்ட் ரெட்போர்ட் ஆல் இயக்கப்பட்டது. டொனால்ட் சதர்லாந்து, மேரி டைலர் மூர், திமோதி ஹட்டன், ஜட் ஹிர்ஷ், எலிசபெத் மெக்கொவர்ன் ஆகியோர் நடித்துள்ளனர். இத்திரைப்படம் ஆறு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து நான்கு அகாதமி விருதுகளை வென்றது.





</doc>
<doc id="142725" url="https://ta.wikipedia.org/wiki?curid=142725" title="காசாபிலங்கா (திரைப்படம்)">
காசாபிலங்கா (திரைப்படம்)

காசாபிலங்கா (Casablanca) 1942 இல் வெளியான அமெரிக்கத் காதல்-நாடகத் திரைப்படமாகும். ஹால் வால்லிஸ் என்பவரால் தயாரிக்கப்பட்டு மைக்கேல் கர்டிஸ் என்பவரால் இயக்கப்பட்டது. ஹம்ப்ரி போகார்ட், இங்க்ரிட் பர்க்மேன், பால் ஹென்ரேயிட் ஆகியோர் நடித்துள்ளனர். இத்திரைப்படம் ஒன்பது அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.
மொரொக்கோவின் தலைநகரான காஸாப்ளாங்காவில் கேளிக்கை விடுதியை நடத்திவரும் அமெரிக்கனான ரிக்கும் பாரிசில் அவனைச் சந்திக்கும் இல்ஸாவும் ஒருவரையொருவர் காதலிக்கின்றனர். ஆனால், இரண்டாம் உலகப் போரும், பிரான்ஸில் நாசிக்களின் ஆக்கிரமிப்பும் ஏற்பட்ட பிறகு அவர்கள் பிரிய வேண்டியுள்ளது. இல்ஸா ஏற்கெனவே விக்டரைத் திருமணம் செய்துகொண்டவள். ஆனால், நாஜிகளால் விக்டர் கொல்லப்பட்டிருப்பான் என்று கருதி ரிக்கின் துணையை நாடியிருந்ததுடன் அவனை உண்மையாகக் காதலிக்கவும் செய்கிறாள். ஆனால், விக்டர் உயிருடன் இருப்பது தெரிய வந்ததுமே அவனுடன் காஸாப்ளாங்காவுக்குத் தப்பி வருகிறாள். தனது கேளிக்கை விடுதியில் அவர்கள் இருவரையும் ஒருசேரக் கண்டதும் ரிக் அதிர்ச்சியடைகிறான். இல்ஸா அவனிடம் உண்மையைச் சொல்கிறாள். ஆயினும் இருவருக்குமிடையே ஏற்பட்டிருந்த காதல் உணர்வு தணியாமல் உள்ளது. உகார்தோ அவனிடம் கொடுத்திருந்த இரண்டு அனுமதிச் சீட்டுகள் அவனிடம் உள்ளன. அவை திருடப்பட்டவை என்பது அவனுக்குத் தெரியாது. ஆனால், அவை மிகவும் மதிப்பு வாய்ந்தவை என்பதால், அவற்றைத் தனது கேளிக்கை விடுதி பியானோவுக்குள் ஒளித்து வைத்திருக்கிறான் ரிக். அவை இரண்டையும் பயன்படுத்தித் தன்னுடன் இல்ஸாவை லிஸ்பனுக்கு அழைத்துச் செல்ல அவன் திட்டமிடுகிறான். ஆனால், இத்தாலிய பாசிஸ்டுகளுக்கு எதிராகப் போரிட்ட எத்தியோப்பியர்களுக்குத் துப்பாக்கிகளைக் கடத்திக்கொண்டு சென்றவனும் ஸ்பெயினில் ஜெனெரல் ஃப்ராங்கோவின் பாசிஸத்துக்கு எதிராகப் போர் புரிந்தவனுமான அவன் இறுதியில் காதலைத் துறந்து அந்த இரண்டு அனுமதிச் சீட்டுகளையும் விக்டருக்கும் இல்ஸாவுக்கும் கொடுத்து அவர்கள் அங்கிருந்து தப்பித்துச் செல்வதற்கு உதவுகிறான்.




</doc>
<doc id="142726" url="https://ta.wikipedia.org/wiki?curid=142726" title="பழுப்புக் குறுமீன்">
பழுப்புக் குறுமீன்

பழுப்புக் குறுமீன்கள் "(Brown dwarfs)" அல்லது பழுப்புக் குறளிகள் என்பவை முதன்மை வரிசை விண்மீன்களைப் போல, தம் அகட்டில் நீரக அணுக்கருப் பிணைவை நிகழ்த்தவல்ல பொருண்மை போதாத துணைஉடுக்கணப் பொருட்கள் ஆகும். இவற்றின் பொருண்மை எடைகுறைந்த பெருவளிமக் கோள்களில் இரூந்து ந்டையருகிய விண்மீன்கள் வரை வேறுபடும். இவற்றின் மேல்வரம்பு 75 முதல் 80 மடங்கு வியாழன் பொருண்மை வரை அமையும். 13 மடங்கு வியாழன் பொருண்மையை விட கூடுதலான பொருண்மையுள்ள பழுப்புக் குறுமீன்கள் ட்யூட்ரியப் பிணைப்பு வினை நிகழ்பவை. இதற்கும் கூடுதல் எடையுள்ளவை, அதாவது வியாழனைப் போல தோராயமாக 65 மடங்கு வியாழன் பொருண்மையுள்ளவை, கல்லியப் பிணைவு வினையும்கூட நிகழ்த்துபவை. Brown dwarfs may be fully convective, with no layers or chemical differentiation by depth.

மிகக் குறைந்த பொருண்மை பழுப்புக் குறுமீனுக்கும் 13 மடங்கு வியாழப் பொருண்மையுள்ள ஒரு வளிமப் பெருங்கோளுக்கும் இடையில் உள்ள வேறுபாடுகள் விவாதத்திலேயே உள்ளன. உருவாக்கம் சார்ந்த விளக்கப்பள்ளியும் அக இயற்பியல் சார்ந்த ஒரு விளக்கப்பள்ளியும் இச்சிந்தனையில் பங்கேற்கின்றன. இதில் ஒரு பகுதி விவாதம் இவ்வகை விண்மீன்களின் வரலாற்றுக் கட்டத்தில் ஏதாவதொரு நிலையில் அணுக்கருப் பிணைவே ஏற்பட்டதா என ஆய்வதாகவே உள்ளது.

விண்மீன்கள் பல கதிர்நிரல் வகைகளாகப் பிரிக்கப்படுகின்றன. இவ்வகைப்பாட்டில் பழுப்புக் குறுமீன்கள் M, L, T, Y ஆகிய கதிர்நிரல் வகைகளாக அமைகின்றன. இவை பழுப்புக் குறுமீன்கள் என அழைக்கப்பட்டாலும் பல நிறங்களில் அமைகின்றன. பல பழுப்புக் குறுமீன்கள் கண்ணில் பார்க்கும்போது மெஜந்தா நிறத்தில் அல்லது வெளிர்சிவப்பு/சிவப்பு நிறத்தில் அமைகின்றன. பழுப்புக் குறுமீன்கள் கண்ணால் பார்க்கும்போது கட்புல அலைநீளங்களில் அவ்வளவு பொலிவாக அமைவதில்லை.

பழுப்புக் குறுமீன்களைச் சில கோள்கள் சுற்றிவருவதாக அறியப்பட்டுள்ளது. அவையாவன: 2M1207b, MOA-2007-BLG-192Lb, and 2MASS J044144b

மிக அருகில் உள்ள பழுப்புக் குறுமீன் உலுகுமான் 16 2013 இல் கண்டறியப்பட்ட்து. இது ஓர் இரும அமைப்புள்ள விண்மீனாகும். டெனிசு-P J082303.1-491201 b மிகவும் பொருண்மைமிகுந்த புறக்கோளாக மார்ச் 2014 இல் நாசாவின் புறக்கோள் ஆவணத்தில் பட்டியலிடப்பட்டுள்ளது. கோள்களின் வரம்புப் பொருண்மை வியாழனைப் போல 13 மடங்கே என்றாலும் இது அம்மதிப்பில் இருமடங்கினும் கூடுதலாக உள்ளது. அதாவது, வியாழனைப் போல 28.5 மடங்குப் பொருண்மையைக் கொண்டுள்ளது.

பழுப்புக் குறுமீன்களை பெரிய வட்டணையில் சூற்றிவரும் மீவியாழக் கோள்பொருண்மையுள்ள துணைஉடுக்கணப் பொருட்களான 2M1207b, 2MASS J044144 ஆகியவை வளிமக்குலைவால் ஏற்பட்டிருக்க வேண்டுமே ஒழிய அகந்திரள்வால் ஏற்பட்டிருக்க வாய்ப்பில்லை. எனவே இவைதுணைப் பழுப்புக் குறுமீன்களாக அமையுமே தவிர கோள்களாக அமைய வாய்ப்பே இல்லை என்பது அவற்றின் பெரும்பொருண்மையும் பெருவட்டனைகளுமே உறுதிப்படுத்துகின்றன.ஆர விரைவு நுட்பத்தால், பழுப்புக் குறுமீனைச் சிறுவட்டணையில் சுற்றும் தாழ்பொருண்மைக் கோளான (ChaHα8) இன் கண்டுபிடிப்பு, பழுப்புக் குறுமீன்களைச்சில வானியல் அலகு தொலைவில் அல்லது அதைவிட குறைவான தொலைவில் சுற்றும் கோள்களைக் கண்டறியும் வாய்ப்புகட்கு வழிவகுத்தது. என்றாலும் ChaHα8எனும் கோளைப் பொறுத்தவரையில், முதன்மை, துணைப் பொருள்களுக்கிடையில் உள்ள பொருண்மை விகிதம் 0.3 என்பதால் இந்த அமைப்பு இரும விண்மீன் அமைப்பையே ஒத்துள்ளது . பிறகு 2013 இல் (OGLE-2012-BLG-0358L b) எனும் சிறுவட்டணையில் சுற்றும் தாழ்பொருண்மை கோள் ஒரு பழுப்புக் குறுமீனைச் சுற்றிவருவது கண்டறியப்பட்டது.
பிறகு 2015 இல் முதல் புவியொத்த மண்திணிந்த கோள் ஒரு பழுப்புக் குறுமீனைச் சுற்றிவருவது கண்டறியப்பட்டது. இது OGLE-2013-BLG-0723LBb எனப்பட்டது.

பழுப்புக் குறுமீன்களைச் சுற்றிவரும் கோள்கள் பெரும்பாலும் நீரற்ற கரிமம் உள்ளவையாகவே அமையலாம்.

பழுப்புக் குறுமீன்களைச் சுற்றும் கோள்களின் வாழ்தகவு குறித்த ஆய்வு மேற்கொள்ளப்பட்டுள்ளது. இவற்றின் தொடர்ந்த குளிர்வு நிகழ்வால் இவற்றின் கோள்களில் வாழும் சூழல் நிலைகள் அருகியே அமைதலைக் கணினி ஆய்வுகள் தெரிவிக்கின்றன. இவற்றின் கோள்களின் வட்டணைகள் மிகவும் குறைந்த வட்டவிலக்கத்தை 10 கொண்டுள்ளன. எனவே பசுமைக் குடில் விளைவு தரும் வலிய ஓத விசைகள் தவிர்த்து கோள்களை வாழத் தகுதி அற்றனவாக மாற்றுகின்றன.








</doc>
<doc id="142727" url="https://ta.wikipedia.org/wiki?curid=142727" title="புறநகர்">
புறநகர்

புறநகர் (Suburb) என்பது, நகரங்களின் புறப் பகுதியில் அவற்றின் ஒரு பகுதியாக அல்லது நகரத்தில் இருந்து அன்றாடம் போக்குவரத்துச் செய்யக்கூடிய தொலைவில் தனியாக அமைந்திருக்கும் குடியிருப்புப் பகுதியைக் குறிக்கும். முதல் வகைக்கு எடுத்துக்காட்டாக, ஆசுத்திரேலியா, நியூசிலாந்து ஆகிய நாடுகளில் உள்ள புறநகர்களையும், இரண்டாம் வகைக்கு எடுத்துக்காட்டாக ஐக்கிய அமெரிக்கா, கனடா ஆகிய நாடுகளில் காணப்படும் புறநகர்களையும் கூறலாம். சில புறநகர்கள் தன்னாட்சி நிர்வாக அமைப்பைக் கொண்டிருக்கின்றன. பெரும்பாலான புறநகர்கள் உள்நகரப் பகுதிகளை விடக் குறைவான மக்கள்தொகை அடர்த்தியைக் கொண்டனவாக இருக்கின்றன. மேம்பட்ட சாலைப் போக்குவரத்து வசதிகளும், தொடருந்துப் போக்குவரத்து வசதிகளும் அறிமுகமானதன் விளைவாக 19 ஆம் 20 ஆம் நூற்றாண்டுகளில் பெரிய அளவில் புறநகர்கள் உருவாயின. தமது சூழலில் பெருமளவிலான மட்டமான நிலப்பரப்பைக் கொண்ட நகரங்களைச் சுற்றிப் புறநகர்கள் உருவாகின்றன.



</doc>
<doc id="142730" url="https://ta.wikipedia.org/wiki?curid=142730" title="டர்ம்ஸ் ஒப் என்டியர்மென்ட் (திரைப்படம்)">
டர்ம்ஸ் ஒப் என்டியர்மென்ட் (திரைப்படம்)

டர்ம்ஸ் ஒப் என்டியர்மென்ட் (Terms of Endearment) 1983 இல் வெளியான அமெரிக்க திரைப்படமாகும். ஜேம்ஸ் ப்ரூக்ஸ் ஆல் தயாரித்து இயக்கப்பட்டது. ஷிர்லி மெக்லேயின், தேப்ரா விங்கர், ஜேக் நிக்கல்சன், டான்னி தெவிடோ, ஜான் லித்கவ், ஜெப் டேனியல்ஸ் ஆகியோர் நடித்துள்ளனர். 
இத்திரைப்படம் பத்து அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஐந்து அகாதமி விருதுகளை வென்றது.





</doc>
<doc id="142733" url="https://ta.wikipedia.org/wiki?curid=142733" title="தானிசு இந்தியா">
தானிசு இந்தியா

தானிசு இந்தியா ("Danish India") டென்மார்க்கின், (1814 வரை டென்மார்க்-நோர்வே) முன்னாள் இந்தியக் குடியேற்றங்களைக் குறிப்பதாகும். இவை தற்போதையத் தமிழ்நாட்டிலிலுள்ள தரங்கம்பாடி (Tranquebar), தற்போதைய மேற்கு வங்காளத்தின் செராம்பூர் மற்றும் அந்தமான் நிகோபார் தீவுகள் மைய ஆட்சிப்பகுதியில் உள்ள நிக்கோபார் தீவுகள் உள்ளிட்டவையாகும்.
இந்தியாவின் டேனிஷ் குடியேற்றபகுதிகளை 17வது நூற்றாண்டிலிருந்து 19வது நூற்றாண்டு வரை செயலில் இருந்த தானிசுக் கிழக்கிந்தியக் கம்பனி நிறுவியது. இந்தக் குடியேற்றங்களின் தலைநகராக 1620 இல் கோரமண்டல் கடற்கரையில் உள்ள தரங்கம்பாடியில் கட்டப்பட்ட டான்சுபோர்கு கோட்டை விளங்கியது.

தானிசுக்காரர்கள் பல வணிக புறமையங்களை நிறுவி தரங்கம்பாடியிலிருந்து ஆண்டனர்:

1777ஆம் ஆண்டில் இபகுதிகளை தானிசுக் கம்பனி அரசிடம் ஒப்படைக்க இவை தானிசு மன்னராட்சி் குடியேற்றங்களாயின.

1789 ஆம் ஆண்டு அந்தமான் தீவுகள் பிரித்தானியக் குடியேற்றமானது.
நெபோலியப் போர்களின் போது ஐக்கிய இராச்சியம் தானிசு கடல்வணிகத்தை தாக்கி இந்தியாவிலிருந்த தானிசுக் கிழக்கிந்தியக் கம்பனிக்கு மிகுந்த நட்டத்தை உண்டாக்கியது. மே 1801 - ஆகத்து 1802 மற்றும் 1808 - செப்டம்பர் 20, 1815 காலகட்டங்களில் ஆங்கிலேயர்கள் தரங்கம்பாடி மற்றும் பிரெடிரிக்சுநகர் கோட்டைகளைப் பிடித்து தங்கள் கட்டுபாட்டில் வைத்திருந்தனர்.

மெதுவாக தானிசுக் குடியேற்றங்கள் வலுவிழந்து பிரித்தானிய இந்தியாவின் பகுதிகளாயின: 1839ஆம் ஆண்டில் செராம்பூர் பிரித்தானியர்களுக்கு விற்கப்பட்டது, 1845இல் தரங்கம்பாடியும் பெரும்பாலான சிறு குடியேற்றங்களும் விற்கப்பட்டன. 1868 அக்டோபரில், 1848இலிருந்தே புறக்கணிக்கப்பட்டிருந்த, நிக்கோபார் தீவுகளும் பிரித்தானியர்களுக்கு விற்கப்பட்டன.


</doc>
<doc id="142734" url="https://ta.wikipedia.org/wiki?curid=142734" title="ஏர்னெஸ்ட்டு பர்கெசு">
ஏர்னெஸ்ட்டு பர்கெசு

ஏர்னெஸ்ட்டு வாட்சன் பர்கெசு (Ernest Watson Burgess ) (மே 16, 1886 – டிசெம்பர் 27, 1966) என்பவர் ஒரு நகர்ப்புறச் சமூகவியலாளர். இவர் ஒன்டாரியோவில் உள்ள டில்பரியில் பிறந்தார். ஒக்லகோமாவில் உள்ள கிங்ஃபிசர் கல்லூரியில் கல்வி பயின்ற இவர் பின்னர் சிக்காகோ பல்கலைக் கழகத்தில் சமூகவியல் பயின்றார். 1916 ஆம் ஆண்டில் சிக்காகோ பல்கலைக் கழகத்தில் ஒரு நகர்ப்புறச் சமூகவியலாளராக இணைந்து கொண்டார். இவர் அமெரிக்கச் சமூகவியலாளர் கழகத்தின் 24 ஆவது தலைவராகவும் பணியாற்றியுள்ளார்.

சிக்காகோ பல்கலைக் கழகத்தில் பேராசிரியராக இணைந்து ஐந்து ஆண்டுகளின் பின்னர், 1921 ஆம் ஆண்டில், ஏர்னெஸ்ட்டு புர்கெசு தனது புகழ் பெற்ற ஆக்கங்களில் ஒன்றை வெளியிட்டார். இவர் இன்னொரு சமூகவியலாளரான ராபர்ட்டு பார்க் என்பவருடன் இணைந்து "சமூகவியல் அறிவியலுக்கு ஒரு அறிமுகம்" (Introduction to the Science of Sociology) என்னும் பாட நூல் ஒன்றை எழுதினார். இது இதுவரையில் சமூகவியல் தொடர்பில் எழுதப்பட்ட நூல்களில் மிகவும் செல்வாக்குப் பெற்ற நூல்களில் ஒன்று ஆகும். அக்காலத்தில் பலர், இதனைச் "சமூகவியலுக்கான மறைநூல்" எனப் போற்றினர். இந்நூல், வாழ்வை வேறுபட்ட நோக்கில் பார்த்தவர்களுடைய கவனிப்புக்களையும், கருத்துக்களையும் முன்வைத்தது. சமூகவியலின் வரலாறு, மனித இயல்பு, பிரச்சினைகளை ஆராய்தல், சமூக ஊடாட்டம், போட்டி, முரண்பாடுகள், தன்மயமாதல் போன்ற பல்வேறு தலைப்புக்களில் விடயங்களை முன்வைத்தது. இந்நூலின் தகவல் செறிவு காரணமாக, பர்கெசு இறந்து பல பத்தாண்டுகள் கழிந்த பின்னரும் இன்றும் பயன்பட்டு வருகின்றது.
உடன் பணியாளரான ராபர்ட் ஈ. பார்க் என்பவருடன் இணைந்து பர்கெசு நிகழ்த்திய மிக முக்கியமான ஆய்வுகள் "சிக்காகோ சிந்தனைக்குழு"வின் தோற்றத்துக்கு அடிப்படையாக அமைந்தது. இந்த ஆய்வுகளின் விளைவாக உருவான "மாநகரம்" (The City) என்னும் நூலில் மாநகரத்தைப் பல ஒருமைய வளையங்களால் ஆன ஒன்றாகக் கருத்துருவப்படுத்தினர். இவர்கள் மாநகரத்தை, கூர்ப்பையும், மாற்றங்களையும் அடையும் ஒன்றாக நோக்கினர். 
பர்கெசு, குடும்பம், திருமணம் என்பவை தொடர்பான ஆய்வுகளிலும் பெருமளவு காலத்தைச் செலவிட்டுள்ளார். திருமணங்கள் வெற்றிபெறும் வீதத்தை எதிர்வு கூறுவதற்கான அறிவியல் அடிப்படையிலான அளவீடொன்றை உருவாக்குவதில் இவர் ஆர்வம் காட்டினார். 1939 ஆம் ஆண்டில் லெனார்ட்டு கொட்ரெல் என்பவருடன் இணைந்து இவர் எழுதிய "திருமணங்களின் வெற்றியை அல்லது தோல்வியை எதிர்வுகூறல்" என்னும் நூலில் திருமணங்களில் இசைவு ஏற்படுவதற்குக் கணவன் மனைவி இருவரும் தமது மனப்போக்கிலும், சமூக நடத்தைகளிலும் விட்டுக்கொடுப்புக்களைச் செய்துகொள்ள வேண்டும் என்னும் அடிப்படையில் ஒரு கோட்பாட்டை முன்வைத்தனர். இவர்கள் திருமணங்களின் வெற்றியை எதிர்வு கூறுவதற்காக அட்டவணை ஒன்றையும் உருவாக்கினர். இந்த அட்டவணை, திருமணங்களின் உறுதிநிலைக்குக் காரணமானதெனக் கருதப்படும் பல மாறிகள் சேர்க்கப்பட்டிருந்தன. எனினும், திருமணத்தின் உறுதிநிலைக்குக் காரணம் என அவர்கள் எடுத்துக்கொண்ட விடயங்களில் காதல், கவர்ச்சி போன்றவற்றைச் சேர்க்காததையிட்டு, இவர்களது இந்த முயற்சியைப் பலர் கண்டித்திருந்தனர். இந்த இரண்டு விடயங்களுமே மண வாழ்வின் முக்கியமான கூறுகள் எனப்படுபவை. பர்கசு என்றும் திருமணம் செய்ததில்லை என்பது குறிப்பிடத் தக்கது. 



</doc>
<doc id="142736" url="https://ta.wikipedia.org/wiki?curid=142736" title="ஜேம்ஸ் பாண்ட் தீவு">
ஜேம்ஸ் பாண்ட் தீவு

ஜேம்ஸ் பாண்ட் தீவு அல்லது (Khao Phing Kan) என்பது தாய்லாந்து நாட்டில் ப்பாங் ங்கா வளைகுடாவில் உள்ள ஒரு குட்டித் தீவு ஆகும். 1974 ஆம் ஆண்டில் வெளிவந்த ஜேம்ஸ் பாண்ட் என்ற கற்பனை உளவாளி கதாபாத்திரம் நடித்த "தி மேன் வித் கோல்டன் கன்" என்ற ஹாலிவுட் படத்தின் சில பகுதிகள இந்த தீவில் படமாக்கப்பட்டன. அதை தொடர்ந்து இந்த தீவு தாய்லாந்து மக்களால் "ஜேம்ஸ் பாண்ட் தீவு" என அறியப்படுகிறது. இந்த தீவு ப்பாங் ங்கா மாகாணத்தில் உள்ள ஆவ ப்பாங் ங்கா தேசிய பூங்காவின் ஒரு பகுதியாகும். 


</doc>
<doc id="142737" url="https://ta.wikipedia.org/wiki?curid=142737" title="வலைவடிவ நகர அமைப்பு">
வலைவடிவ நகர அமைப்பு

வலைவடிவ நகர அமைப்பு (grid plan) அல்லது வலைவடிவச் சாலை அமைப்பு என்பது ஒரு வகையான நகரத் தளவமைப்பைக் குறிக்கும். இதில் ஒன்றுக்கொன்று இணையான ஒரு தொகுதி சாலைகளும், அவற்றுக்குச் செங்குத்தான இன்னொரு தொகுதிச் சாலைகளும் ஒன்றையொன்று வெட்டுவதனால் வலை போன்ற தளவமைப்பு உருவாகிறது. பண்டைக் கிரேக்கத்தில் இவ்வாறான நகர அமைப்பு இப்போடேமிய அமைப்பு எனப்பட்டது.

வலைவடிவ நகர அமைப்பு, மிகவும் பழைய காலத்திலேயே பல்வேறு பண்பாடுகளில் தோற்றம் பெற்றது. சில மிகப் பழமையான நகரங்கள் இவ்வகையான அமைப்புக் கொண்டவை. கிமு 2600 ஆம் ஆண்டுக் காலப் பகுதியில் செழித்திருந்த சிந்துவெளி நாகரிகத்தைச் சேர்ந்த நகரங்களான அரப்பா, மொகெஞ்சதாரோ போன்ற நகரங்கள், வடக்குத் தெற்காகவும், கிழக்கு மேற்காகவும் அமைந்து ஒன்றையொன்று வெட்டிச் செல்லும் வலைவடிவச் சாலையமைப்பைக் கொண்டிருந்தன. கிமு முதலாவது ஆயிரவாண்டில் இருந்து கிபி 11 ஆம் நூற்றாண்டுவரை இந்தியத் துணைக்கண்டப் பகுதிகளில் நிலைத்திருந்த தக்சிலா அல்லது காந்தார நாகரிகத்தைச் சேர்ந்த நகரங்களும் வலைவடிவ அமைப்பைக் கொண்டிருந்தன. 

கிமு 2570 - 2500 காலப் பகுதியைச் சேர்ந்த எகிப்தின் கிசா என்னும் ஊரிலும், சுற்றுமுறையில் வரும் தொழிலாளர்கள் தங்குவதற்கான குடியிருப்புப் பகுதிகளும் இவ்வாறான அமைப்பைக் கொண்டிருந்தன. 


</doc>
<doc id="142742" url="https://ta.wikipedia.org/wiki?curid=142742" title="முடிவுறுத் தமனி">
முடிவுறுத் தமனி

முடிவுறுத் தமனி ("End Artery") என்பது உடலின் ஒரு குறிப்பிட்ட பகுதி இழையத்துக்கு (திசுவுக்கு) மட்டுமே ஆக்சிசனை எடுத்துச் செல்லும் குருதியை வழங்கும் ஒரேயொரு தமனியைக் குறிக்கும் சொல்லாகும். இத்தமனியில் அடைப்பு ஏற்பட்டால் தமனி வழியாகக் குருதி வழங்கப்படும் பகுதி பாதிப்படையும். பொதுவாக குருதிச்சுற்றோட்டத்தில் ஒரு தமனியில் அடைப்பு ஏற்படும் போது, ஒரு குறிப்பிட்ட பகுதிக்கு தேவையான குருதியை வேறொரு தமனி மூலம் வழங்கப்பெறுகின்றது. இப்படி நிகழ்வதற்கு முக்கியக் காரணம் வெவ்வேறு தமனிகளிடையே உள்ள தமனிப்பின்னல் (Anastomosis) ஆகும்.

உடலின் மிகமுக்கியமான உறுப்புகளுக்கு இந்தத் தமனிப்பின்னல் இன்றியமையாதது ஆகும். மூளை, இதயம் போன்றவற்றிற்கு அவற்றின் முதன்மையான தமனியில் அடைப்பு ஏற்பட்டு, குருதி ஊட்டக்குறை ஏற்படும்போது வேறொரு தமனி குருதி வழங்குதலை முழுவதுமாக எடுத்துக்கொள்கின்றது. இவ் இயக்கத்துக்குத் தமனிகளில் உள்ள அழுத்த வேறுபாடு முக்கிய பங்கு வகிக்கின்றது. உயர் அழுத்தம் காரணமாக நாளடைவில் புதிதாகத் திறந்து விடப்பட்ட கிளைத் தமனியின் பருமன் கூடி விரிவடையும். 

முடிவுறுத் தமனி என்பது இரண்டு வகைகளைக் கொண்டு உள்ளது. 



</doc>
<doc id="142744" url="https://ta.wikipedia.org/wiki?curid=142744" title="மக்கட்தொகை அடிப்படையில் மலேசிய நகரங்களின் பட்டியல்">
மக்கட்தொகை அடிப்படையில் மலேசிய நகரங்களின் பட்டியல்

மலேசியாவின் அதிக மக்கட்தொகை கொண்ட நகரங்களின் முதல் ஐம்பது நகரங்கள் இப்பட்டியலில் இடம்பெறுகின்றன. இப்பட்டியலின் ஒரு பகுதி 'த வேர்ல்ட் காசட்டிரிலிருந்து' எடுக்கப்பட்டது.


</doc>
<doc id="142750" url="https://ta.wikipedia.org/wiki?curid=142750" title="லியாங் குவாங்லி">
லியாங் குவாங்லி

லியாங் குவாங்லி ( பிறப்பு: திசம்பர் 1940, சன்தாய், மியன்யாங், சிச்சுவான்) சீனாவின் ஒரு ஓய்வுபெற்ற படைத்தளபதியும் முன்னாள் பாதுகாப்புத்துறை அமைச்சரும் ஆவார். 1958 ஆம் ஆண்டு ராணுவத்தில் சேர்ந்த குவாங்லி அதன் பின் பல பதவிகள் வகித்தார். 2002 ஆம் ஆண்டு முதல் 2007 ஆம் ஆண்டுவரை ராணுவத் தளபதியாக இருந்தார். இது தவிர குவாங்லி சீன அரசின் நடுவண் ராணுவக்குழுவில் ஒரு உறுப்பினராகவும் இருந்தார். 2013 ஆம் ஆண்டு இவர் படைத்தளபதி பொறுப்பிலிருந்து ஒய்வுபெற்றார்.



</doc>
<doc id="142757" url="https://ta.wikipedia.org/wiki?curid=142757" title="பிரத்தாப்புகர் மாவட்டம், உத்தரப்பிரதேசம்">
பிரத்தாப்புகர் மாவட்டம், உத்தரப்பிரதேசம்

பிரத்தாப்புகர் மாவட்டம் (, ) இந்தியாவின் உத்தரப்பிரதேச மாநில மாவட்டங்களுள் ஒன்று. இதன் தலைநகரம் பிரத்தாப்புகர் நகரம் ஆகும். பிரத்தாப்புகர் அலகாபாத் பிரிவின் கீழ் அமைந்துள்ளது. பிரத்தாப்புகர் சுல்தான்பூரிலிருந்து 39 கிமீ தொலைவிலும், அலகாபாத்திலிருந்து 61 கிமீ தொலைவிலும் அலகாபாத்-பைசாபாத் இடையேயான முதன்மை சாலையில் அமைந்துள்ளது. இது உத்தரப்பிரதேசத்தின் மிகப் பழைமையான மாவட்டங்களுள் ஒன்று. இது 1858 ஆம் ஆண்டு உருவாக்கப்பட்டது. இம்மாவட்டம் கடல் மட்டத்திலிருந்து 137 மீ உயரத்திலுள்ளது.
2006ல் பஞ்சாயத்து ராஜ் அமைச்சகம் பிரத்தாப்புகர் மாவட்டத்தை இந்தியாவின் 640 மாவட்டங்களில் மிகவும் பின்தங்கியுள்ள 250 மாவட்டங்களில் ஒன்றாக அறிவித்தது. இம்மாவட்டம் பின்தங்கியுள்ள பகுதிகளுக்கான நிதி வழங்கும் திட்டம் (BRGF) மூலம் உத்தரப்பிரதேசத்தில் பயன்பெறும் 34 மாவட்டங்களில் ஒன்றாகும்.
2011 ஆம் ஆண்டு மக்கட்தொகை கணக்கெடுப்பின் படி பிரத்தாப்புகர் மாவட்டத்தின் மொத்த மக்கட்தொகை 3,173,752. இது தோராயமாக மங்கோலியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 109வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் பிரத்தாப்புகர் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 16.2%. பிரத்தாப்புகர் மாவட்டத்தின் பாலின விகிதப்படி 1000 ஆண்களுக்கு 994 பெண்கள் உள்ளனர். மேலும் பிரத்தாப்புகர் மாவட்ட மக்களின் கல்வியறிவு விகிதம் 73.1%.


</doc>
<doc id="142775" url="https://ta.wikipedia.org/wiki?curid=142775" title="கண்ணி">
கண்ணி

ஆற்றுப்படுத்துதல்


</doc>
<doc id="142776" url="https://ta.wikipedia.org/wiki?curid=142776" title="குரலி">
குரலி

குரலி தாவரத்தில் 3 வகைகள் ("Trapa natans, Trapa bicornis, "Trapa rossica") உள்ளன. அவற்றில் நீர்நிலையிலும், மரத்தில் படரும் வகைள் உள்ளன. இவை சிவப்பு நிறத்தில் நீண்ட குரல்கொத்தாகப் பூக்கும்.




</doc>
<doc id="142777" url="https://ta.wikipedia.org/wiki?curid=142777" title="குரவம்">
குரவம்

குரவ மலர் பற்றிச் சங்கப்பாடல்கள் தரும் செய்திகள்


</doc>
<doc id="142785" url="https://ta.wikipedia.org/wiki?curid=142785" title="துடும்பாட்டம்">
துடும்பாட்டம்

துடும்பாட்டம் என்பது ஒரு தமிழர் ஆடற்கலை வடிவம் ஆகும். இது பெரிய மேளங்களை அடுத்துக் கொண்டு ஆடப்படும் ஆட்டம் ஆகும். இது ஆடப்படுவது அருகி வந்தாலும், இதை பல குழுக்கள் இன்றும் இசைத்து ஆடி வருகிறார்கள். பொதுவாக இந்த துடும்பாட்டம் கோயம்புத்தூா் மாவட்டங்களில் மிக பிரபலமாக அடிக்கக்கூடிய ஒரு இசை நிகழ்ச்சி.

வரலாறு:
ஆதிகாலத்தில் சமூகத்தினருக்கு வரும் ஆபத்துக்களை உணா்த்தும் விதமாக எழுப்பப்பட்ட ஓசையே துடும்பாட்டம்.

பெயா் காரணம்:
துடும்: துடும் என்பது பொிய இசைக் கருவியைக் குறிக்கிறது. அதாவது, ஆங்கிலத்தில் பேஸ் என்று அழைக்கப்படுகிறது. இதனை இசைக்கும்போது, துடும், துடும், துடும்... என்று இசை எழுப்புவதால் இதற்கு துடும் என்று பெயா் வந்தது. இதனோடு சோ்ந்து சிறிய வடிவில் உள்ள இசைக்கருவியை உருட்டு என்று அழைக்கப்படுகிறது. அதாவது இந்த துடும் என்ற இசைக்கேற்றவாறு தொடா்ந்து இசைக்கக் கூடிய ஒரு இசை உருட்டு. இரண்டும் சேரும்போது துடும்பிசை உருவாகிறது. பல கலைஞா்கள் இந்த இசையை இசைக்க, இசைக்கு ஏற்றவாறு ஒரு குழுவினா் ஆடுவது துடும்பாட்ம்.இந்த துடும்பாட்டம் கோயம்புத்தூா் திருவிழாக்களில் சுமாா் நூற்றுக்கும் மேற்பட்டோா் இசைப்பாா்கள் என்பது குறிப்பிடத்தக்கது.


</doc>
<doc id="142788" url="https://ta.wikipedia.org/wiki?curid=142788" title="கண்ணேறு பொம்மை">
கண்ணேறு பொம்மை

கண்ணேறு பொம்மை என்பது சில தமிழர்கள் வீடுகளிலும் அலுவலகங்களிலும் தொங்கவிடப்படும் ஒரு வகைப் பொம்மை அல்லது பொம்மைத் தலை ஆகும். பார்ப்பதற்கு அசுரர்கள் போல் இருக்கும் இவை அந்த இடங்களை கண்ணூறில் இருந்து அல்லது தீய சக்திகளில் இருந்து பாதுகாக்கும் என்று சிலரால் நம்பப்படுகிறது. பிற இனத்தவர்கள் மத்தியிலும் இவ்வாறான பொம்மைகள் தொங்கவிடப்படும் வழக்கம் உள்ளது.


</doc>
<doc id="142792" url="https://ta.wikipedia.org/wiki?curid=142792" title="ஓம் (மின்னியல்)">
ஓம் (மின்னியல்)

ஓம் (ஆங்கிலம்: "Ohm") என்பது தடையை அளப்பதற்கான சர்வதேச அலகு ஆகும். இதனுடைய குறியீடு Ω ஆகும். இவ்வலகுக்கு சார்ச்சு சைமன் ஓம் என்ற செருமனிய இயற்பியல் வல்லுநரின் பெயர் சூட்டப்பட்டுள்ளது.

கடத்தியொன்றில் இரு புள்ளிகளுக்கிடையிலான அழுத்த வேறுபாடு ஒரு வோல்ட்டு ஆகவும் அக்கடத்தியில் பாயும் மின்னோட்டத்தின் அளவு ஓர் அம்பியர் ஆகவும் இருப்பின், அக்கடத்தியின் தடை ஓர் ஓம் ஆகும்.

formula_1

இலத்திரனியல் ஆவணங்களில் (மீப்பாடக் குறிமொழி உள்ளடங்கலாக) Ω குறியீட்டினைப் பயன்படுத்தும்போது கவனமாக இருத்தல் அவசியமாகும். சில மென்பொருட்களில் எழுத்துரு ஆதரவு அளிக்காத நிலையில் Ω குறியீடானது, "W" என்ற குறியீட்டின் மூலம் காட்டப்படும். உதாரணமாக, 100 Ω தடையி என்பதற்குப் பதிலாக 100 "W" தடையி என்று காட்டப்படும். 

ஒருங்குறியில் Ω குறியீட்டிற்கு "U+2126" என்ற இடம் ஒதுக்கப்பட்டுள்ளது.



</doc>
<doc id="142795" url="https://ta.wikipedia.org/wiki?curid=142795" title="சந்திரசேகர ஆசாத்">
சந்திரசேகர ஆசாத்

சந்திரசேகர ஆசாத் ("Chandra Shekhar Azad", ; ; 23 சூலை 1906 – 27 பெப்ரவரி 1931) என அழைக்கப்படும் சந்திரசேகர சீதாராம் திவாரி இந்திய விடுதலை போராட்ட வீரர்களில் ஒருவர். இந்துசுத்தான் குடியரசு அமைப்பு மீளுருவாக்கம், ககோரி ரயில் கொள்ளை, பகத் சிங் போன்றவர்களை வழிநடத்துதல், இந்துசுத்தான் சோசலிசக் குடியரசு அமைப்பு உருவாக்கம், பிரித்தானிய அதிகாரி சான்டர்சு கொலை போன்றவற்றைச் செய்தவர்.

ஆசாத் 23 சூலை 1906ல் பண்டிட் சீதாராம் திவாரி மற்றும் ஜக்ரானி தேவி என்ற தம்பதியருக்கு உத்தரப் பிரதேசம் மாநிலத்திலுள்ள பதர்க்கா என்னும் ஊரில் பிறந்தார். இவரது தந்தை அலிஜார்பூரில் பணியாற்றிய போது இவர் தன் இளமைப்பருவத்தை மத்திய பிரதேச சபூவா மாவட்டத்தில் கழித்தார். அப்போது அவர் அம்மாவட்ட பில் பழங்குடிகளிடம் முறையாக வில்வித்தை கற்றார். அது அவருக்கு போராட்டக் காலத்தில் உதவியது.

இவரது தாயான தேவி இவரை காசியிலுள்ள வித்யா பீடத்தில் சமசுகிருதம் கற்க அனுப்புமாறு அவருடைய தந்தையிடம் கூறி ஏற்கச் செயதார். இவரது 15ஆவது வயதில் இவர் ஒத்துழையாமை இயக்கத்தில் இணைந்ததற்காகக் கைது செய்யப்பட்டு குற்றவியல் நடுவரிடம் கொண்டு செல்லப்பட்டார். நடுவர் அவரிடம் அவரது பெயர், தந்தைப்பெயர் மற்றும் அவரது முகவரியை அடுத்தடுத்து கேட்க அதற்கு அவர் முறையே விடுதலை (இந்தி - ஆசாத்), சுதந்திரம் மற்றும் சிறை என்று பதிலளித்தார். உடனே நடுவர் அவருக்கு மிகுந்த தண்டனையுடன் கூடிய சிறை செல்லுமாறு உத்தரவிடவே "நான் அப்படிக்கூறினால் தான் நீங்கள் என்னைச் சிறைக்கு அனுப்புவீர்கள் என்றுதான் கூறினேன்" என்று கூற அந்நடுவரகத்தில் உள்ளவர்கள் அனைவரும் சிரித்து விட்டனர். அதற்கு நடுவர் மிகவும் கோபமடைந்து அவருக்கு 15 பிரம்படி கொடுக்கக் கட்டளையிட ஒவ்வொரு அடிக்கும் அவர் "பாரத் மாதா கி ஜெ" எனக்கூறினார். அதுவரை சந்திரசேகர சீதாராம் திவாரி என்ற பெயருடன் அறியப்பட்டவர் அதற்குப் பிறகு சந்திரசேகர ஆசாத் என்று அழைக்கப்பட்டார்.

காந்தி, 1922ல் ஒத்துழையாமை இயக்கத்தைக் கைவிட்ட பின்னரும் ஆசாத் தனது நிலைப்பாட்டில் உறுதியாக இருந்தார்.
முழுச் சுதந்திரத்தை எந்த வழியினும் அடைய வேண்டும் என்பதற்காக தன்னைத்தானே அர்பணித்துக் கொண்டார். இவரது இளம்வயதில் இவரை பிரன்வேசு சாட்டர்ச்சி என்பவர் இந்துசுத்தான் குடியரசு அமைப்பை ஆரம்பித்த ராம் பிரசாத் பிசுமில் என்றவரிடம் அறிமுகப்படுத்தினார். விளக்குத்தீயில் தன் கையை எரித்துத் தனது தேசபக்தியை வெளிப்படுத்திய பின் பிசுமில் அவரைத் தன் அமைப்பில் சேர்த்துக் கொண்டார். சாதி, மத பணப் பேதமில்லாத அனைவருக்கும் சுதந்திரம் என்ற இந்துசுத்தான் குடியரசு அமைப்பின் கொள்கை ஆசாத்தை மிகவும் ஈர்த்தது. அதன்பின் அந்த அமைப்பை வளர்ப்பதற்காக பிரித்தானிய அரசாங்க பொருட்களை அவர் கூட்டாளிகளுடம் சேர்ந்து பிசுமிலின் சொந்த ஊரான சாசகான்பூர் வட்டாரத்திலேயேக் கொள்ளை அடிக்க ஆரம்பித்தார். அதில் 1925ல் நடந்த ககோரி ரயில் கொள்ளையும் ஒன்று. மேலும் சோசியலிச வழியிலேயே நாளைய இந்தியாவும் இந்திய சுதந்திரமும் இருக்க வேண்டுமென எண்ணினார்.

ஆசாத் ஜான்சியையே தன் அமைப்பின் தலைமைச் செயலகமாக சிறிது காலம் வைத்திருந்தார். ஜான்சியை அடுத்து 15 கிலோமீட்டர் தூரமுள்ள ஆர்ச்சா காடுகளையே தன் அமைப்பின் சண்டைப் பயிற்சிக் கூடமாகப் பயன்படுத்தினார். மேலும் அவரே தன் அமைப்பினருக்குப் போர்பயிற்சிகளைக் கற்றும் கொடுத்தார். ஆர்ச்சா காடுகளுக்குப் பக்கம் சதார் ஆற்றங்கரையிலுள்ள அனுமன் கோயிலில் கூடாரம் அமைத்து அதையே வசிப்பிடமாகப் பயன்படுத்தினார். அப்போது தர்மபுரம் கிராமத்தின் குழந்தைகளுக்குப் போர்ப்பயிற்சி அளிப்பதன் மூலம் அம்மக்களின் நன்மதிப்பை பெற்றார். அக்கிராமத்தின் பெயரான தர்மபுரம் பின் மத்திய பிரதேச அரசாங்கத்தால் ஆசாத்புரம் என்று பெயர் மாற்றம் செய்யப்பட்டது.

அவர் ஜான்சியில் வசித்தபோது சதார் சந்தையிலுள்ள பண்டல்கண்ட் மோட்டார் கேரேஜில் வாகனம் ஓட்டும் பயிற்சி பெற்றார். சதாசிவ மல்கபுர்கார், விசுவநாத வைசம்பாயன், பகவன் தாசு மகவுர், ஜான்சி பண்டிட் ரகுநாத் விநாயக் துளேகர், பண்டிட் சீதாராம் பாசுகர் பகவத் போன்றோர் இவரின் அமைப்பில் இணைந்தனர். மேலும் நய் பசுத்தியிலுள்ள ருத்ர நாராயண சிங் மற்றும் நாக்ராவிலுள்ள சீதாராம் பாசுகர் பகவத் வீடுகளிலும் சிறிது காலம் தங்கியிருந்தார்.

இந்துசுத்தான் குடியரசு அமைப்பு 1924ல் ராம் பிரசாத் பிசுமில், யோகேசு சந்தர் சேட்டர்ஜி, சசிந்திரநாத் சன்யால், சசிந்திரநாத் பக்ச்சி போன்றவர்களால் ஒத்துழையாமை இயக்கத்தை அடுத்த 2 ஆண்டுகளில் ஆரம்பிக்கப்பட்டது. 1925ல் இவ்வமைப்பால் நடத்தப்பட்ட ககோரி ரயில் கொள்ளையை அடுத்து பிரித்தானிய அரசாங்கம் புரட்சியாளர்களை அழிக்கத் தீவிரப்படுத்தப்பட்டது. பிரசாத், அசஃபகுலா கான், தகூர் ரோசன் சிங், ராசேந்திர நாத் லகரி போன்றவர்கள் இக்கொள்ளையில் சம்பந்தப்பட்டதால் அவர்கள் கொல்லப்பட்டனர். ஆசாத், சக்ரவர்த்தி, மற்றும் முராரி சர்மா போன்றவர்கள் பிடிக்கப்பட்டனர். ஆசாத் மீண்டும் இந்துசுத்தான் குடியரசு அமைப்பை மீளுருவாக்கினார். மேலும் ஆசாத்திற்கு பகத் சிங், சுக்தேவ், ராஜ்குரு போன்றவர்களுடன் நெருங்கிய தொடர்பு வைத்திருந்த பகவதி சரன் அரோரா என்றவருடன் பழக்கம் இருந்தது. அவர்கள் அனைவரும் இணைந்து இந்துசுத்தான் குடியரசு அமைப்பை இந்துசுத்தான் சோசலிசக் குடியரசு அமைப்பு என்ற பெயருடன் மறு உருவாக்கம் செய்தனர். அதன்படி சோசியலிச முறையில் இந்தியா விடுதலை அடைவதை அவர்கள் கொள்கையாகக் கொண்டனர்.

பெப்ரவரி 27, 1931 அன்று அலகாபாத் அல்ஃப்ரட் பூங்காவில் தன் இயக்கத்தவரான் சுக்தேவுடன் பேசிக்கொண்டிருந்த போது பிரித்தானிய காவல்துறையினர் சுற்றி வளைத்தனர். சுக்தேவைத் தப்பிக்க விட்டுவிட்டு நீண்ட நேரம் காவல்துறையினரிடம் போராடினார். காலில் குண்டடிபட்டதால் ஆசாத்தால் அங்கிருந்து தப்பிக்க இயலாமல் போனது. தன் துப்பாக்கியில் ஒரு தோட்டா மட்டும் மட்டுமிருக்க காவல்துறையினரிடம் உயிருடன் பிடிபடக்கூடாது என்பதால் தன்னைத்தானே சுட்டுக்கொண்டார். ஆனால் பிரித்தானிய காவல்துறையினர் அவரை என்கவுண்டரில் சுட்டுக் கொன்றதாகவே கூறினர். அவர் பயன்படுத்திய துப்பாக்கி அலகாபாத் அருங்காட்சியகத்திலும் அதன் ஆவணங்கள் லக்னோ சி.ஐ.டி. தலைமையகத்திலும் உள்ளது.

ஆசாத் கொல்லப்பட்ட இடமான அல்ஃப்ரெட் பூங்கா அதன் பிறகு சந்திரசேகர ஆசாத் பூங்கா என்றே அழைக்கப்பட்டது. மேலும் அவரது பெயரில் பள்ளிகள், கல்லூரிகள், வீதிகள் மற்றும் பொதுக்கழகங்கள் தொடங்கப்பட்டுள்ளன.
பகத்சிங் வரலாற்றை கொண்ட திரைப்படங்களில் ஆசாத் முக்கிய கதாப்பாத்திரமாக உள்ளது. அவை,


</doc>
<doc id="142801" url="https://ta.wikipedia.org/wiki?curid=142801" title="சுக்தேவ் தபார்">
சுக்தேவ் தபார்

சுக்தேவ் தபார் அல்லது சுக்தேவ் (15 மே 1907 - மார்ச் 23, 1931 () பஞ்சாப் மாநில லூதியானாவில் பிறந்த இந்திய விடுதலை போராளி. பிரித்தானிய காவல்துறை அதிகாரியான சான்டர்சு மற்றும் அவர் கீழுள்ள சில அதிகாரிகள் லாலா லஜபத் ராய் என்ற விடுதலை போராட்டக்காரரை அடித்துக்கொன்றனர். அதற்கு பலி வாங்குவதற்காக சுக்தேவ் அவருடையக் கூட்டாளிகளான பகத்சிங், சிவராம் ராஜ்குரு போன்றோருடன் சேர்ந்து சான்டர்சு பதில் கொலை செய்ததற்காக அதிகம் அறியப்பட்டவர்.

இக்கொலைவழக்கில் இம்மூன்று பேரும் லாகூர் மத்திய சிறையில் மார்ச் 23, 1931ல் தூக்கிலிடப்பட்டு, எவரும் அறியாமல் இருப்பதற்காக சிறைக்கு பின் பக்கமாக கடத்தப்பட்டு லாகூரிலிருந்து 50 மைல் தொலைவிலுள்ள சட்லஜ் ஆற்றாங்கரையில் எரியூட்டப்பட்டனர்.

சுக்தேவ், பஞ்சாப் மாநிலத்தின் லூதியானா மாவட்டத்தில், லயால்பூரியில் மே 15 , 1907 ஆம் நாள் பிறந்தார். அவரது தந்தையார் பெயர் ராம் லால் தாப்பர். லயால்பூர் தன்பத்மல் ஆரியா பள்ளியில் ஏழாவது வகுப்புவரை பயின்றார். பின்னர், சனாதன உயர்நிலைப் பள்ளியில் சேர்ந்து படித்து பத்தாம் வகுப்பில் தேர்ச்சியடைந்தார்.

இந்துசுத்தான் சோசலிசக் குடியரசு அமைப்பு என்ற இயக்கத்தில் சேர்ந்து, இந்திய விடுதலை போராளி ஆனார்.

இம்மூவரின் தூக்குதண்டனையின் போது வெள்ளையர்கள் கேட்ட தூக்குதண்டனை அங்கீகரிக்கும் பத்திரத்தில் காந்தி கையொப்பம் இட்டது போலவும், "தி லெஜன்ட் ஆஃப் பகத்சிங்" என்ற இந்தி திரைப்படத்தில் இந்த தண்டனைக்கான ஒப்பீட்டு பத்திரத்தில்(காந்தி இர்வின் பேக்ட்) கையெழுத்திட்டதற்காக காந்தியை மக்கள் கடுமையாக விமர்சிப்பது போல் காட்சிகள் அமைக்கப்பட்டிருந்தன. அகிம்சையை பின்பற்றுபவர் எப்படி இம்சை தரும் தூக்குதண்டனைக்கு ஒப்புதல் அளிக்கலாம் என்பது போல கருத்துகள் மக்களால் பேசப்பட்டது. இதற்கான ஆதாரம் ஃபிரன்ட் லைன் பத்திரிக்கையில் உள்ளது.


</doc>
<doc id="142802" url="https://ta.wikipedia.org/wiki?curid=142802" title="மிட்நைட் கவுபாய் (திரைப்படம்)">
மிட்நைட் கவுபாய் (திரைப்படம்)

மிட்நைட் கவுபாய் (Midnight Cowboy) 1969 இல் வெளியான அமெரிக்க நாடகத் திரைப்படமாகும். ஜெரோம் ஹெல்மேன் ஆல் தயாரிக்கப்பட்டு ஜான் ச்லெஸ்சிங்கர் ஆல் இயக்கப்பட்டது. டஸ்டின் ஹாப்மேன், ஜான் வோயிட், சில்வியா மைல்ஸ் ஆகியோர் நடித்துள்ளனர். இத்திரைப்படம் மூன்று அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்றையுமே வென்றது.




</doc>
<doc id="142803" url="https://ta.wikipedia.org/wiki?curid=142803" title="த பிரெஞ்சு கன்னக்சன் (திரைப்படம்)">
த பிரெஞ்சு கன்னக்சன் (திரைப்படம்)

பிரெஞ்சு கன்னக்சன் (The French Connection) 1971 இல் வெளியான அமெரிக்கத் திரில்லர் திரைப்படமாகும். பில்லிப் டி'அந்தோணி ஆல் தயாரிக்கப்பட்டு வில்லியம் பிரைட்கின் ஆல் இயக்கப்பட்டது. ஜீன் ஹாக்மேன், பெர்னான்டோ ரே, ராய் செயிடர், டோனி லொ பியான்கோ, மார்செல் போச்சுப்பி ஆகியோர் நடித்துள்ளனர். இத்திரைப்படம் எட்டு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஐந்து அகாதமி விருதுகளை வென்றது.



</doc>
<doc id="142814" url="https://ta.wikipedia.org/wiki?curid=142814" title="கவண்வில்">
கவண்வில்

கவண்வில் அல்லது கவட்டை என்பது சிறு பறவைகளை வேட்டையாட உதவும் சிறு வேட்டைக் கருவி. சிறிய மரக்கிளைகளில் ஆங்கில எழுத்தான வி(V) என்பது போல் பிரியும் இருகிளைகளை வெட்டி எடுத்துக் கொள்கின்றனர். இதைக் கையில் பிடிப்பதற்கேற்ற வகையில் செதுக்கப் பட்டிருக்கும். குறிப்பிட்ட நீளத்திற்கு இரண்டு சம அளவு ரப்பர் துண்டுகளை எடுத்துக் கொண்டு, ரப்பர் துண்டுகளின் ஒரு முனையை தயாரித்து வைத்திருக்கும் வி வடிவ மரக்குச்சியின் இரு கிளைகளிலும் கட்டிக் கொள்கின்றனர். இரண்டாவது முனையை சிறிய தோல் பகுதியில் இணைக்கின்றனர். இந்தத் தோல் பகுதியில் சிறு கற்கள் அல்லது உருண்டை வடிவப் பொருட்களை வைத்து தூரத்திலிருக்கும் பொருளை நோக்கிக் குறி வைத்துக் கொண்டு ரப்பர் துண்டை இழுத்துக் கொண்டு பின்னர் விடுவிக்கின்றனர். இப்போது தோல் பகுதியில் வைக்கப்பட்டிருந்த சிறு கல் குறி வைக்கப்பட்ட பகுதி நோக்கிச் செல்லும். இதில் சிறப்பான பயிற்சி பெற்றவர்கள் குறிவைத்த இடத்தை சரியாகச் செலுத்த முடியும். குருவி, காகம் போன்ற சிறு பறவைகளை வேட்டையாட இந்தக் கவண் வில் அதிகம் பயன்படுத்தப்பட்டது. இந்த சிறு வேட்டைக் கருவியை நரிக்குறவர் அதிகம் பயன்படுத்தினர்.


</doc>
<doc id="142827" url="https://ta.wikipedia.org/wiki?curid=142827" title="குருக்கத்தி (மலர்)">
குருக்கத்தி (மலர்)

குருக்கத்தி என்பது ஒரு மலர்க்கொடி. இது மாதவி,குருகு, கத்திகை என்றும் குறிப்பிடப் பெறும். 'வசந்தமல்லி' என மக்கள் வழங்குகின்றனர். இது நீண்ட கூரிய, கரும் பச்சை இலைகளையும், கொத்தான மணமுள்ள மலர்களையும் உடைய என்றும் பசுமையான நீண்ட கொடியினம்.



</doc>
<doc id="142831" url="https://ta.wikipedia.org/wiki?curid=142831" title="குருகிலை">
குருகிலை

குருகிலை ("Ficus virens") என்பது "அத்தி" இன மரமாகும். இது இந்திய, தென்னாசியா, மலேசியா, வட அவுத்திரேலியா வரை காணப்படுகிறது. 

மழை பொழியும் இடி முழக்கத்தால் குருகிலை தளிர்க்கும். <br>
குருகிலை என்னும் பூ மகளிர் புன்னகை பூப்பது போல வெண்மையாகப் பூக்கும். <br>
வானம் இடி முழங்குகிறது; முருகன் திருவிழா முழக்கம் போல முழங்குகிறது. காடெல்லாம் குருகிலைப் பூ பூத்துக் குலுங்குகிறது. இவ்வாறு தலைவி கூறுகிறாள். <br>
குருகு போல வெண்ணிறத்தில் பூக்கும் பூ குருகிலை 

குருகு பெயரிய குன்றம் என்பது கிரவுஞ்ச மலை. முருகன் குருகுமலையை வேலெறிந்து பிளந்தார் என்பது புராணக்கதை.



</doc>
<doc id="142840" url="https://ta.wikipedia.org/wiki?curid=142840" title="தி காட்பாதர் பாகம் II (திரைப்படம்)">
தி காட்பாதர் பாகம் II (திரைப்படம்)

தி காட்பாதர் பாகம் II (The Godfather Part II) 1974 இல் வெளியான அமெரிக்க திரைப்படமாகும்.பிரான்சிஸ் போர்ட் கோப்போலா ஆல் தயாரித்து இயக்கப்பட்டது. மார்லன் பிராண்டோ, அல் பாச்சினோ, ஜேமஸ் கான், ராபர்ட் டுவால், டைனே கியட்டன் ஆகியோர் நடித்துள்ளனர். இத்திரைப்படம் பதினொன்று அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஆறு அகாதமி விருதுகளை வென்றது.



</doc>
<doc id="142842" url="https://ta.wikipedia.org/wiki?curid=142842" title="அனுராகம் சிறுவர் கலைக்களஞ்சியம்">
அனுராகம் சிறுவர் கலைக்களஞ்சியம்

அனுராகம் சிறுவர் கலைக்களஞ்சியம் என்பது அனுராகம் பதிப்பகத்தால் வெளியிடப்பட்ட சிறுவர் கலைக்களஞ்சியம் ஆகும். இது 8? நூல்களைக் கொண்டது. ஒவ்வொரு தொகுதியும் 150 வரையான பக்கங்களை உடையன. இதன் முதன்மை ஆசிரியர் உஷா ஆவார். பெரும்பான்மையாக அறிவியல் செய்திகளை இது கேள்வி பதிவில் வடிவில் தொகுத்துத் தருகிறது.


</doc>
<doc id="142844" url="https://ta.wikipedia.org/wiki?curid=142844" title="இடதுசாரித் தமிழ் சிறுவர் இலக்கியம்">
இடதுசாரித் தமிழ் சிறுவர் இலக்கியம்

இடதுசாரித் தமிழ் சிறுவர் இலக்கியம் என்பது இடதுசாரிக் கருத்துக்களை சிறுவர்களுக்கு எடுத்துச் சொல்லும் வண்ணம் உருவாக்கப்பட்ட நூல்கள் ஆகும். குறிப்பாக சோவியத் ஒன்றியக் காலகட்டத்தில் சோவியத் ஒன்றியத்தில் இருந்தும், சீனாவில் இருந்தும் வெளியிடப்பட்ட சிறுவர் நூல்களின் தமிழ் மொழிபெயர்ப்புகள் ஆகும். "அப்புத்தகங்கள் பாவித்த மொழி குழந்தைகளுக்குரியதாக இல்லாமல் போனாலும் அவை அறிமுகப்படுத்திய வண்ண வண்ண உலகங்களும், கதைமாந்தர்களும், அப்புத்தகங்களின் அடியூடாக அமைந்த அசாத்தியமான கற்பனை வளமும் குழந்தைகளின் மனநிலைக்கு உகந்தவையாக, அவர்களின் கற்பனைக்கு மிக நெருக்கமானவையாக விளங்கின".


</doc>
<doc id="142851" url="https://ta.wikipedia.org/wiki?curid=142851" title="குவளை (தாவரம்)">
குவளை (தாவரம்)

குவளை அல்லது வெள்ளை அல்லி எனப்படுவது ஓர் நீர்த்தாவரமும் "நிம்பியா" குடும்பத் தாவரமும் ஆகும்.

குவளை மலர் குளத்தில் பூக்கும். மலைப்பகுதி மகளிர் பறித்துக் குவித்து விளையாடியதாகச் சங்கநூல் குறிப்பிடும் மலர்களில் ஒன்று.

இதில் செங்குவளை கருங்குவளை வெண்குவளை என்றெல்லாம் பல வகைகள் உண்டு.

குவளைமலரின் மொட்டு மகளிரின் கண்ணுக்கு உவமையாகக் கூறப்படும்.

-சங்ககால மலர்கள்



</doc>
<doc id="142852" url="https://ta.wikipedia.org/wiki?curid=142852" title="கேண்டிபார்">
கேண்டிபார்

கேண்டிபார் ("CandyBar") என்பது மாக்கு இயக்கி எக்சின் (Mac OS X) கீழ் இயங்கும் ஒரு பயன்பாட்டு மென்கலம். இதனை பேனிக்கு என்னும் நிறுவனமும், த ஐக்கான்ஃவேக்டரி என்னும் அடையாளச்சின்னம் வடிவுருவாக்கு நிறுவனமும் உருவாக்கின. இம் மென்கலத்தின் பயன்பாடு, மாக்கு இயக்கி கணினியின் திரையில் தெரியுமாறு வழங்கும் அடையாளச் சின்னங்களை, பயனர்கள் தங்களுக்கு விருப்பமானவாறு மாற்று வடிவத்தில் அமைத்துக்கொள்ள உதவும் ஒரு மென்கலம். எடுத்துக்காட்டாக கோப்புகளைக் காட்டும் ஓர் அடையாளச்சின்னத்தை பயனர்கள் விரும்பும் வேறு ஒரு வடிவில் அமைந்த அடையாளச்சின்னமாக மாற்றிக்கொள்ளலாம். அண்மைய வெளியீடாகிய கேண்டிபார் 3 (CandyBar 3) மாக் இயக்கி சிறுத்தையின் (லெப்பர்டு) (Mac OS X 10.5 "Leopard"), மாக்கு இயக்கி பனிச்சிறுத்தை (Mac OS X v10.6 அல்லது 10.6 "Snow Leopard") ஆகியவற்றின் கீழ் இயங்குகின்றது. இவை 512 x 512 படவணுக்கள் உயர் துல்லிய "சிறுத்தை"ச் சின்னங்களாக வழங்கவல்லன; லெப்பர்டு இடாக்கு (Leopard dock) என்பதையும் மாற்றியமைக்க வல்லது. பயனர்கள் பல்வேறு வகையான அடையாளச் சின்னங்களையும் இடாக்கு என்னும் இணைப்புகளையும் ஐக்கான்ஃவேக்டரி வலைத்தளத்தில் இருந்து பெறலாம். கேண்டிபார் என்பது ஐக்கான்ஃவேக்டரியின், முன்பிருந்த ஐக்கன்ட்ரோல் (iControl) என்னும் மென்கலத்தின் வழித்தோன்றல் மென்கலம். இந்த ஐக்கன்ட்ரோல் மாக்கு இயக்கி 8, 9 களுக்குப் பயன்படுத்தப் பட்டது. 



</doc>
<doc id="142855" url="https://ta.wikipedia.org/wiki?curid=142855" title="குளவி (தாவரம்)">
குளவி (தாவரம்)

குளவி ("Patchouli") என்பது குறிஞ்சி நிலத்தில் பூக்கும், மலரைக் கொண்ட தாவரங்களில் ஒன்று ஆகும். இது கார்காலம் தொடங்கி முதல்மழை பெய்தவுடனேயே அரும்புவிட்டு புதர்புதராக பூத்துக் குலுங்கும். இம்மலர் தென் கிழக்கு ஆசியாவில் அதிகமாக காணப்படுகிறது.

இதன் பூக்கள் மிகுந்த வாசனையுடன் காணப்படுவதால் பல நூற்றாண்டுகளாக வாசனை திரவியம் தயாரிக்க பயன்படுத்தப்படுகிறது.

இத்தாவரம் சூடான இடத்தில் வளரக்கூடியவை. ஆனால் நேரடி சூரிய ஒளியில் வளராது. நீர் இல்லாமல் வாடிப்போய் இருந்தால் மழை அல்லது நீர் ஊற்றியவுடன் விரைவாக வளர்ந்துவிடக்கூடியவை. இதன் சிறிய விதைகளைப்பயன்படுத்தி பயிரிடலாம். அல்லது தாவரத்தின் பகுதியை வெட்டி நட்டு வளர்க்கலாம்.
இக்காலத்தில் இதனைக் குட்டிப்பிலாத்தி, காட்டுமல்லி என வழங்குவர். குளவிக் கூடு போல் பூக்கும் மலர் ஒன்றினை அறிஞர்கள் எனக் காட்டுகின்றனர். "[[:en:Millingtonia hortensis|Millingtonia hortensis" என்பதும் குளவித்தாவரம் என்று கருதப்படுகிறது.

தற்காலத்தில் பல வாசனை தயாரிப்புகளில் இவை பயன்படுகின்றன.கரையான் தடுப்பானாக கூட பயன்படலாம் என்று கண்டுபிடிக்கப்பட்டுள்ளது.

[[பகுப்பு:குறிஞ்சிப் பாட்டில் வரும் மலர்கள்]]

</doc>
<doc id="142874" url="https://ta.wikipedia.org/wiki?curid=142874" title="தாழை">
தாழை

தாழை மலர் ("Pandanus fascicularis") தற்காலத்தில் தாழம்பூ என அழைக்கப்படுகிறது. வழுவழுப்பான மரத்தை வாழை என்பது போன்று, தாழ்ந்து தொங்கும் மடல்பூவைத் தாழை என்றனர். நீர்நிலைகளின் கரைகளில் இவை செழித்து வளரும். தாழம்பூவை மகளிர் தலையில் சூடிக்கொள்வர். கூந்தலில் சடை பின்னும்போது சேர்த்துப் பின்னிக்கொண்டும் மணம் கமழச் செய்வர்.

கைதை என்னும் மலரும் இதன் இனம். கைதை மேட்டுநிலங்களிலும் மழைநீர் வளத்தில் வளரும். கடற்கரை மணல்வெளியில் வளர்வது கைதை. தாழை என்பது சூடும் பூ. கைதை என்பது நிழல் தரும் மரம்.

சங்ககால மகளிர் குவித்து விளையாடிய மலர்களில் தாழை கைதை ஆகிய இரு மலர்களும் இடம்பெற்றுள்ளன.


தாழைமர இலைகளை மடல் என்பர். தாழைமடல்களைக் கொண்டு குடை செய்வர். தலையில் தொப்பி போலப் போட்டுக்கொள்ளும் குடையாகவும், மழைக்குக் கையால் பிடித்துக்கொள்ளும் குடையாகவும் இது தைக்கப்படும். இதன் வாசனைக்காக இதனை உணவில் சேர்ப்பார்கள்.


</doc>
<doc id="142876" url="https://ta.wikipedia.org/wiki?curid=142876" title="கைதை">
கைதை

கைதை ("Pandanus odorifer") என்னும் மலர் தாழை இனம். பூவே முள்ளாகிக் கையில் தைப்பதால் ‘கைதை’ என இதற்குப் பெயரிட்டனர். கைதை மேட்டுநிலங்களிலும் மழைநீர் வளத்தில் வளரும். கடற்கரை மணல்வெளியில் வளர்வது கைதை. தாழை என்பது சூடும் பூ. கைதை என்பது நிழல் தரும் மரம்.

தாழை மலரே தாழம்பூ எனப்படுகிறது. நீர்நிலைகளின் கரைகளில் இவை செழித்து வளரும். தாழம்பூவை மகளிர் தலையில் சூடிக்கொள்வர். கூந்தலில் சடை பின்னும்போது சேர்த்துப் பின்னிக்கொண்டும் மணம் கமழச் செய்வர்.

சங்ககால மகளிர் குவித்து விளையாடிய மலர்களில் தாழை கைதை ஆகிய இரு மலர்களும் இடம்பெற்றுள்ளன.



</doc>
<doc id="142877" url="https://ta.wikipedia.org/wiki?curid=142877" title="கொகுடி">
கொகுடி

கொகுடி என்னும் மலரை இக்காலத்தில் அடுக்குமல்லி என்கின்றனர்.

சங்ககால மகளிர் குவித்து விளையாடிய 99 மலர்களில் இந்தக் கொகுடி ("Jasminum sambac") மலரும் ஒன்று. 
அதில் இந்த நறுமணம் மிக்க குளிர்ச்சி மிக்க பூ எனக் குறிப்பிடப்பட்டுள்ளது.



</doc>
<doc id="142883" url="https://ta.wikipedia.org/wiki?curid=142883" title="கோங்கம்">
கோங்கம்

கோங்கம் என்று சங்கப்பாடல் கூறும் மரத்தை இக்காலத்தில் கோங்கு (Cochlospermum religiosum) எனக் கூறுகின்றனர்.

கோங்கமரம் இக்காலத்தில் வீட்டுப்பொருள்கள் செய்யப் பயன்படுகிறது. இதனால் செய்யப்பட்ட பொருள்கள் இலேசாகவும், மழமழப்பாகவும், மஞ்சள்-நிறதிலும் இருக்கும்.

சங்ககால மகளிர் குவித்து விளையாடியதாகத் தொகுக்கப்பட்டுள்ள 99 மலர்களில் கோங்கம் பூவும் ஒன்று.


</doc>
<doc id="142901" url="https://ta.wikipedia.org/wiki?curid=142901" title="வென் ஜியாபாவோ">
வென் ஜியாபாவோ

வென் ஜியாபாவோ (ஆங்கிலம்:Wen Jiabao) (பிறப்பு 19 செப்டம்பர் 1942) சீனாவின் தற்போதைய பிரதமர் ஆவார். பதவியின் அடிப்படையில் இவரே சீன மக்கள் குடியரசின் அதிகாரபூர்வ தலைவர். ஜியாபாவோ அடிப்படையில் நிலவியல் மற்றும் பொறியியல் துறையை பின்புலமாக கொண்டவர். 1968 ஆம் ஆண்டில் பீஜிங் நிலவியல் கல்விமையத்தில் முதுகலை பட்டம் பெற்றார். அதனைத் தொடர்ந்து கன்சு மாகாணத்தில் பணிபுரிந்த வென் சில ஆண்டுகளில் அரசியலுக்குள் நுழைந்தார். ஜாவோ ஜியாங் போன்ற தலைவர்களுடன் சேர்ந்து 1989 ஆம் ஆண்டு தியனன்மென் சதுக்கம் எதிர்ப்புப் போராட்டங்களில் பங்கேற்றார். 1998 ஆம் ஆண்டிலிருந்து 1993ஆம் ஆண்டுவரை ஜூ ரோங்ஜி பிரதமராக இருந்த காலகட்டத்தில் சீனாவின் துணை பிரதமர் (Vice Premier of the People's Republic of China) ஆக இருந்தார். இந்த கால கட்டத்தில் இவர் விவசாயம் மற்றும் நிதி இலாகாக்களை கவனித்தார். 2003 ஆம் ஆண்டில் சீனாவின் பிரதமராக பதவியேற்றார். சில உலகலாவிய ஊடகங்களாலும், சீன மக்களாலும் இவரை 'மக்களின் பிரதமர்' (the people's premier) எனப் புகழ்கின்றனர்.


</doc>
<doc id="142906" url="https://ta.wikipedia.org/wiki?curid=142906" title="சிந்து (மலர்)">
சிந்து (மலர்)

சிந்து மலர் மணமுள்ள மகரந்தப் பொடிகளைச் சிந்துவது. சிந்துரக்கட்டி "சிந்துரச்சுண்ணம் என மணப்பொடிகளை இலக்கியங்கள் போற்றுகின்றன. குங்குமத்தைச் செந்தூரம் என்பர். திலகமிடும்போது சிந்தி மணப்பது சிந்தூரம். சிவப்பாக இருப்பதால் இது செந்தூரம். சிந்தி மணப்பதால் இது சிந்து. 

செந்தூரம் தயாரிக்க உதவுவது செந்தூர மரம். இதன் பழம்பெயர் சிந்து. அதன் மலர் சங்ககால மகளிர் குவித்து விளையாடிய 99 மலர்களில் ஒன்று. குறிஞ்சிப்பாட்டு (பாடலடி 89)


</doc>
<doc id="142909" url="https://ta.wikipedia.org/wiki?curid=142909" title="சிந்துவாரம்">
சிந்துவாரம்

சிந்து என்னும் மலரை அடுத்து வாரம் என்னும் சொல்லைச் 'சிந்து' என்பதனுடன் சேர்த்துச் 'சிந்துவாரம்' என்னும் பெயரில் ஒரு மலரை அறிஞர்கள் சிலர் குறிப்பிடுகின்றனர். 
வாரம் என்பது தனியொரு மலர்.

பல்வேறு மலர்களைச் சிந்துவாரம் என அவர்கள் காட்டுகின்றனர். 


</doc>
<doc id="142913" url="https://ta.wikipedia.org/wiki?curid=142913" title="ஐதரசன் சயனைடு">
ஐதரசன் சயனைடு

ஐதரசன் சயனைடு ("Hydrogen cyanide") அல்லது புரூசிக் அமிலம் ("Prussic acid") என்பது HCN என்ற மூலக்கூற்று வாய்ப்பாட்டைக் கொன்ட ஒரு வேதிச்சேர்மமாகும். இச்சேர்மம், நிறமற்றதும், அதிக நச்சுத்தன்மை கொண்டதும், எளிதில் தீப்பற்றக் கூடியதுமான திரவமாகும். இத்திரவமானது, அறை வெப்பநிலைக்குச் சற்று அதிகமான வெப்பநிலையிலேயே, அதாவது, கொதிக்கக் கூடியதாக உள்ளது. ஐதரசன் சயனைடானது தொழில் முறையில் பெருமளவில் தயாரிக்கப்படுகிறது. பலபடிகளிலிருந்து மருந்தியல் பொருட்கள் வரை பல்வேறு வேதிச்சேர்மங்களின் தயாரிப்பில் மிகவும் மதிப்பு மிக்க முன்னோடிச் சேர்மமாகும்.

ஐதரசன் சயனைடானது, கார்பன் மற்றும் நைட்ரசன் இவற்றுக்கிடையே முப்பிணைப்பைக் கொண்டுள்ள நேர்கோட்டு வடிவ சேர்மமாகும். ஐதரசன் சையனைடின் ஒரு சிறு தானொத்திய சேர்மம் ஐதரசன் ஐசோ சயனைடு (HNC) ஆகும்.

ஐதரசன் சயனைடு 9.2 என்ற குறைவான காடித்தன்மை எண்ணுடன் மிகக்குறைந்த அமிலத்தன்மை கொண்டதாக இருக்கிறது. இந்த சேர்மம் நீரில் பகுதியளவு அயனியாக்கம் அடைந்து சயனைடு எதிரயனியைத் தருகிறது. நீரில் ஐதரசன் சயனைடு கரைந்த கரைசலானது ஐதரோ சயனிக் அமிலம் என அழைக்கப்படுகிறது. சயனைடு எதிரயனியைக் கொண்ட உப்புகள் சயனைடுகள் என அழைக்கப்படுகின்றன.

ஐதரசன் சயனைடானது 1704 ஆம் ஆண்டு முதலே நன்கறியப்பட்ட, மூலக்கூறு அமைப்பு அறியப்படாத பிரஷ்யன் நீலம் என்ற நிறமிப்பொருளிலிருந்து முதன்முதலில் பிரித்தெடுக்கப்பட்டது. பிரஷ்யன் நீலத்தின் அமைப்பானது நீரேற்றப்பட்ட பெர்ரிக் பெர்ரோ சயனைடின் விகிதாச்சார வாய்ப்பாட்டைக் கொண்ட ஒரு அணைவுப் பல்லுறுப்பியின் சிக்கலான அமைப்பைக் கொண்டுள்ளது என்பது தற்பொழுது அறியப்படுகிறது. 1752 ஆம் ஆண்டில், பிரெஞ்சு வேதியியலாளர் பியரி மாக்குயெர் என்பவர் பிரஷ்யன் நீலம் என்ற நிறமியானது இரும்பு ஆக்சைடு மற்றும் ஒரு எளிதில் ஆவியாகக்கூடிய பகுதிப்பொருளுமாக மாற்றப்படலாம் என்ற முக்கியமான படிநிலையைக் கண்டறிந்தார். மேலும், இப்பகுதிப்பொருட்கள் கூடி மீண்டும் பிரஷ்யன் நீலத்தை உருவாக்க முடியும் என்பதையும் அவர் கண்டறிந்தார். அன்று அறியப்படாது இருந்த எளிதில் ஆவியாகும் தன்மையுள்ள மற்றுமொரு பகுதிப்பொருளே ஐதரசன் சயனைடாக இன்று அறியப்படுகிறது. பியரி மாக்குயெரின் கண்டுபிடிப்பினைத் தொடர்ந்து, 1782 ஆம் ஆண்டில், சுவீடன் நாட்டு வேதியியலாளர் கார்ல் வில்லியம் ஷீலே என்பவர் பிரஷ்யன் நீலத்திலிருந்து முதன் முதலில் ஐதரசன் சயனைடைத் தயாரித்தார்.



</doc>
<doc id="142914" url="https://ta.wikipedia.org/wiki?curid=142914" title="தொல் பொருட்காட்சிச்சாலை, யாழ்ப்பாணம்">
தொல் பொருட்காட்சிச்சாலை, யாழ்ப்பாணம்

தொல் பொருட்காட்சிச்சாலை - யாழ்ப்பாணம் அல்லது யாழ்ப்பாணம் தொல் பொருட்காட்சிச்சாலை இலங்கையின் யாழ்ப்பாணம், நல்லூர் நாலவர் வீதியில் அமைந்துள்ளது. நாவார் கலாச்சார மண்டபம் அமைந்துள்ள வளாகத்தின் பின்புறத்தே பழைய கட்டடம் ஒன்றில் அரிய வரலாற்றுச் சின்னங்கள் பலவற்றைக் கொண்டு காணப்படுகின்றது.

இங்கு காணப்படும் காலனித்துவ ஆட்சிக் காலத்திற்கு முன்னான பொருட்கள் முதல் காலனித்துவ ஆட்சிக்காலத்துப் பொருட்கள் என்பன குறிப்பிட்டுச் சொல்லக் கூடிய பொருட்களாகும். இந்து சமயம் சார்ந்த பொருட்கள் இங்கு அதிகம் காணப்படுகின்றன. அத்துடன் பௌத்தம் சார் பொருட்களும் காணப்படுகின்றன.



</doc>
<doc id="142916" url="https://ta.wikipedia.org/wiki?curid=142916" title="சுள்ளி மலர்">
சுள்ளி மலர்

சுள்ளி அல்லது செம்முள்ளி பற்றிய குறிப்பு சங்கப்பாடல்களில் இரண்டு இடங்களில் மட்டும் உள்ளது.

குறிஞ்சி நில மகளிர் குவித்து விளையாடியதாகக் குறிஞ்சிப்பாட்டு குறிப்பிடும் 99 மலர்களில் ஒன்று என்பது ஒரு குறிப்பு.

குறிஞ்சி நில மகளிர் கூந்தலில் சூடிக்கொண்ட மலர்கள் என்று திணைமாலை நூற்றைம்பது என்னும் நூல் குறிப்பிடும் மலர்களில் ஒன்றாக இருப்பது மற்றொரு குறிப்பு.

சுள்ளி, சுனையில் பூக்கும் நீலம், சோபாலிகை, செயலை ஆகிய 4 மலர்கள் மகளிர் சூடிக்கொண்டதாக இந்தப் பாடல் தெரிவிக்கிறது. 
இதில் உள்ள ‘சுள்ளி’ என்னும் மலரை ‘ஞாழல்’ என அறிஞர்கள் குறிப்பிடுகின்றனர்.

குறிஞ்சிப்பாட்டு தொகுத்துக் கூறும் 99 மலர்களில் சுள்ளி மலரும், ஞாழல் மலரும் வெவ்வேறாகக் காட்டப்பட்டிருப்பதால் சுள்ளி மலரை ஞாழல் மலர் எனக் கொள்ள வழி இல்லை.

சுள்ளி என்னும் சொல்லால் காய்ந்து கிடக்கும் சிறு குச்சி-விறகைக் குறிக்கும் வழக்கு இக்காலத்திலும் உண்டு.

எனவே, இந்த மலர், குச்சி போல் மலரும் நாயுருவி மலர் என்பது பொருத்தமானது.
இந்த மலர் 'சுள்' என்று விலங்குகளின் உடலிலும், மக்களின் ஆடைகளிலும் தைத்துப் பற்றிச் சென்று தன் இனத்தை பரப்பிக்கொள்கிறது. 'சுள்' என்று தைப்பதாலும் இதனைச் சுள்ளி என்றனர் எனக் கண்டு இந்தச் செடிப் பெயருக்கு அரண் சேர்க்கலாம்.


</doc>
<doc id="142918" url="https://ta.wikipedia.org/wiki?curid=142918" title="பியாலிஸ்டோக்–மின்ஸ்க் சண்டை">
பியாலிஸ்டோக்–மின்ஸ்க் சண்டை

பியாலிஸ்டோக்–மின்ஸ்க் சண்டை ("Battle of Białystok–Minsk") என்பது இரண்டாம் உலகப் போரின் கிழக்குப் போர்முனையில் சோவியத் படைகளுக்கு எதிராக நாசி ஜெர்மனியின் படைகள் மேற்கொண்ட ஒரு மேல்நிலை உத்தியளவு படை நடவடிக்கை. இது பர்பரோசா நடவடிக்கையின் தொடக்ககட்ட சண்டைகளில் ஒன்றாகும். இதில் ஜெர்மானியப் படைகள் வெற்றி பெற்றன.

ஜூன் 22, 1941 அன்று சோவியத் தலைமை எதிர்பாராத வண்ணம், நாசி ஜெர்மனி சோவியத் ஒன்றியத்தின் மீது படையெடுத்தது. மூன்று ஆர்மி குரூப்புகளாக ஜெர்மானியப் படைகள் சோவியத் ஒன்றியத்துக்குள் முன்னேறின. இவற்றில் ஆர்மி குரூப் நடு ("Army Group Centre") ஃபீல்டு மார்சல் ஃபெடோர் வோன் போக் தலைமையில் செயல்பட்டது. போலந்திலிருந்து தொடங்கி பியாலிஸ்டோக்-மின்ஸ்க்-ஸ்மோலென்ஸ்க் ஆகிய நகரங்கள் வழியாக மாஸ்கோவைக் கைப்பற்றுவது இதன் இலக்கு. அவ்விலக்கின் பகுதியாக மின்ஸ்க் நகர் அருகே சோவியத் படைகளை சுற்றி வளைத்து அழிக்கத் ஜெர்மானியப் போர் உத்தியாளர்கள் திட்டமிட்டனர். அதன்படி, ஜெர்மானியப் படைகள் ஜூன் 22-ஜூலை 3 காலகட்டத்தில் தங்களை எதிர்த்த செஞ்சேனையின் மேற்கு முனைப் படைப்பிரிவை இரு வளையங்களாக சுற்றி வளைத்தன. ஜெர்மானியப் படைவளையத்திலிருந்து தப்ப சோவியத் படைகள் மேற்கொண்ட முயற்சிகளும் எதிர்த் தாக்குதல்களும் முறியடிக்கப்பட்டன. மூன்று லட்சம் சோவியத் படைவீரர்கள் போர்க்கைதிகளாயினர்.



</doc>
<doc id="142920" url="https://ta.wikipedia.org/wiki?curid=142920" title="மேல் தோவாப் பஞ்சம், 1860–1861">
மேல் தோவாப் பஞ்சம், 1860–1861

மேல் தோவாப் பஞ்சம், 1860–1861 ("Upper Doab famine of 1860–1861") பிரித்தானிய இந்தியாவின் வடமேற்கு மாகாணத்தில் அமைந்துள்ள தோவாப் பகுதியைப் பாதித்த ஒரு பெரும் பஞ்சம். இது தவிர பஞ்சாப் மாகாணத்தின் தில்லி, ஹிசார் பிரிவுகள், ராஜபுதானா சமஸ்தானத்தின் கிழக்குப் பகுதிகள் ஆகியவையும் இப்பஞ்சத்தால் பாதிக்கபப்டடன. இப்பஞ்சத்தின் விளைவாக 20 லட்சம் பேர் வரை மாண்டனர்.




</doc>
<doc id="142938" url="https://ta.wikipedia.org/wiki?curid=142938" title="தொடர்கதை">
தொடர்கதை

ஒரு நீண்ட கதை, சில அல்லது பல அத்தியாயங்களாக ஒரு பத்திரிகையில் அல்லது தொலைக்காட்சியில் தொடர்ந்து வெளிவந்தால் தொடர்கதை என்றழைக்கப்படும்.


பெரும்பாலும் வாரப்பத்திரிகைகள் தொடர்கதையை வெளியிடுகின்றன. மிக அபூர்வமாக நாளிதழ்கள் தொடர்கதையை வெளியிடலாம். தினத்தந்தியில் வெளிவந்த கன்னித் தீவு எனும் சித்திரத் தொடர்கதை இதற்கு உதாரணமாகும்.

பிரபல எழுத்தாளர்கள் எழுதும் தொடர்கதைகள், கதை முடிந்து சில காலத்திற்குப் பிறகோ அல்லது பிற்காலத்திலோ புத்தகவடிவில் வெளியிடப்படலாம். பத்திரிகைகளில் வந்த சில தொடர்கதைகள், திரைப்படவடிவமும் பெற்றுள்ளன.

கல்கியால் எழுதப்பட்ட தொடர்கதைகள், புத்தகவடிவம் பெற்றன.

சுஜாதாவால் எழுதப்பட்ட 'விக்ரம்' எனும் தொடர்கதை திரைப்படமாக தயாரித்து வெளியிடப்பட்டது. 


</doc>
<doc id="142940" url="https://ta.wikipedia.org/wiki?curid=142940" title="ஆக்ரா பஞ்சம், 1837–1838">
ஆக்ரா பஞ்சம், 1837–1838

ஆக்ரா பஞ்சம், 1837–1838 ("Agra famine of 1837–1838") என்பது கம்பெனி ஆட்சியில் இந்தியாவில் வடமேற்கு மாகாணங்கள் பகுதியைத் தாக்கிய ஒரு பெரும் பஞ்சம். இப்பஞ்சம் ஏறத்தாழ 65,000 சதுர கிமீ நிலப்பரப்பையும் 80 லட்சம் மக்களையும் பாதித்தது. ஏறத்தாழ எட்டு லட்சம் பேர் இப்பஞ்சத்தால் மாண்டனர். இப்பகுதி மக்களால் இது ”சௌரான்வெ” (தொன்னூற்றி நான்கு - இந்து சம்வத் நாட்காட்டியின்படி 1894 ஆம் ஆண்டு நிகழ்ந்ததால்) பஞ்சம் என்று அழைக்கப்படுகிறது.

தோவாப் பகுதியில் 1837 ஆம் ஆண்டு கோடைக்காலப் பருவமழை பொய்த்தது. இதனால் அவ்வாண்டின் வேனிற்கால அறுவடை பாதிக்கப்பட்டது. அப்பகுதியில் வறட்சி நிலவியது. அடுத்து குளிரிகாலப் பருவமழையும் பொய்த்ததால் பஞ்சம் உருவானது. மத்திய தோவாப் பகுதி மாவட்டங்களான கான்பூர், எட்டவா, மைன்புரி, கல்பி ஆகியவையும் ஜமுனா பகுதி மாவட்டங்களான ஜலாவுன், ஹமீர்புர், பாண்டா ஆகியவையும் பஞ்சத்தால் கடுமையாக பாதிக்கப்பட்டன. பஞ்சத்தின் கடுமையைக் குறைக்க கிழக்கிந்திய நிறுவன நிருவாகிகள் நிவாரணப் பணிகளை மேற்கொண்டனர். உடலுழைப்புக்கு பதிலாக உணவு தானியங்கள் மக்களுக்கு வழங்கப்பட்டன. மொத்தம் 23 லட்சம் ரூபாய் பஞ்ச நிவாரணத்துக்காக செலவிடப்பட்டது. பஞ்சத்தால் பாதிக்கப்பட்ட பகுதிகளில் இருந்து மக்கள் பிற பகுதிகளுக்கு புலம் பெயர்ந்தனர். உழவர்களும் அவர்களைச் சார்ந்து வர்த்தகம் செய்து வந்த வர்த்தகர்களும் இப்பஞ்சத்தால் கடுமையாக பாதிக்கப்பட்டனர். ஏராளமான கால்நடைகளும் பட்டினியால் மாண்டன.




</doc>
<doc id="142943" url="https://ta.wikipedia.org/wiki?curid=142943" title="சூரல்">
சூரல்

சூரல் என்பது முள் இருக்கும் காட்டுப் புதர்ச்செடி. சங்ககால மகளிர் குவித்து விளையாடியதாகக் கூறும் 99 மலர்களில் இதுவும் ஒன்று.

நாட்டுப்புறங்களில் வாழும் மக்கள் சூரல் முள்ளை வெட்டிக் கவைக்கோலில் மாட்டித் துக்கிக் கொண்டுவந்து வேலியாகப் போட்டுக்கொள்வர். 


</doc>
<doc id="142946" url="https://ta.wikipedia.org/wiki?curid=142946" title="சரசுவதி இராகம்">
சரசுவதி இராகம்

சரசுவதி இராகம் கருநாடக இசையில் பயன்படும் இராகங்களில் ஒன்றாகும். இது 64 ஆவது மேளகர்த்தா இராகமாகிய, "ருத்ர" என்றழைக்கப்படும் 11 ஆவது சக்கரத்தின் 4 ஆவது மேளமாகிய வாசஸ்பதி இராகத்தின் ஜன்னிய இராகம் ஆகும்.

இந்த இராகத்தில் ஷட்ஜம், சதுஸ்ருதி ரிஷபம் (ரி), பிரதி மத்திமம் (ம), பஞ்சமம், சதுஸ்ருதி தைவதம் (த), கைசிகி நிஷாதம் (நி) ஆகிய சுரங்கள் வருகின்றன.





</doc>
<doc id="142948" url="https://ta.wikipedia.org/wiki?curid=142948" title="சாரமதி">
சாரமதி

சாரமதி இராகம் கருநாடக இசையில் பயன்படும் இராகங்களில் ஒன்றாகும். 20வது மேளகர்த்தா இராகமாகிய, "வேத" என்றழைக்கப்படும் 4வது சக்கரத்தின் 2வது மேளமாகிய நடபைரவியின் ஜன்னிய இராகம் ஆகும்.






</doc>
<doc id="142950" url="https://ta.wikipedia.org/wiki?curid=142950" title="சந்தானமஞ்சரி">
சந்தானமஞ்சரி

சந்தானமஞ்சரி இராகம் கருநாடக இசையில் பயன்படும் இராகங்களில் ஒன்றாகும். இது 67வது மேளகர்த்தா இராகமாகிய, "ஆதித்ய" என்றழைக்கப்படும் 12வது சக்கரத்தின் முதலாவது மேளமாகிய சுசரித்ராவின் ஜன்னிய இராகம் ஆகும்.





</doc>
<doc id="142958" url="https://ta.wikipedia.org/wiki?curid=142958" title="மோவா">
மோவா

மோவா "(Moa)" நியூசிலாந்தில் மட்டுமே வாழ்ந்த பறக்கவியலாத பெரிய பறவை. ஐந்நூறு ஆண்டுகளுக்கு முன்னர் இந்த இனம் முற்றிலும் அழிந்து விட்டது. தீவுக்கு வந்த மனிதர்கள் பறக்க இயலாத இப் பறவையை எளிதில் வேட்டையாடி உணவாக்கியதே இப்பறவையின் அழிவுக்கு முக்கிய காரணம்.

மோவா பறவைப் பேரினத்தில் 11 சிற்றினங்கள் இருந்தன. அவற்றுள் மிகப் பெரியதான டைடார்னிஸ் 230 கிலோ எடையும் 12 அடி உயரமும் கொண்டிருந்தது.


</doc>
<doc id="142959" url="https://ta.wikipedia.org/wiki?curid=142959" title="கோயம்புத்தூர் பொறியியல் மற்றும் தொழில்நுட்பக் கல்லூரி">
கோயம்புத்தூர் பொறியியல் மற்றும் தொழில்நுட்பக் கல்லூரி

கோயம்புத்தூர் பொறியியல் மற்றும் தொழில்நுட்பக்கல்லூரி ("Coimbatore Institute of Engineering and Technology") தமிழ்நாட்டின் கோவை நகரத்தில் உள்ள ஒரு பொறியியல் கல்லூரியாகும். இது 2001 ஆம் ஆண்டு கோவை கலைமகள் கல்வி அறக்கட்டளையால் தொடங்கப்பட்டது. கோவை நகரிலிருந்து 25 கிமீ தொலைவில் உள்ள நரசிப்புரத்தில் இயற்கை எழில்மிக்கச் சூழலில் அமைந்துள்ளது.


</doc>
<doc id="142971" url="https://ta.wikipedia.org/wiki?curid=142971" title="செங்கொடுவேரி">
செங்கொடுவேரி

செங்கொடுவேரி ("Plumbago indica") என்னும் சொல் செந்நிறக் கிளைகளையும், செங்குத்துக் கிளைகளையும் குறிக்கும்.


</doc>
<doc id="142974" url="https://ta.wikipedia.org/wiki?curid=142974" title="நாடகத் தொடர்">
நாடகத் தொடர்

ஒரு கதை, திரைவடிவம் பெற்றுத் தொடர்கதை போல, தொலைக்காட்சி மற்றும் வானொலியில் தொடர்ந்து ஒளிபரப்பப்படும்போது அது நாடகத் தொடர் ("Soap Opera") என்றழைக்கப்படுகிறது. அத்தொடர் நாடோறும் ஒளிபரப்பப்படலாம்; அல்லது கிழமைக்கொரு முறை ஒளிபரப்பப்படலாம். பத்திரிகைகளில் வெளிவரும் தொடர்கதைகளின் இன்னொரு வடிவமாகவே தொலைக்காட்சி நாடகத் தொடர் கருதப்படுகிறது. தொலைக்காட்சி நாடகத் தொடர்களை ஒளிபரப்பும்போது இலக்கு அளவீட்டுப் புள்ளியை அதிகமாகப் பெறுவதற்குத் தொலைக்காட்சி அலைவரிசைகள் விரும்புகின்றன. 

1950 ஆம் ஆண்டில் இருந்து பிபிசி வானொலியில் தி ஆர்ச்சர்ஸ் என்ற தொடர் ஒளிபரப்பப்பட்டது, உலகின் மிக நீண்ட வருடம் ஓடிய வானொலி தொடர் இதுவாகும். உலகின் மிக நீண்ட வருடங்களாக ஒளிபரப்பாகும் தொலைக்காட்சி தொடர் என்ற பெருமை "கோரோனேசன் ஸ்ட்ரீட்" என்ற ஆங்கில தொடருக்கே சேரும். இந்த தொடர் 1960ஆம் ஆண்டு முதல் ஐ டிவியில் ஒளிபரப்பாகிறது.

முதல் முதலில் 1930ஆம் ஆண்டு சிகாகோவில் உள்ள வ்கின் (WGN) என்ற வானொலியில் தான் முதல் தொடரான வர்ணம் பூசப்பட்ட கனவுகள் (Painted Dreams) என்ற தொடர் ஒளிபரப்பப்பட்டது.இந்த தொடர் கிழமை நாட்களில் 5 நாட்கள் ஒளிபரப்பாகி பெண்கள் மத்தியில் நல்ல வரவேட்பை பெற்றது. 

தமிழர்களின் தொடர்கள் முதலில் மேடை நாடகமாய் தான் தோற்றம் பெற்றது. 1970-1980 பிறகுதான் வானொலி தொடர்கள் அல்லது 1990 பிறகுதான் தொலைக்காட்சி தொடர்கள் தோற்றம் பெற்று இருக்கு என அறியப்படுகிறது.

ஆரம்ப காலத்தில் தொடரின் கதைகள் வாரத்திற்கு ஒரு கதை என்ற வடிவிலே ஒளிபரப்பப்படது. தற்காலத்தில் வாரத்தில் 2 நாட்கள் என்ற அடிப்படையில் மேற்கத்திய தொடர்கள் அல்லது வாரத்திற்கு 5 நாட்கள் அடிப்படையில் ஒளிபரப்பப்படுகின்றது. கதைகள் குடும்பம், காதல், காவல், பழிவாங்குதல், அதிரடி, மர்மம் போன்ற வடிவில் எழுதி ஒளிபரப்பாகிறது. எல்லா கதைகளும் முதன்மை கதாபாத்திரத்தையே சுற்றி அமைத்திருக்கும்.

ராடான் மீடியா, கான்டிலோ என்டர்டெய்ன்மென்டு, டி. ஜே.யின் கிரியேட்டிவ் யூனிட், ரடான் மீடியாவொர்க்ஸ், ஸ்ரீநிவாச விஷுவல்ஸ், விகடன் டெலிவிஸ்டாஸ், சினி டைம்ஸ், ஹோம் மீடியா, யுடிவி, திரு பிக்சர்ஸ், அபிநயா கிரியேஷன்ஸ், விஷன் டைம்ஸ் போன்ற நிறுவனங்கள் தொலைக்காட்சி நாடகத் தொடர்களைத் தயாரித்து வருகின்றன. ஒரு மொழியில் தயாரித்த தொடர்களை வேறு மொழியில் அதே நிறுவனம் தயாரிக்கும் வழக்கம் தமிழ் தயாரிப்பு நிறுவங்களிடம் உண்டு.

ஏறத்தாழ அனைத்து தமிழ்த் தொலைக்காட்சி நிலையங்களும் கதை அடிப்படையிலான தொடர்களை ஒளிபரப்புகின்றன. இசை மற்றும் செய்திகளை மட்டும் ஒளிபரப்பும் நிலையங்கள் மட்டுமே விதிவிலக்கு. 

இந்தியாவை பொறுத்த வரைக்கும் ஆரம்ப காலத்திலிருந்து இன்று வரை கதைகள் குடும்பத்தையே மையமாக வைத்து எடுக்கப்படுகின்றது. ஒரு மொழியில் ஒளிபரப்பாகி வெற்றி கண்ட தொடரின் கதையை வாங்கி வேறு மொழியில் மறுதயாரிப்பு செய்து ஒளிபரப்பாகும் வழக்கம் இந்திய தொடர்களில் உண்டு. 

சக்தி தொலைக்காட்சி, வசந்தம் தொலைக்காட்சி, நேத்ரா தொலைக்காட்சி போன்ற இலங்கைத் தொலைக்காட்சி அலைவரிசைகள் தமிழில் நாடகத் தொடர்களை ஒளிபரப்பி வருகின்றன. இவைகளின் பெரும்பாலுமான தொடர்கள் தமிழ்நாட்டில் ஒளிபரப்பான தொடர்களை வாங்கி ஒளிபரப்புகின்றனர்.

ஒரு மொழியிலமைந்த தொடர் நாடகம் வேறு மொழிகளிலும் மொழி மாற்றம் செய்யப்பட்டு ஒளிபரப்பப்படுவதுண்டு. தமிழ் தொடர்கள் தெலுங்கு, மலையாளம் மற்றும் சிங்களம் மொழிகளில் மொழிமாற்றம் செய்யப்பட்டு ஒளிபரப்பும் வழக்கம் உண்டு.

2013-2017ஆம் ஆண்டு வரை இந்தி தொடர்கள் தமிழில் மொழிமாற்றம் செய்யப்பட்டு ஒளிபரப்பானது. சின்னத்திரை நட்சத்திரங்களின் எதிர்ப்பின் விளைவால் தற்பொழுது தமிழ் தொலைக்காட்ச்சியில் இந்தி தொடர்களின் ஆதிக்கம் குறைத்துள்ளது. சில தொலைக்காட்ச்சியில் புராதான தொடர்களை இந்தியில் இருந்து தமிழ் தெலுங்கும், மலையாளம், மராத்தி மற்றும் பெங்காலி மொழிகளில் ஒளிபரப்பாகின்றன.

கொரியன் தொடர்களும் தமிழில் மொழிமாற்றம் செய்யப்பட்டு என்பது குறிப்பிடத்தக்கது.

சன் குடும்பம் விருதுகள், விஜய் தொலைக்காட்சி விருதுகள், ஜீ குடும்ப விருதுகள், இந்திய டெலி விருதுகள், இந்திய டெலிவிஷன் அகாடமி விருதுகள், ஜீ ரிஷ்தே விருதுகள், ஜீ தங்க விருதுகள், புதிய திறமை விருதுகள், எவ். ஐ. சி. சி. ஐ. விருது, தி குளோபல் இந்திய ஃபிலிம் அண்ட் டெலிவிசன் ஹானர்ஸ், பிக் டெலிவிசன் விருதுகள் போன்றவற்றில் தொலைக்காட்சி நாடகத் தொடர்களுக்கும் அவற்றில் தமது திறமையை வெளிக்காட்டியோருக்கும் விருதுகள் வழங்கப்பட்டு வருகின்றன.



</doc>
<doc id="142979" url="https://ta.wikipedia.org/wiki?curid=142979" title="செருவிளை">
செருவிளை

செருவிளை ("Clitoria ternatea var. albiflora Voigt") என்பது கருவிளைத் தாவரத்தின் துணை இணமாகும். கருவிளை நீல நிறச் சங்குப்பூக்களை உற்பத்தி செய்யும். இது சங்ககாலம் தொட்டுத் தமிழகத்தில் காணப்படும் மலர்களில் ஒன்று. மகளிர் 99 வகையான மலர்களைத் தொகுத்து விளையாடிய செய்தியைக் குறிப்பிடும் குறிஞ்சிப்பாட்டு என்னும் சங்கநூல் இந்த மலரையும் தொகுத்து விளையாடியதாகக் குறிப்பிடுகிறது.


</doc>
<doc id="143002" url="https://ta.wikipedia.org/wiki?curid=143002" title="மின்னளவைமானி">
மின்னளவைமானி

மின்னளவைமானி (Voltameter) அல்லது கூலம்பளவி அல்லது வோல்டாமானி என்பது ஓர் அறிவியல் அளவி ஆகும். இது மின்சாரத்தின் அளவை,அதாவது (மின்னூட்டத்தை) அளக்கப் பயன்படுகிறது. மின்சார அளவின் SI அலகு கூலம்பு ஆகும்.

வோல்டாமானியை வோல்ட்டளவியுடன் அதாவது மின்னழுத்த அளவியுடன் குழப்பிக் கொள்ள கூடாது. வோல்ட்டளவி மின்னிலையை அல்லது மின்னழுத்தத்தை அளக்கிறது. மின்னிலைக்கான SI அலகு வோல்ட் ஆகும்.

வோல்டாமானி என்பது ஒரு மின்னாற்பகுப்புக் கலம் ஆகும்.குறிப்பிட்ட நேரத்தில் எதிர்முனையில் படியும்/விடுபடும் தனிமத்தின் எடையைக் கண்டறிந்து அளவீடு எடுக்கப்படும்.

வெள்ளி மின்னளவைமானி, செம்பு மின்னளவைமானி, பாதரச மின்னளவைமானி எனப் பலவகை மின்னளவைமானிகள் உள்ளன. 

இது மிகவும் துல்லியமான வகையாகும். இதில் வெள்ளி நைட்ரேட்டுக் கரைசலில் இரண்டு வெள்ளித் தட்டுகள் வைக்கப்பட்டிருக்கும். இதில் மின்னோட்டம் பாயும்போது நேர்முனையில் உள்ள வெள்ளி கரைந்து எதிர்முனையில் சென்று படியும். செய்முறையின் தொடக்கத்தில் எதிர்முனையின் பொருண்மை கண்டறியப்படும். பிறகு குறிப்பிட்ட நேரம் மின்னோட்டத்தைப் பாயவிட்டு மறுபடியும் எதிர்முனையின் பொருண்மை கண்டறியப்படும்.

நெர்முனையும் எதிர்முனையும் செம்பாலான தட்டுகள் அமைவதைத் த்விர மற்றபடி இது வெள்ளி வோல்டாமானியை ஒத்த்தே. இதில் கந்தக அமிலமூட்டிய செம்புச் சல்பேட்டுக் கரைசல் பயன்படும். இது வெள்ளி வோல்டாமானியை விட விலை மலிவானது. அதேபோல, இதன் துல்லியமும் குறைவானதே.

இது நேர்முனையும் எதிர்முனையும் பிளாட்டினம் தட்டுகளும் கரைசல் நீர்த்த கந்தக அமிலமும் கொண்டது. இதில் எதிர்முனையில் நீரகம் விடுபடுகிறது. இந்த நீரகம் அளவீடு செய்த குழலில் திரட்டப்படுகிறது. பிறகு அதன் பருமன் கண்டறியப்படுகிறது.இப்பருமனின் மதிப்பு செந்தர அழுத்த்த்துக்கும் வெப்பநிலைக்கும் மாற்றப்படுகிறது. பருமனில் இருந்து அதன் பொருண்மை கணக்கிடப்படுகிறது. இது ஃஓப்மன் வோல்டாமானி எனவும் அழைக்கப்படுகிறது.

காண்க, இதள் கூலம்பளவி

பாரடே இந்த ஆய்கருவியை "வோல்ட்டா மின்னளவி" என அழைத்தார். இதைப் பின்னர் டேனியல் "வோல்டாமானி" என அழைத்தார்.




</doc>
<doc id="143007" url="https://ta.wikipedia.org/wiki?curid=143007" title="உருசியப் புரட்சி, 1905">
உருசியப் புரட்சி, 1905

1905 ஆம் ஆண்டு ரஷ்யப் புரட்சி (Revolution of 1905) அல்லது முதல் ரஷ்யப் புரட்சி என்பது 1905 ஆம் ஆண்டில் உருசிய மன்னன் இரண்டாம் நிக்கலாஸ் தலைமையிலான முடியாட்சி அரசான ரஷ்யப் பேரரசுக்கு எதிராக உருசியா முழுவதும் ஏற்பட்ட தொடர் அரசியல் எழுச்சி மற்றும் மக்கள் கிளர்ச்சிகளைக் குறிக்கும். ரத்த ஞாயிறு என வர்ணிக்கப்படும் படுகொலைச் சம்பவத்தை அடுத்து அமைதிப் பேரணி பெரும்புரட்சியாக வெடித்தது. இருந்தபோதிலும் ரஷ்ய பேரரசு அரசாங்க நடவடிக்கைகளால் இந்த புரட்சி நசுக்கப்பட்டதுடன் ஜார் மன்னரின் சர்வாதிகாரம் அதிகமாக வழிவகுத்தது. டூமாவின் அதிகாரங்கள் ஒரு வரைமுறைக்குள் கொண்டுவரப்பட்டன. 1832 ஆம் ஆண்டு அடிப்படை விதிகள் பெரும்பகுதி திருத்தம் செய்யப்பட்டு "அரசியல் சாசனம் 1906" என்னும் பெயரில் புதிதாக ஏற்றுக்கொள்ளப்பட்டன.


</doc>
<doc id="143010" url="https://ta.wikipedia.org/wiki?curid=143010" title="மதன்">
மதன்

மதன் என்ற பெயரிலுள்ள கட்டுரைகள்,



</doc>
<doc id="143014" url="https://ta.wikipedia.org/wiki?curid=143014" title="திரைப்படநுட்பத் திறவோர் குழு">
திரைப்படநுட்பத் திறவோர் குழு

திரைப்படநுட்பத் திறவோர் குழு (முக்கிய முதலெழுத்துகளின் சுருக்கமாக திபதிகு) என்று தமிழில் அழைக்கப்படும் "மோசன் பிக்சர்சு எக்ஃசுபெர்ட்டுக் குரூப்பு" (Motion Picture Experts Group, MPEG) என்னும் அமைப்பானது ஒலி, ஒளி சார்ந்த எண்ணிமத் தரவுளை எவ்வாறு அதிகம் தரம் மாறாமல் சுருக்கலாம் என்று ஆய்ந்து சீர்தரங்கள் வழங்கும் ஒரு திறவோர்கள் குழு ஆகும். இது ஐஎசுஓ எனப்படும் சீர்தரத்துக்கான அனைத்துலக நிறுவனம், ஐஇசி (IEC) என அழைக்கப்படும் அனைத்துலக மின்நுட்ப ஆணைக்குழு ஆகியவை இணைந்து அமைத்த ஒரு திறவோர் குழுவாகும். இந்தத் திபதிகு என்னும் அமைப்பானது, 1988 ஆம் ஆண்டு நிப்பான் டெலிகிராஃவு டெலிபோன் (NTT) நிறுவனத்தைச் சேர்ந்த சப்பானியர் இரோசி யசூடா என்பவரும் இலியோனார்டோ சியாரிலியோன் என்னும் இத்தாலியரும் சேர்ந்து எடுத்த முன்னெடுப்புகளின் பயனாக உருவாயிற்று. திபதிகு-வின் முதல் கூட்டம் மே 1988 இல் கனடாவின் தலைநகரான ஆட்டவாவில் நடந்தது. 2005 ஆம் ஆண்டளவில், திபதிகு-வின் கூட்டங்கள் ஒவ்வொன்றிலும் ஏறத்தாழ 350 உறுப்பினர்கள், தொழில்நிறுவனங்களில் இருந்தும் பல்கலைக்கழகங்களில் இருந்தும், ஆய்வகங்களில் இருந்தும் வந்திருந்தவர்கள், பங்குகொள்கின்றனர்..


</doc>
<doc id="143017" url="https://ta.wikipedia.org/wiki?curid=143017" title="பிராசவில்லி">
பிராசவில்லி

பிராசவில்லி அல்லது பிராசவில் (), கொங்கோ குடியரசின் தலைநகரமும் மிகப்பெரிய நகரமும் ஆகும். இது கொங்கோ ஆற்றங்கரையில் அமைந்துள்ளது. 2001 மக்கட்தொகைக் கணக்கெடுப்பின் படி நகர மக்கட்தொகை 1,018,541 ஆகும். புறநகர்ப் பகுதியை உள்ளடக்கினால் இது ஏறத்தாழ 1.5 மில்லியன் ஆகும். ஏறத்தாழ 10 மில்லியன் மக்கட்தொகை கொண்ட கொங்கோ மக்களாட்சிக் குடியரசின் தலைநகரான கின்ஷாசா கொங்கோ ஆற்றின் மறுகரையில் உள்ளது. நாட்டின் மூன்றிலொரு பங்கு மக்கள் இந்நகரிலேயே வசிக்கின்றனர். விவசாயம் சாராத தொழிற்துறைகளின் 40% ஆன பணியாளர்கள் இந்நகரிலேயே பணியாற்றுகின்றனர்.


</doc>
<doc id="143026" url="https://ta.wikipedia.org/wiki?curid=143026" title="இரத்த ஞாயிறு (1905)">
இரத்த ஞாயிறு (1905)

இரத்த ஞாயிறு ("Bloody Sunday") அல்லது சிவப்பு ஞாயிறு ("Red Sunday", ) என்பது ஞாயிற்றுக்கிழமை உருசியாவின் சென் பீட்டர்ஸ்பேர்க் நகரில் இடம்பெற்ற கொடூர படுகொலைகளைக் குறிக்கிறது. கியோர்கி கேப்போன் பாதிரியார் தலைமையில் இடம்பெற்ற ஓர் ஆர்ப்பாட்டத்தின் போது அரசுப் படைத்துறையினர் மேற்கொண்ட துப்பாக்கிச் சூட்டில் ஆயிரக்கணக்கானோர் உயிரிழந்தனர். 30,000 இற்கும் அதிகமான ஆர்ப்பாட்டக்காரர்கள் அன்றைய சார் மன்னர் இரண்டாம் நிக்கலாசுவிடம் விண்ணப்பம் ஒன்றைக் கையளிப்பதற்காக அவர் தங்கியிருந்த குளிர்கால அரண்மனைக்கு சென்ற போதே அவர்கள் மீது தாக்குதல் நடத்தப்பட்டது. அமைதிப் பேரணியின் மீது இராணுவம் நடத்திய கொலைவெறி தாக்குதலில் பலர் கொல்லப்பட்டனர். இறந்தவர்களின் எண்ணிக்கை அரசின் கணக்குப்படி 96 பேர். ஆனால் போராட்டக்காரர்கள் கணக்குப்படி 4000 பேருககும் அதிகமானோர் இறந்ததாக கருதப்படுகிறது. 

இச்சம்பவம் உருசிரப் பேரரசின் ஆட்சியாளருக்கு எதிராக மக்கள் திரண்டெழ வழிவகுத்தது. நாட்டின் தொழிற்துறைப் பகுதிகளில் வேலை நிறுத்தங்களும், போராட்டங்களும் இடம்பெற்றன. இச்சம்பவம் 1905 உருசியப் புரட்சிக்கும் முதற்படியாக அமைந்ததாக வரலாற்றாளர்கள் கருதுகின்றனர். 1905 புரட்சியுடன் சேர்ந்து 1917 புரட்சிக்கும் இந்நிகழ்வு மூக காரணமாக அமைந்தது என வரலாற்றாளர் லயனல் கோச்சன் என்பவர் தனது "உருசியாவில் புரட்சி 1890-1918" என்ற நூலில் கூறியுள்ளார்.


</doc>
<doc id="143027" url="https://ta.wikipedia.org/wiki?curid=143027" title="மண்டையோடு பஞ்சம்">
மண்டையோடு பஞ்சம்

மண்டையோடு பஞ்சம் ("Doji bara famine / Skull famine") 1791-92 காலகட்டத்தில் இந்தியத் துணைக்கண்டத்தைத் தாக்கிய ஒரு பெரும் பஞ்சம். 1789-95 காலகட்டத்தில் நிகழ்ந்த எல் நீனோ பருவநிலை மாற்றத்தால் இப்பஞ்சம் ஏற்பட்டது. 

1789 தொடங்கி தொடர்ச்சியாக நான்கு ஆண்டுகள் தென்மேற்குப் பருவமழை பொய்த்ததால் இப்பஞ்சம் இந்தியத் துணைக்கண்டப் பகுதிகளைக் கடுமையாகப் பாதித்தது. குறிப்பாக இந்திய ஆட்சியாளர்களின் கட்டுப்பாட்டில் இருந்த ஐதராபாத், தெற்கு மராட்டிய இராச்சியம், தக்காணம், குஜராத், மேர்வார் ஆகிய பகுதிகள் கடுமையாக பாதிக்கப்பட்டன. பிரித்தானிய கிழக்கிந்திய நிறுவனத்தின் ஆட்சிக்குட்பட்ட சென்னை மாகாணம் போன்ற பகுதிகளில் பஞ்சத்தின் கடுமை சற்று மிதமாக இருந்தது. அவற்றிலும் வடக்கு சர்க்கார் போன்ற மாவட்டங்களில் மொத்த மக்கள் தொகையில் பாதிக்கும் மேற்பட்டவர்கள் பஞ்சத்தினால் மடிந்தனர். சாலையோரங்களிலும், வயல்களிலும் மாண்டவர்களின் மண்டையோடுகளும் எலும்புகளும் புதைக்க ஆளின்றி வெயிலில் காய்ந்து கொண்டிருந்ததால் இப்பஞ்சத்துக்கு “மண்டையோடு பஞ்சம்” என்ற பெயர் ஏற்பட்டது. பஞ்சம் தாக்கப்பட்ட பல பகுதிகள் பெருமளவில் மக்கள் மாண்டதாலும், எஞ்சியவர்கள் புலம் பெயர்ந்ததாலும், மக்கள் வாழா வெற்றிடங்கள் ஆகின. 1789-92 காலகட்டத்தில் பட்டினியாலும் தொற்று நோய்களாலும் ஒரு கோடியே பத்து லட்சம் பேர் மாண்டிருக்கலாம் என ஒரு கணிப்பு கூறுகிறது. 




</doc>
<doc id="143053" url="https://ta.wikipedia.org/wiki?curid=143053" title="எளிய இசை இயக்கம்">
எளிய இசை இயக்கம்

விசையியலிலும் இயற்பியலிலும், எளிய இசையியக்கம் அல்லது தனிச் சீரிசை இயக்கம் என்பது மீள் விசைக்கு இடப்பெயர்ச்சி நேர் விகித சமமாக உள்ள அலைவு இயக்கமாகும்(அதாவது;ஆர்முடுகல் எப்போதும் நிலைத்த புள்ளியை நோக்கி இருக்கும் ). இது சுருளிவில்லின் அலைவு போன்ற பல்வேறு இயக்கங்களின் கணித மாதிரியாக கொள்ளப்படுகிறது. இதைவிட மற்ற இயக்கங்களான ஒரு எளிய ஊசலின் இயக்கம் மற்றும் மூலக்கூறு அதிர்வு போன்றவற்றையும் ஏறக்குறைய எளிய இசையியக்கமாக கொள்ளலாம். "ஹூக் இன் விதிக்கு" ஏற்ப மீள்விசைக்கு உள்ளாகும் சுருளிவில்லில் உள்ள ஒரு திணிவின் இயக்கத்தை எளிய இசையியக்கமாக வகைகுறிக்கலாம். எளிய இசை இயக்கம் நேரத்துடன் சைன் வளையியாகவும் ஒரேயொரு ஒத்ததிர்வு அதிர்வெண்னைக் கொண்டதாகவும் உள்ளது.
எளிய இசையியக்கமானது மிகவும் சிக்கலான இயக்கத்தை ஃபோரியர் பகுப்பாய்வு நுட்பங்கள் மூலம் வகைப்படுத்த ஒரு அடிப்படையை வழங்குகிறது.

ஒரு எளிய இசை அலையி சுருளி வில்லில் இணைக்கப்பட்டுள்ளது, சுருளி வில்லின் மற்ற முனை சுவர் போன்ற ஒரு உறுதியான ஆதரவுடன் இணைக்கப்பட்டுள்ளது. அமைப்பு சமநிலைத்தானத்தில் ஓய்வில் இருந்தால் அங்கே நிகர விசை இல்லை
ஆனால் திணிவு சமநிலைத் தானத்தில் இருந்து இடம்பெயர்ந்தால் ஒர் மீள்விசை சுருளிவில்லில் இருந்து ஹூக்கின் விதிக்கமைய பிறப்பிக்கப்படும்.
கணிதப்படி, மீள்விசை F பின்வருமாறு 

இங்கே F சுருளிவில்லினால் உண்டாக்கப்படும் மீள்விசையாகும் (SI அலகுகளில்: N),K என்பது வில் மாறிலி (N·m) மற்றும் x சமநிலை நிலையில் இருந்தான இடப்பெயர்ச்சி (m இல்) ஆகும்.

யாதேனும் எளிய இசை அலையிக்கு:
திணிவு அதன் சமநிலை நிலையில் இருந்து இடம்பெயர்ந்த பின்பு, அது ஒர் நிகர மீள் விசையை அனுபவிக்கும். இதன் விளைவாக, அது ஆர்முடுகி சமநிலை தானத்திற்கு திரும்பிச் செல்ல ஆரம்பிக்கும். திணிவு சமநிலை தானத்திற்கு நெருக்கமாக நகரும் போது, மீள்விசை குறைகிறது. சமநிலை தானத்தில், நிகர மீள்விசை மறைந்து விடும். எனினும், x = 0 இல், திணிவு மீள்விசை ஏற்படுத்திய கணத்தாக்கு காரணமாக உந்தத்தினை கொண்டிருக்கும். இதனால் திணிவானது சுருளிவில்லை நெருக்கிக்கொண்டு, சமநிலை தானத்தினைக் கடந்து செல்லும். ஒரு நிகர மீள்விசை பிறகு அதன் வேகத்தை குறைத்து ஓய்வுக்கு கொண்டு வரும். அதனால் அது மீண்டும் சமநிலைத் தானத்தினை அடைய முயற்சிக்கும். அமைப்பில் ஆற்றல் இழப்பு இன்றேல் திணிவு தொடர்ந்து இவ்வாறு அலைவுறும். எனவே எளிய இசையியக்கம் கால இயக்கத்தின் ஒரு வகையாகும்.

ஒரு பரிமாண எளிய இசையியக்கத்திற்கு மாறாக் குணகத்துடன் அமைந்த இரண்டாம் படி நேர் சாதாரண வகையீட்டுச் சமன்பாடாகிய இயக்க சமன்பாட்டை நியூட்டனின் இரண்டாம் விதி, ஹூக்கின் விதியைக் கொண்டு பெறமுடியும். 

இங்கு "m" ஆடலுறும் உடலின் திணிவு, "x" என்பது சமனிலைத் தானத்திலிருந்தான இடப்பெயர்ச்சி, "k" வில் மாறிலி.
ஆகவே,

மேலுள்ள வகையீட்டுச்சமன்பாட்டை தீர்க்கும் போது சைன் சார்பொன்று தீர்வாகப்பெறப்படும்.
இங்கு

இச்சமன்பாடுகள் எளிய இசை இயக்கத்தின் அதிர்வெண்ணும் அலைவுகாலமும் அதன் வீச்சத்திலும் இயக்கத்தின் ஆரம்ப தறுவாயிலும் தங்கியிருக்கவில்லை என்பதை பறைசாற்றுகின்றன. 

"t" நேரத்தில் தொகுதியின் இயக்க ஆற்றல் "K" ஆனது 
மற்றும் நிலையாற்றல் "U" ஆனது
எனவே தொகுதியின் மொத்த பொறிமுறை ஆற்றலானது நிலையான மதிப்பைக் கொண்டிருக்கும்

பின்வரும் பௌதீக அமைப்புக்கள் எளிய இசை அலையியிற்கான சில எடுத்துக்காட்டுக்கள்

"k" எனும் வில் மாறிலி உடைய சுருளிவில்லில் பொருத்தப்பட்ட திணிவு "m" எளிய இசையியக்கத்தைக் காட்டும், அதன் சமன்பாடு
மூலம் அலைவுகாலமானது வீச்சத்திலும் புவியீர்ப்பு ஆர்முடுகலிலும் தங்கியிருக்கவில்லை என்பதைக் அறியலாம்.

எளிய இசை இயக்கத்தை சில வேளைகளில் சீரான வட்ட இயக்கத்தின் ஒரு பரிமாண பிரதிபலிப்பாக கொள்ளலாம். பொருளானது "ω" கோணவேகத்துடன் "x"-"y" தளத்தின் உற்பத்திப்புள்ளியை மையமாகக் கொண்ட "r" ஆரையுடைய வட்டத்தைச் சுற்றி இயங்குமாயின் எந்த அச்சுப்பற்றியும் பொருளின் இயக்கமானது "r" வீச்சத்தையும் "ω" கோண அதிர்வெண்ணைக் கொண்ட எளிய இசையியக்கமாக இருக்கும். 

சிறிய கோண அண்ணளவாக்கத்தில், எளிய ஊசலின் இயக்கத்தை அண்ணளவில் எளிய இசையியக்கமாகக் கொள்ளலாம். "ℓ" நீளத்தில் திணிவொன்று இணைக்கப்பட்டும் "g" புவியீர்ப்பு ஆர்முடுகலும் உடைய ஊசலின் அலைவுகாலமானது

மெலுள்ள சமன்பாட்டின் மூலம் அலைவுகாலமானது ஊசலின் திணிவிலும் வீச்சத்திலும் தங்கியிருக்கவில்லை என்பதையும் ஆனால் புவியீர்ப்பு ஆர்முடுகலில் ("g") தங்கியிருப்பதையும் அறியலாம், ஆகவே அதே நீளமுள்ள ஊசலானது நிலாவில் பூமியிலும் பார்க்க மெதுவாக ஊசலாடும், ஏனெனில் அங்கு ஈர்ப்புப்புலத்தின் வலிமை புவியிலும் குறைவு.

இந்த அண்ணளவாக்கமானது சிறிய கோணங்களிற்கே துல்லியமானதாக இருக்கும், ஏனெனில் கோண ஆர்முடுகல் "α" அமைவின் சைனிற்கு நேர்விகித சமனாக இருக்கும்:
இங்கு "I" என்பது சடத்துவத்திருப்பம். "θ" சிறிதாக இருக்கையில், ஆகவே இக்கணிதக்கூற்று
இது கோண ஆர்முடுகலை "θ" இற்கு நேர்விகித சமனாக்குகிறது, எளிய இசையியக்கத்திற்கான நிபந்தனையை பூர்த்திசெய்கிறது.




</doc>
<doc id="143061" url="https://ta.wikipedia.org/wiki?curid=143061" title="ஞாழல்">
ஞாழல்

ஞாழல் மரம், பொன்னாவரசு அல்லது புலிநகக் கொன்றை (ஆங்கிலத்தில் "tigerclaw tree"; "Cassia Sophera" / "Senna sophera") என்னும் பெயர் கொண்டு விளங்குகிறது. இதன் பூக்கள் ஐயவி என்னும் வெண்சிறு கடுகு போல் இருக்கும்.

எல்லா நிலங்களிலும் பூக்கும் என்றாலும் நெய்தல் நிலத்தில் மிகுதி. 

இரு நிறங்களில் பூக்கும் 

ஞாழல் மலருக்குத் தரப்பட்டுள்ள அடைமொழிகள் ஞாழலின் தன்மையை உணர்த்துகின்றன. 




</doc>
<doc id="143069" url="https://ta.wikipedia.org/wiki?curid=143069" title="இரண்டாம் சீன-சப்பானியப் போர்">
இரண்டாம் சீன-சப்பானியப் போர்

இரண்டாம் சீன-சப்பானியப் போர் ("Second Sino-Japanese War", சூலை 7, 1937 – செப்டம்பர் 9, 1945) என்பது சீனக் குடியரசுக்கும் சப்பானியப் பேரரசுக்கும் இடையில் இடம்பெற்ற போரைக் குறிக்கும். சூலை 1937ல், சப்பான், மார்கோ போலோ பாலம் சம்பவம் நடந்த பிறகு, சீனாவின் முந்தைய தலை நகரான பெய்ஜிங்கை கைப்பற்றியது.இந்நிலையில் 1937-இல் சியாங்கே ஷேக் கம்யூனிஸ்டுகளுடன் இணைந்து ஐக்கிய கூட்டமைப்பை உருவாக்கினார். இந்த சம்பவம் சப்பான் முழுமையான சீன ஆக்கிரமிப்பு நடவடிக்கை எடுக்க வித்திட்டது. இந்த நேரத்தில் விரைவாக செயல்பட்ட சோவியத் ஒன்றியம், சீனாவுக்கு தளவாடங்கள் வழங்கி உதவி செய்ய ஒப்பந்தம் செய்து கொண்டது. இதன் மூலம் சீன - செருமனி ஒத்துழைப்பு (1911 - 1941) முடிவுக்கு வந்தது. சீனப் போர்ப்படை தளபதி சங் கை செக் ஷாங்காய் நகரத்தை பாதுகாக்க ஜெர்மனியால் பயிற்றுவிக்கப்பட்ட தனது சிறந்த படைபிரிவை பயன்படுத்தியும் மூன்று மாதங்களுக்கு பிறகு ஷாங்காய் நகரம் ஜப்பானியர்கள் வசம் வீழ்ந்தது. ஜப்பானிய படைகள் சீனப்படைகளை பின்தள்ளி முன்னேறி டிசம்பர் 1937ல் தலைநகர் நாஞ்சிங்கை கைப்பற்றின. இதன்பின் நடந்த நாஞ்சிங் படுகொலை சம்பவத்தில் பல்லாயிரக்கணக்கான பொதுமக்களும் சரணடைந்த சீன வீரர்களும் கொல்லப்பட்டனர். பல்லாயிரக்கணக்கான சீனப்பெண்கள் ஜப்பானிய ராணுவ வீரர்களால் கற்பழிக்கப்பட்டனர்.

ஜூன் 1938ல், சீன படைகள் ஜப்பானிய படைகளின் முன்னேற்றத்தை தடுக்க மஞ்சள் ஆற்றில் வெள்ளப்பெருக்கு ஏற்படுத்தின. இதன் மூலம் சீனப்படையினருக்கு வுஹன் (Wuhan) நகரத்தில் தற்காப்பு முயற்சிகள் எடுக்க சிறிது நேரம் கிடைத்தது. ஆனாலும் வுஹன் நகரம் அக்டோபர் மாதத்தில் ஜப்பானிய படையினரிடம் வீழ்ந்தது. ஜப்பானியர்கள் எதிர்பார்த்தது போல் இந்த வெற்றிகளால் சீனர்களின் எதிர்ப்பை முறியடிக்க முடியவில்லை. சீன அரசாங்கம் தனது இருப்பிடத்தை நாட்டின் உட்பகுதிக்கு மாற்றி அங்கிருந்து போரை தொடர்ந்தது.

இரண்டாம் சீன-சப்பானியப் போரின் தோற்றம் 1894–95 ஆம் ஆண்டுகளில் இடம்பெற்ற முதலாவது சீன-சப்பானியப் போரில் இருந்து ஏற்பட்டது. முதலாவது சீன-சப்பானியப் போரில் சிங் அரசமரபின் கீழ் இருந்த சீனா, சப்பானால் தோற்கடிக்கப்பட்டது. சிங் அரசமரபு உள்நாட்டு எழுச்சிகள் மற்றும் வெளிநாட்டு ஏகாதிபத்தியம் என்பவற்றின் காரணமாக வீழ்ச்சியின் விளிம்பில் காணப்பட்ட அதேவேளை சப்பான் நவீனமயமாக்கம் போன்ற பயனுள்ள நடவடிக்கைகளை மேற்கொண்டு ஒருபாரிய சக்தியாக உருவெடுத்தது.

சிங்காய் புரட்சியின் மூலம் சிங் அரசமரபின் ஆட்சி கவிழ்க்கப்பட்டு, சீனக் குடியரசானது 1912 ஆம் ஆண்டு நிறுவப்பட்டது. இருந்தபோதிலும், மத்திய அதிகாரம் சிதைவுற்றதுடன் குடியரசு அதிகாரம் பிராந்திய யுத்தப் பிரபுக்களினது என்று உள்ளானது. நாட்டை ஒன்றிணைத்தலும் ஏகாதிபத்தியத்தை முறியடித்தலும் மிகவும் தொலைவான வாய்ப்புடையனவாக இருந்தன. சில பிராந்திய யுத்தப் பிரபுக்கள் ஏனைய பிராந்திய யுத்தப் பிரபுக்களை வெளியேற்றும் நோக்குடன் பல்வேறு வெளிநாட்டு சக்திகளுடன் தாம் கூட்டுச்சேர்ந்துகொண்டனர். உதாரணமாக, மஞ்சூரியாவின் பிராந்திய யுத்தப் பிரபுவாகிய சாங் சுவோலின், இராணுவ மற்றும் பொருளாதார உதவியைப் பெறும் பொருட்டு, சப்பானியர்களுடன் வெளிப்படையாக ஒத்துழைத்தார்.

1915 ஆம் ஆண்டு, சீனாவிடம் இருந்து அரசியல் மற்றும் வர்த்தக உரிமைகளை மேலும் பறிக்கும் பொருட்டு இருபத்தொரு கோரிக்கைகளைச் சப்பான் வெளியிட்டது.


</doc>
<doc id="143070" url="https://ta.wikipedia.org/wiki?curid=143070" title="அகிலேஷ் யாதவ்">
அகிலேஷ் யாதவ்

அகிலேஷ் யாதவ் (Akhilesh Yadav, இந்தி: अखिलेश यादव) (பிறப்பு 1 சூலை 1973), ஓர் இந்திய அரசியல்வாதியும் உத்திரப் பிரதேசத்தின் கன்னவ்ஜ் மக்களவைத் தொகுதியிலிருந்து தேர்ந்தெடுக்கப்பட்டுள்ள நாடாளுமன்ற உறுப்பினரும் ஆவார். சமாஜ்வாதி கட்சியின் தலைவர் முலாயம் சிங் யாதவின் மகனுமாவார்.

2000ஆம் ஆண்டில் முதன்முறையாக கன்னவ்ஜ் மக்களவைத்தொகுதியிலிருந்து நாடாளுமன்றத்தின் மக்களவைக்குத் தேர்ந்தெடுக்கப்பட்டார். இதே தொகுதியில் மீண்டும் 2004ஆம் ஆண்டிலும் 2009ஆம் ஆண்டிலும் போட்டியிட்டு மூன்று முறை இத்தொகுதியிலிருந்து வெற்றி பெற்றுள்ளார்..

2012ஆம் ஆண்டில் நடந்த உத்தரப் பிரதேச சட்டப்பேரவைத் தேர்தல்களில் கட்சிப் பரப்புரைகளில் முன்னணியில் இருந்து தனது கட்சி ஆட்சியைப் பற்றிட துணை புரிந்துள்ளார்..

மைசூர்ப் பல்கலைக்கழகத்தில் பொறியியல் இளநிலைப் பட்டத்தையும் சூழலியல் பொறியியலில் சிட்னி பல்கலைக்கழகத்திலிருந்து முதுகலைப் பட்டத்தையும் பெற்றுள்ளார்.

2012ஆம் ஆண்டு உத்தரப் பிரதேசத் தேர்தல்களில் இவரது பரப்புரை தனித்தன்மையுடையதாக இருந்தது. ஈராழி மிதிவண்டியில் தேர்தல் சுற்றுப்பயணம் மேற்கொண்டதும் தனது குழுவில் தகவல்தொடர்பு தொழில்முறை வல்லுனரையும் வானொலித் தொகுப்பாளரையும் கொண்டிருந்ததும் இவரது ஆளுமையும் சமாஜ்வாடி கட்சி சட்டப்பேரவையின் 403 இடங்களில் 224 இடங்களைப் பிடிக்கக் காரணமாக அமைந்தது. தனிப்பெரும் கட்சியாக ஆட்சி அமைக்கக் காரணமாக அமைந்ததால் அகிலேஷ் தனது 38ஆவது அகவையில் "உத்தரப் பிரதேசத்தின் மிக இளமையான முதலமைச்சராக" பொறுப்பேற்கத் தேர்ந்தெடுக்கப்பட்டுள்ளார்.

இவரை 2016 ஆம் ஆண்டு டிசம்பர் மாதம் 29 ஆம் திகதி சமாஜ்வாதி கட்சியின் தலைவரும் இவரின் அப்பாவுமான முலாயம் சிங் கட்சியின்ன் அடிப்படை உறுப்பினர் பதவியிலிருந்து ஆறு ஆண்டுகளுக்கு நீக்கினார். இதன் எதிரொலியாக சமாஜ்வாதி கட்சியின் தலைவர் பதவியை தானே எடுத்துக்கொண்டதாக 
மாநாடு நடத்தி அறிவித்து, முலாயம் சிங் இனிமேல் கட்சி ஆலோசகராக இருப்பர் என்று தெரிவித்தார்.



</doc>
<doc id="143075" url="https://ta.wikipedia.org/wiki?curid=143075" title="பெண்கள் வாக்குரிமை">
பெண்கள் வாக்குரிமை

பெண்கள் வாக்குரிமை ("women's suffrage") என்பது தேர்தல்களில் பெண்கள் வாக்கு அளிக்கவும், பொதுப்பணிப் பதவிகளில் பங்கேற்க வாக்கெடுப்புகள் வழியாக பெண்கள் தேர்ந்தெடுக்கப்படவும் கொண்டுள்ள உரிமையைக் குறிக்கிறது. பெண்கள் வாக்குரிமையைப் பரவலாக்குவதற்காக எழுந்த பொருளாதார மற்றும் அரசியல் இயக்கங்களும் இதில் அடங்கும். சொத்து இருக்கவேண்டும், வரி செலுத்த வேண்டும், திருமணம் ஆகியிருக்க வேண்டும் என்ற நிபந்தனைகளுக்கு உட்படாமலேயே பெண்களுக்கு வாக்குரிமை அளிக்கப்பட வேண்டும் என்னும் கருத்தும் இதில் அடங்கும்.

நவீன காலத்தில், பெண்கள் வாக்குரிமை இயக்கம் 18ஆம் நூற்றாண்டின் பிற்பகுதியில் பிரான்சு நாட்டில் தொடங்கியது. அந்நாட்டின் முழுமையிலும், கனடாவின் பிரெஞ்சு மொழி புழங்கிய கியூபெக் மாநிலத்திலும் பெண்களுக்கான முழு உரிமை கிடைக்க மேலும் காலம் பிடித்தது. 1860களில் சில பெண்கள் சுவீடன், பிரித்தானியா, மற்றும் ஐக்கிய அமெரிக்க நாடு
களின் சில மேற்கு மாநிலங்களில் வாக்களிக்க உரிமை பெற்றனர். பிரித்தானிய குடியேற்றப் பகுதியாக இருந்த நியூசிலாந்து, வளர்ந்த எல்லாப் பெண்களுக்கும் வாக்குரிமை வழங்கிய முதல் நாடாக 1893 இல் சிறப்புற்றது. அருகிலிருந்த ஆசுத்திரேலியா குடியேற்றப் பகுதியில் பெண்கள் 1895 இல் வாக்களிக்க உரிமை பெற்றார்கள்; மேலும், நாடாளுமன்றத் தேர்தலில் நின்று தேர்ந்தெடுக்கப்படுவதற்கும் உரிமை பெற்றார்கள். இவ்வாறு தேர்ந்தெடுக்கப்படுவதற்கான உரிமை பெண்களுக்கு நியூசிலாந்தில் 1919 இல் தான் வழங்கப்பட்டது.

ஐரோப்பிய நாடுகளில் பெண்களுக்கு முதன்முதலில் வாக்களிக்கும், தேர்ந்தெடுக்கப்படும் உரிமை வழங்கப்பட்டது பின்லாந்து நாட்டில் ஆகும். அவ்வாறு உரிமை வழங்கப்பட்ட 1907 இல் பின்லாந்து உருசியப் பேரரசில் தனித்தியங்கிய நாட்டுப்பகுதியாக இருந்தது. அங்கு நடந்த நாடாளுமன்றத் தேர்தலில் உறுப்பினராக உலகிலேயே முதன்முதலாக ஒரு பெண் தெரிந்தெடுக்கப்பட்டார்.

வாக்குரிமை பெறுவதற்கு, பெண்கள் பல நாடுகளில் போராட வேண்டியிருந்தது. நாடு முழுவதற்கும் பொது வாக்குரிமை வழங்கப்படுவதற்கு முன்னர் இவ்வாறு போராடித்தான் பல நாடுகளில் வாக்குரிமை பெற்றார்கள். 1979இல் ஐக்கிய நாடுகள் அமைப்பு வெளியிட்ட "பெண்களுக்கு எதிரான அனைத்து வேறுபாட்டு ஒதுக்கல்களையும் ஒழித்தல் பற்றிய அறிக்கை"யின்படி, பெண் வாக்குரிமை ஒரு மனித உரிமையாகும்.

நடுக்கால பிரான்சு மற்றும் ஐரோப்பிய நாடுகளில் பெருநகரம், நகரம் ஆகியவற்றின் ஆட்சிமன்றங்களில் கலந்து வாக்களிக்கும் உரிமை வீட்டுத்தலைவருக்கு இருந்தது. சுவீடன் நாட்டில், தொழில் குழுக்களில் தகுதி உறுப்பினராகச் சேர்ந்து, வரிகொடுத்த பெண்களுக்கு வாக்குரிமை "சுதந்திர காலம்" என்று அழைக்கப்பட்ட 1718-1771 காலக்கட்டத்தில் வழங்கப்பட்டது.

கோர்சிக்கா குடியரசில், 1755இல் வாக்களிப்பில் கலந்துகொண்டு நாடாளுமன்றம் உருவாக்குவதில் 25 வயதுக்கு மேற்பட்ட எல்லாக் குடிமக்களும், ஆண்கள் பெண்கள் உட்பட, உரிமைபெற்றனர். ஆனால் பிரான்சு கோர்சிக்காவை 1769இல் கைப்பற்றியதிலிருந்து பெண்களுக்கு வாக்குரிமை மறுக்கப்பட்டது.

நவீன காலத்தில், 1780-90களில் பெண்கள் வாக்குரிமை இயக்கம் பிரான்சு நாட்டில் தோன்றிற்று. அந்துவான் கொண்டோர்சே (Antoine Condorcet), ஒலிம்ப் தெ கூஸ் (Olympe de Gouges) ஆகியோர் அதில் முக்கிய பங்கு வகித்து, நாட்டுத் தேர்தல்களில் பங்கேற்கும் உரிமை பெண்களுக்கும் வழங்கப்பட வேண்டும் என்று கோரிக்கை எழுப்பினர்.

1756இல் ஐக்கிய அமெரிக்காவில், லிதியா சாப்பின் டாஃப்ட் (Lydia Chapin Taft) என்பவர் குடியேற்றக் கால அமெரிக்காவில் சட்டமுறைப்படி வாக்களித்த முதல் பெண்மணி ஆனார். பிரித்தானிய ஆட்சியின் கீழ் மாசசூசெட்சு குடியேற்றத்தில் இது நிகழ்ந்தது.

அங்கு, நியூ இங்கிலாந்து பகுதியில் அக்சுபிரிட்சு (Uxbridge) நகர் மன்றக் கூட்டத்தில் அவர் மூன்றுமுறைகளாவது வாக்குகள் போட்டார்.

நியூ செர்சி மாநிலத்தில், 1776ஆம் ஆண்டு நாட்டுச்சட்டப்படி பெண்கள் வாக்குரிமை பெற்றனர். எனினும், திருமணமான பெண்களுக்குத் தம் சொந்தப் பெயரில் சொத்துரிமை இல்லாததால், திருமணமாகாமல் அல்லது கைம்பெண்களாக இருந்து சொத்துரிமை கொண்டிருந்தோர் பிற ஆண்களைப்போல் வாக்குரிமை கொண்டிருந்தனர். "எல்லாக் குடிமக்களும்", பால் மற்றும் இன வேறுபாடின்றி வாக்குரிமை பெற்றனர். ஆனால், 1807இல் நிலைமை மாறியது. வாக்களிப்பதில் முறைகேடு நடந்தது என்பதைச் சுட்டிக்காட்டி, வாக்குரிமை வெள்ளை இன ஆண்களுக்கு மட்டுமே உண்டு என்று சட்டம் இயற்றப்பட்டது. இதனால் "அந்நியர், நிறமுடைய மக்கள், நீக்ரோக்கள், பெண்கள்" ஆகியோருக்கு வாக்குரிமை மறுக்கப்பட்டது.

ஆப்பிரிக்காவில், சியேரா லியோனி நாட்டில் நடந்த 1972ஆம் ஆண்டுத் தேர்தலின்போது, வீட்டுத் தலைவர்கள் எல்லாரும் வாக்களிக்க உரிமை பெற்றனர். அவர்களுள் மூவரில் ஒருவர் பெண் என்பது குறிப்பிடத்தக்கது.

பிரித்தானிய குடியேற்றக் காலத்தில், பசிபிக் பெருங்கடலில், ஆசுத்திரேலியாவை அடுத்த பிட்கேய்ண் தீவுகளில் குடியேறிய மாலுமியரின் வழிவந்த பெண்களுக்கு வாக்குரிமை 1838லிருந்து கிடைத்தது. பின்னர் 1856இல் அவர்கள் குடியேறிய நோர்ஃபோக் தீவிலும் அவர்களுக்கு இவ்வுரிமை இருந்தது.

1861இல் தென் ஆசுத்திரேலியா பெண்களுக்கு வாக்குரிமை வழங்கியது. அதைத் தொடர்ந்து 19ஆம் நூற்றாண்டின் பிற்பகுதியில் பல நாடுகள், குடியேற்றப் பகுதிகள், மாகாணங்கள் பெண்களுக்கு ஒரு சில நிபந்தனைகளுக்கு உட்பட்டு வாக்குரிமை வழங்கின.

1840இல் இலண்டன் நகரில் "உலக அடிமை முறை எதிர்ப்பு பேரவை" நிகழந்தது. அப்பேரவையில் கலந்துகொள்ள அமெரிக்க பெண்ணுரிமைப் போராளி எலிசபெத் கேடி ஸ்டாண்டன் (Elizabeth Cady Stanton) சென்றிருந்தார். அவர் அங்கு லுக்ரேசியா மோட் (Lucretia Mott) என்னும் மற்றொரு முக்கிய பெண்ணுரிமை ஆதரவாளரைச் சந்தித்தார். அப்பெண்களுக்கும் அமெரிக்காவிலிருந்து பேரவையில் கலந்துகொள்ளச் சென்ற வேறு பெண்களுக்கும், அவர்கள் ஆண்களல்ல என்னும் காரணத்திற்காக பேரவையில் கலந்துகொள்ளும் உரிமை மறுக்கப்பட்டது.

அந்த நிகழ்ச்சி "பெண்கள் உரிமைகளுக்கான பேரவை" (Women's Rights Convention) உருவாக்கப்படுவதற்கு வித்தாயிற்று. 1851இல் ஸ்டாண்டன் மதுவிலக்கு இயக்கத்தை ஆதரித்த சூசன் பி. ஆண்டனி என்னும் பெண்மணியைச் சந்தித்தார். அவர்கள் இருவரும் இணைந்து பெண்கள் உரிமைப் போராட்டத்தை முன்னெடுத்துச் சென்று, பெண்கள் உரிமைக்காகக் குரல்கொடுத்தனர். 1868இல் சூசன் ஆண்டனி, அச்சு மற்றும் தையல் தொழிலில் ஈடுபட்ட, ஆனால் ஆண்களுக்கு மட்டுமே என்றிருந்த தொழிற்சங்கங்களில் இடம் மறுக்கப்பட்ட பெண்கள் "உழைக்கும் பெண்கள் சங்கங்களை" உருவாக்க ஊக்கமளித்தார். பெண்களுக்கு வாக்குரிமை வேண்டும், ஆணாலும் பெண்ணானாலும் சம உழைப்புக்கு சம ஊதியம் வேண்டும் என்று அவர் 1868இல் தேசிய தொழில் பேரவைக் கூட்டத்தில் வலியுறுத்தினார். பெண்களுக்கு வாக்குரிமை வழங்கப்பட வேண்டும் என்று அவர் எழுப்பிய கோரிக்கையை, அப்பேரவையில் கலந்துகொண்ட ஆண்கள் இருட்டடிப்புச் செய்தனர்.

அமெரிக்காவில் வயோமிங் பகுதியில் பெண்கள் 1869இலிருந்து வாக்கு அளிக்க உரிமை பெற்றார்கள். கோர்சிக்காவிலும், மேன் தீவிலும் (Isle of Man), பிட்கேய்ண் தீவுகளிலும், பிரான்சுவில் என்னும் குடியேற்றப் பகுதியிலும் பெண்கள் வாக்குரிமை பெற்றார்கள் என்பது உண்மை என்றாலும், இப்பகுதிகள் தனி நாடுகளாகச் செயல்படவில்லை.

பிரான்சில் 1871ஆம் ஆண்டில், பாரிசு நகராட்சி பெண்களுக்கு வாக்குரிமை அளித்தது. அந்த ஆட்சி கவிழ்ந்ததும் பெண்களுக்கு வாக்குரிமை பறிக்கப்பட்டது. அதன்பிறகு, 1914ஆம் ஆண்டு சூலை மாதத்தில் தான் மீண்டும் பெண்கள் வாக்குரிமை ஏற்கப்பட்டது. அச்சமயம் பிரான்சின் பெரும்பகுதியும் நாசி ஆளுகையின்கீழ் இருந்தது. 1914 ஆகத்தில்தான் விடுதலை செய்யப்பட்டது. பசிபிக் பெருங்கடலில் இருந்த குடியேற்றப்பகுதியாகிய பிரான்சுவில் 1889இல் தன் சுதந்திரத்தை அறிவித்தது. உடனேயே, பால் மற்றும் இன வேறுபாடின்றி அனைவருக்கும் வாக்குரிமை உண்டென அறிவித்தது. ஆனால், பிரான்சும் ஐக்கிய இராச்சியமும் மீண்டும் பிரான்சுவில் பகுதியைத் தம் குடியேற்ற ஆதிக்கத்துக்குள் கொண்டுவந்ததோடு, அப்பகுதியின் சுதந்திர நிலை முடிவுக்குவந்தது.

1881இல் பிரித்தானிய ஆட்சியின் கீழ் உள்ளாட்சிச் சுதந்திரத்தோடு செயல்பட்ட மேன் தீவு, சொத்துக்களை உடைமையாகக் கொண்ட பெண்கள் நாடாளுமன்றத் தேர்தலில் வாக்களிக்கலாம் என்று சட்டம் இயற்றியது.

இன்று தன்னாட்சியோடு விளங்கும் நாடுகளில் முதலாவதாகப் பெண்களுக்கு வாக்குரிமை வழங்கிய நாடு நியூசீலந்து ஆகும். 1893இல் அவ்வுரிமை வழங்கப்பட்டபோது நியூசீலந்து பிரித்தானிய ஆளுகையின் கீழ் தன்னாட்சிகொண்ட பகுதியாகத் திகழ்ந்தது.

தொடக்கத்தில் நியூசீலந்து பெண்கள் வாக்களிக்க உரிமை உண்டு என்று அறிவித்ததே தவிர, அவர்கள் வேட்பாளர்களாகத் தேர்தலில் நிற்க உரிமை கொடுக்கவில்லை. நிபந்தனையற்ற விதத்தில் பெண்களுக்கு வாக்குரிமை நியூசீலந்தில் 1893இல் வழங்கப்பட்டது. கேட் ஷெப்பாட் என்னும் பெண்மணி தலைமைதாங்கி நடத்திய பெண்ணுரிமை இயக்கத்தின் உந்துதலால் பொதுத்தேர்தலுக்கு சில வாரங்களுக்கு முன் வாக்குரிமை பெண்களுக்கு வழங்கப்பட்டது. தொடர்ந்து, பிரித்தானியக் காப்புப் பகுதியாக இருந்த கூக் தீவுகளும் பெண்கள் வாக்குரிமையை ஏற்றது.

பிரிட்டனின் ஆளுகைக்கு உட்பட்டு, உள்நிலைத் தன்னாட்சியோடு விளங்கிய தெற்கு ஆசுத்திரேலியா பெண்கள் வாக்குரிமையை ஏற்று, அவர்கள் தேர்தலில் வாக்கு அளிக்கும் உரிமை கொண்டுள்ளதோடு, வேட்பார்களாகத் தேர்தலில் நிற்கவும் உரிமை பெற்றுள்ளனர் என்று 1895இல் சட்டம் இயற்றியது. ஆசுத்திரேலியா கூட்டுநாடாக 1901இல் மாறியதும், பெண்கள் வாக்குரிமையைச் சில மாநிலங்களில் ஏற்றது. தேசிய தேர்தல்களில் பெண்கள் வாக்களிக்கவும் வேட்பாளர்களாக நிற்கவும் உரிமை கொண்டுள்ளார்கள் என்று ஆசுத்திரேலிய மைய நாடாளுமன்றம் 1901இல் சட்டம் இயற்றியது (சில மாநிலங்களில் ஆசுத்திரேலிய ஆதி குடிப் பெண்களுக்கு அவ்வுரிமை மறுக்கப்பட்டது).

ஐரோப்பாவைப் பொறுத்தமட்டில், முதல் நாடாக பின்லாந்து பெண்கள் வாக்குரிமையை ஏற்று சட்டம் இயற்றியது. 1905இல் நிகழ்ந்த கலகத்தைத் தொடர்ந்து ஏற்பட்ட ஆட்சி சீர்திருத்தத்தின்போது, தேர்தலில் வாக்கு அளிக்கவும் வேட்பாளராக நிற்கவும் உரிமை வேண்டும் என்று பெண்கள் எழுப்பிய கோரிக்கை 1906இல் ஏற்கப்பட்டது. 1907ஆம் ஆண்டில் நிகழ்ந்த பின்லாந்து நாடாளுமன்றத் தேர்தலின் பயனாக, அந்நாட்டில் 19 பெண்கள் நாடாளுமன்ற உறுப்பினராகப் பதவி ஏற்றனர். அவர்களே உலகத்தில் முதன்முதல் நாடாளுமன்ற உறுப்பினர்களான பெண்கள் என்னும் சிறப்புப் பெற்றார்கள்.

இரண்டாம் உலகப்போருக்கு முந்திய ஆண்டுகளில் நோர்வே 1913இலும், டென்மார்க் மற்றும் ஆசுத்திரேலிய பிற மாநிலங்கள் 1915இலும் பெண்களுக்கு வாக்குரிமை வழங்கின. இரண்டாம் உலகப்போர் முடிவுறும் தறுவாயில், கானடா, சோவியத் உருசியா, செருமனி, போலந்து ஆகிய நாடுகள் பெண்களுக்கு வாக்குரிமை வழங்கிச் சட்டங்கள் இயற்றின.

30 வயதுக்கு மேற்பட்ட பிரித்தானியப் பெண்கள் 1918இல் வாக்குரிமை பெற்றார்கள். நெதர்லாந்து பெண்களுக்கு அவ்வுரிமை 1919இல் வழங்கப்பட்டது. அமெரிக்கப் பெண்களுக்கு வாக்குரிமை 1920இல் கிடைத்தது. துருக்கி நாட்டுப் பெண்கள் 1926இல் வாக்குரிமை பெற்றார்கள்.

21 வயது நிறைந்த, அதற்கு மேல் வயது கொண்ட ஆண்களுக்கு வாக்குரிமை கொடுக்கப்பட்டது போல, தங்களுக்கும் வயது வரம்பு நிர்ணயிக்க வேண்டும் என்று பிரித்தானியப் பெண்கள் போராடியதைத் தொடர்ந்து, 1928இல் அந்நாட்டுப் பெண்களுக்கு அவ்வுரிமை கிடைத்தது.

மிக அண்மைக்காலத்தில் பெண்களுக்கு முழு வாக்குரிமை வழங்கிய நாடு பூட்டான் ஆகும். அங்கு 2008இல் நடந்த முதல் தேசிய தேர்தலில் பெண்கள் வாக்கு அளிக்கவும் வேட்பாளர்களாக நிற்கவும் உரிமை பெற்றார்கள்.

பெண்கள் வாக்குரிமையை உலகளவில் விரிவுபடுத்தும் முயற்சியாக, பன்னாட்டுச் சட்ட அடிப்படையில், ஐக்கிய நாடுகள் மனித உரிமைக் குழு விவாதத்துக்கு எடுத்தது. அக்குழுவின் தலைவராக எலெனோர் ரூசவெல்ட் செயல்பட்டார். அக்குழுவின் பரிந்துரையை 1948இல் ஐக்கிய நாடுகள் அவை ஏற்று வெளியிட்டது. இவ்வாறு பெண்கள் வாக்குரிமை உலக மனித உரிமைகள் சாற்றுரையின் பகுதியாக மாறியது.

உலக மனித உரிமைகள் சாற்றுரையின் உறுப்புரை 21 கீழ்வருமாறு கூறுகிறது:

பட்டியலில் "ஆண்டு" என்பது முதன்முறையாக பெண்கள் தேர்தலில் வாக்களிக்கும் உரிமை பெற்ற காலத்தைக் குறிக்கிறதே ஒழிய, அனைவருக்கும் கட்டுப்பாடினின்றி வாக்குரிமை வழங்கப்பட்ட ஆண்டைக் குறிக்கவில்லை.

"குறிப்பு: அகர வரிசையிலோ, கால வரிசையிலோ பட்டியலை மாற்ற, இக்குறியைப் பயன்படுத்துக: "

Note:



</doc>
<doc id="143084" url="https://ta.wikipedia.org/wiki?curid=143084" title="கூகிள் பிளே">
கூகிள் பிளே

கூகிள் பிளே ("Google Play") என்பது இலக்கமுறை தகவல்களை வழங்கும் ஒரு சேவையாகும். இது கூகிள் நிறுவனத்தால் வழங்கப்படுகிறது. இது ஆன்டிராய்டு பயன்பாடுகள், இசைக்கோப்புகள், புத்தகங்கள், திரைப்படங்கள், விளையாட்டுகள் போன்றவற்றை கொண்ட ஓர் இணையக் கடை ஆகும். மார்ச் 2012ல் கூகிள் தனது ஆன்டிராய்டு அங்காடியையும், இசைச் சேவையையும் இணைத்து கூகிள் பிளேவை ஆரம்பித்தது.


</doc>
<doc id="143085" url="https://ta.wikipedia.org/wiki?curid=143085" title="எடை இழப்பு">
எடை இழப்பு

எடை இழப்பு (Weight loss), மருத்துவம், உடல்நலம் அல்லது உடல் நலத்தகுதி போன்ற துறைகள் சார்பில், மொத்த உடல் திண்மையில் ஏற்படும் இழப்பாகும். இது நீர்ம இழப்பினாலோ உடல் கொழுப்பு இழப்பினாலோ கொழுப்பிழையம் அல்லது எலும்புக் கனிமச் சேமிப்புகள், தசைத்திசுக்கள் மற்றும் பிற இழையங்களின் இழப்பினாலோ ஏற்படலாம். இந்த இழப்பு உள்ளிருக்கும் நோய் காரணமாக அறியாமலே ஏற்படலாம்; அல்லது தனது உடற் பருமனைக் குறைக்க மேற்கொள்ளும் முயற்சிகளால் ளள
தெரிந்தும் ஏற்படலாம்.

புற்றுநோய், எய்ட்சு போன்ற மிகத் தீவிரமான நோய்கள் உட்பட பல நோய்களாலும் நிலைகளாலும் எடை இழப்பு ஒருவருக்குத் தெரியாமலே ஏற்படலாம். 

முதலாம் வகை நீரிழிவு நோய் சிகிட்சையில் சரியாக கையாளப்படவிட்டால் குருதியோட்டத்தில் கூடுதலான சர்க்கரைச்சத்தும் குறைவான இன்சுலினும் இருக்கும். இது டிரைகிளிசரைடுகளை கொழுப்பிழையங்களிலிருந்து வெளியேற்றவும் தசைத்திசுக்களில் உள்ள அமினோ அமிலங்களை உடைக்கவும் தூண்டுகிறது. இதனால் கொழுப்பும் தசைத்திசுக்களும் ஒரே நேரத்தில் குறைய உடல் எடையில் கணிசமான இழப்பு ஏற்படுகிறது. மேலும் கொழுப்பு, தசைத்திசுக்களின் இழப்பன்றி நீரிழிவு நோய், சில மருந்துகள், சரியாக நீர்த்த உணவு அருந்தாமை போன்ற காரணங்களால் நீர்ம இழப்பும் ஏற்படுகிறது. இத்தகைய கொழுப்பு, தசைத்திசுக்களுடன் கூடிய நீர்ம இழப்பு "கெகேக்சியா" எனப்படும் உயிர்கொல்லி நோய்க்கு வழி வகுக்கலாம்.

எச்.ஐ.வி போன்ற கிருமித்தொற்றுகள் வளர்சிதைமாற்றத்தை மாற்றி எடை இழப்பிற்கு காரணமாகின்றன.

அதிதைராய்டியம் போன்ற இயக்குநீர்களின் குறைபாடுகளினாலும் எடை இழப்பு ஏற்படலாம்

ஒருவருக்கு கடந்த மாதத்தில் 5%க்கும் கூடுதலான எடை இழப்பும் கடந்த ஆறு மாதங்களில் 10% எடை இழப்பும் கவலை அளிக்கும் நிலைகளைக் குறிக்கும் எல்லை மதிப்புகளாகும்.



</doc>
<doc id="143098" url="https://ta.wikipedia.org/wiki?curid=143098" title="ஐயவி">
ஐயவி

ஐயவி என்பது கடுகின் வகைகளில் வெண்சிறுகடுகு ஆகும். 
கருங்கடுகு (black mustard) (Brassica nigra), கேழ்க்கருகு (brown Indian mustard) (B. juncea), and வெண்சிறு கடுகு (white mustard) (B. hirta/Sinapis alba). போன்றவை கடுகின் வகைகள்.

கேழ்க்கடுகு (பழுப்புநிறக் கடுகு) இக்காலத்தில் தாளிக்கப் பயன்படுகிறது. 
வெண்சிறுகடுகு பழங்காலத்தில் பயன்படுத்தப்பட்ட பாங்கைச் சங்கநூல்கள் தெரிவிக்கின்றன. 

எள் தரும் (நல்)எண்ணெய் போன்று ஐயவி எண்ணெய் தரும் வித்து.



</doc>
<doc id="143102" url="https://ta.wikipedia.org/wiki?curid=143102" title="மஞ்சள் காமாலை">
மஞ்சள் காமாலை

இக்டீரஸ் என்றும் அழைக்கப்படும் மஞ்சள் காமாலை நோய் (முன்பெயரடை: காமாலை ), அதி பைலிரூபிரத்தத்தினால் (ரத்தத்தில் பிலிரூபின் அளவு அதிகரித்தல்) சீதச்சவ்வு, விழிவெண்படலத்தின் மேல் உள்ள கண் சவ்வு (கண்களின் வெள்ளைப் பகுதி) மற்றும் தோல் பகுதிகள் மஞ்சள் தன்மை அடைவதை குறிக்கின்றது. அதிபைலிரூபி ரத்தம் செல்வெளிநீரில் பிலிரூபின் அளவு அதிகரிக்கும் நிலையையும் உருவாக்குகிறது. நிறம் மாறுதல் வெளிப்படையாகத் தெரிய வேண்டுமெனில் ஊநீரில் உள்ள பிலிரூபின் அளவு 1.5மிகி/டெசி.லிட்டருக்கும் அதிகமாக இருக்க வேண்டும். இது பொதுவான தோராயமான அளவான 0.5மிகி/டெசி.லிட்டரை விட மூன்று மடங்கு அதிகமாகும். மஞ்சள் காமாலை என்பது ஃபிரஞ்சு மொழி வார்த்தையான மஞ்சள் என்று பொருள் தரக் கூடிய "jaune" என்ற வார்த்தையில் இருந்து வந்தது. 

மஞ்சள் காமாலையின் போது பிலிரூபின் அளவுகள் அதிகரிக்கும் போது முதன் முதலில் நிறம் மாறக் கூடிய திசு விழிகளில் உள்ள விழிவெண்படலமாகும். இந்த நிலையை சில சமயம் ஸ்கிலீரல் இக்டீரஸ் (வல்லுறைக்குரிய இக்டீரஸ்) என்றும் அழைக்கப்படுகிறது. ஆனால், விழி வெண்படலத்தில் “காமாலை” வருவதில்லை (பித்த வண்ணத்துடன் கறைப்பிடித்தல்). அதன் மேல் உள்ள கண்சவ்வுகளில் தான் ஏற்படுகிறது. ஆக, "கண்களின் வெண்படலம்" மஞ்சளடைதல் என்பது சரியாக கண்சவ்வு காமாலையாகும். வலது புறத்தில் உள்ள பட விளக்கத்தைப் பார்க்கவும்.

இது ஹெபடைடிஸ் ஏ.பி.சி என்று மூன்று வகைப்படும்.

மஞ்சள் காமாலை ஏன் எப்படி ஏற்படுகிறது என்பதை அறிந்து கொள்ள, மஞ்சள் காமாலையின் தாக்கம் ஏற்படக் காரணமான நோயியல் முறைகளை அறிந்து கொள்ள வேண்டும். மஞ்சள் காமாலை என்பது ஒரு நோய் அல்ல. பிலிரூபினின் வளர்சிதை மாற்றத்தின் வழக்கமான உடலியல் வழியில் ஏதோ ஒரு நேரத்தில் நடக்கக் கூடிய பல நோயியல் முறைகளில் ஒன்றின் குறியீடே மஞ்சள் காமாலை ஆகும்.

சிவப்பு ரத்த அணுக்கள் அதன் வாழ்நாளான 120 நாட்களை பூர்த்தி செய்த பின்னரோ அல்லது அவை சேதமடைந்த பின்னரோ அதன் சவ்வுகள் எளிதில் உடையக் கூடிய வகையில் மற்றும் கிழியக் கூடிய வகையில் மாறி விடும். சிவப்பு இரத்த அணுக்கள் நுண் வளையகத் தோலிய மண்டலத்தின் வழியாக செல்லும் போது, சவ்வுகள் போதுமான அளவில் உடையும் தன்மையுடையதாக இருக்கும் போது அவை கிழிந்துவிடுகின்றன. ஹீமோகுளோபின் உள்ளிட்ட செல்களின் உள்ளடக்கங்கள் தொடர்ந்து இரத்தத்தில் வெளியேற்றப்படுகிறது. ஹீமோகுளோபின் இரத்த விழுங்கணுக்களால் விழுங்கப்பட்டு ஹீம் மற்றும் குளோபின் பங்குகளாக பிரிக்கப்படுகிறது. ஒரு வகை புரதமான குளோபின் பங்கு அமீனோ அமிலங்களாக உடைக்கப்படுகிறது. மஞ்சள் காமாலையில் இது எந்த பங்கையும் வகிப்பதில்லை. ஹீம் மூலக்கூறில் இரண்டு எதிர்விளைவுகள் ஏற்படுகின்றது. முதல் உயிர்வளியேற்ற வினையில் ஹீம் ஆக்ஸிஜெனேஸ் எனப்படும் நுண்மெய்ய நொதி வினையூக்கியாக செயல்படுகிறது மற்றும் இதன் விளைவாக பிலிவெர்டின் (பச்சை நிறப்பொருள்), இரும்பு மற்றும் கார்பன் மோனாக்ஸைடு ஆகியவை உருவாகிறது. இதன் அடுத்த படி, சைடோசோலிக் நொதி பிலிவெர்டின் ரெடக்டேஸ் மூலம் பிலிவெர்டின் ஒரு மஞ்சள் நிறத்திலான டெட்ராபைரோல் நிறப்பொருளான பிலிரூபினாக மாறுகிறது. இந்த இலிரூபினானது “இணைக்கப்படாத”, “சுதந்திரமான” மற்றும் “மறைமுகமான” பிலிரூபின் ஆகும். ஒரு நாளில் தோராயமாக ஒரு கிலோவிற்கு 4 மிகி பிலிரூபின் உருவாக்கப்படுகிறது. இந்த பிலிரூபினில் பெரும்பாலானவை, சற்று முன் விவரிக்கப்பட்ட முறைகளின் மூலம் இறந்துபோன இரத்த சிவப்பு அணுக்களில் உள்ள ஹீம் உடைவதன் மூலம் உருவாகிறது. ஆயினும், இதில் தோராயமாக 20 சதவிகிதம் செயலற்ற இரத்த சிகப்பணு உருவாக்கம் உள்ளிட்ட ஹீம் பொருட்களில் இருந்தும் சைட்டோகுரோம் மற்றும் தசை புரதம் போன்று ஹீம் உள்ள புரதங்கள் உடைவதனாலும் உருவாகிறது.

இணைக்கப்படாத பிலிரூபின் பின்னர் இரத்த ஓட்டத்தின் மூலமாக நுரையீரலைச் சென்றடைகின்றது. பிலிரூபின் கரையக் கூடியதில்லை என்பதால் இரத்தத்தின் வழியாக அது ஊனீர் ஆல்புமினுக்கு சென்றடைகிறது. நுரையீரலை அடைந்த உடன், அது க்ளூகுரோனிக் அமிலத்துடன் இணைந்து (பிலிரூபின் டைக்ளூகுரோனைட் அல்லது “இணைக்கப்பட்ட பிலிரூபினாக" மாறுகிறது) தண்ணீரில் கரையக் கூடியதாகிவிடுகிறது. இந்த வினைக்கு UDP-க்ளூகுரோனைட் இடமாற்றி வினை ஊக்கியாக செயல்படுகிறது. 

இந்த இணைக்கப்பட்ட பிலிரூபின் நுரையீரலில் இருந்து பித்த நாளம் மற்றும் பித்தப்பை நாளத்திற்கு வெளியேற்றப்படுகிறது. குடலில் உள்ள பாக்டீரியாக்கள் பிலிருபினை யூரோபிலினோஜனாக மாற்றுகிறது. இந்த இடத்திலிருந்து யூரோபிலினோஜன் இரண்டு வழிகளை எடுக்கலாம். இது மேலும் ஸ்டெர்கோபிலினோஜனாக மாற்றப்பட்டு பின்னர் ஸ்டெர்கோபிலினாக ஒட்சியேற்றப்பட்டு மலத்தின் வழியாக வெளியேறலாம் அல்லது குடல் செல்கள் மறுபடியும் இவற்றை உறிஞ்சி, இரத்தத்தின் வழியாக சிறுநீரகங்களை சென்றடைந்து ஒட்சியேற்றப்பட்ட பொருளான யூரோபிலினாக சிறுநீர் மூலம் வெளியேறலாம். மலம் மற்றும் சிறுநீர் நிறம் மாறுதலுக்கு முறையே ஸ்டெர்கோபிலின் மற்றும் யுரோபிலின் ஆகிய பொருட்கள் பொறுப்பாகிறது.

பிலிரூபினின் வெளியேற்றம் மற்றும் வளர்சிதை மாற்றத்தின் வழக்கமான செயல்பாடுகளில் சற்று முன் விவரிக்கப்பட்ட நோயியல் முறைகள் குறிக்கிடும் போது, அதன் விளைவாக மஞ்சள் காமாலை ஏற்படும். நோயியல் பாதிப்புகள் உடலில் எந்த பகுதியில் பாதிப்பை ஏற்படுத்துகிறது என்பதைப் பொறுத்து மஞ்சள் காமாலை மூன்று வகைகளாக பிரிக்கப்படுகிறது. அந்த மூன்று வகைகளாவன:

கல்லீரலுக்கு முன்னான மஞ்சள் காமாலை என்பது ஹெமோலிஸிஸ் (சிவப்பு இரத்த அணுக்கள் உடைதல்) அதிகரிப்பதனால் உண்டாகிறது. வெப்பம் அதிகமான நாடுகளில் இது போன்ற மஞ்சள் காமாலையை மலேரியா கூட உருவாக்கலாம். சில மரபு சார்ந்த நோய்களான அரிவாள் செல் சோகை, ஸ்ஃபெரோசைட்டோசிஸ் மற்றும் குளூகோஸ் 6-ஃபாஸ்ஃபேட் ஹைட்ரஜன் நீக்கக் குறைபாடு ஆகியவை இரத்த சிவப்பணு சிதைவை அதிகரித்து சிவப்பு செல் கரைப்பி மஞ்சள் காமாலையை ஏற்படுத்துகிறது. பொதுவாக, சிவப்பு செல் கரைப்பி யூரியா நோய்குறித்தொகுப்பு போன்ற சிறுநீரக நோய்கள் கூட நிறம் மாறுதலை ஏற்படுத்தலாம். பிலிரூபின் வளர்சிதை மாற்றத்தில் உள்ள குறைபாடுகள் கூட மஞ்சள் காமாலையாகத் தோன்றலாம். அதிகப்படியான காய்ச்சலோடு மஞ்சள் காமாலை பொதுவாகத் தோன்றும். எலி காய்ச்சல் (லெப்டோபைரோஸிஸ்) கூட மஞ்சள் காமாலையை உருவாக்கலாம்.

சோதனைக் கூட கண்டுபிடிப்புகளில் உள்ளடங்குபவை:


தீவிரமான ஈரல் அழற்சி, ஈரல் நச்சிய மற்றும் இரத்தத்தில் உயர்வை ஏற்படுத்தக் கூடிய பிலிரூபின் வெளியேற்றம் மற்றும் வளர்சிதை மாற்றத்தை செய்யக்கூடிய நுரையீரலின் ஆற்றலை குறைக்கும் செல் அழுகுதல் ஆகியவற்றை ஏற்படுத்தக் கூடிய மதுவினால் ஏற்படும் நுரையீரல் நோய் ஆகியவை கல்லீரல் மஞ்சள் காமாலையின் காரணிகளில் அடங்கும். பித்தநாள கல்லீரல் இழை நார் வளர்ச்சி, கில்பர்ட்ஸ் நிலை (5 சதவிகித மக்கள் தொகையில் காணப்படும், லேசான மஞ்சள் காமாலையை உருவாக்கக் கூடிய பிலிரூபின் வளர்சிதை மாற்றத்தின் மரபு சார்ந்த குறைபாடு), கிரிக்லர்-நஜார் நிலைப்பாடு, மாற்றிடமேறிய புற்றுநோய் மற்றும் நீமேன் - பிக் நோய் வகை சி ஆகியவை மஞ்சள் காமாலையின் குறைந்த பொதுவான காரணங்களில் சில. குழந்தைகளில் காணப்படும் மஞ்சள் காமாலை எனப்படும் பிறந்த குழந்தைகளை தாக்கும் மஞ்சள் காமாலை பொதுவாகக் காணப்படுவது. பிலிரூபினின் வெளிப்பாடு மற்றும் இணைக்கப்படுதல் ஆகியவற்றிற்கான கல்லீரல் இயந்திரங்கள் 2 வாரம் வரை முழுமையாக முதிர்ச்சி அடையாமல் இருக்கும் காரணத்தால் அனைத்து பிறந்த குழந்தைகளையும் இது தாக்கும்.

சோதனைக் கூட பரிசோதனைகளில் உள்ளடங்குபவை:


தடுப்பு மஞ்சள்காமாலை என்றும் அழைக்கப்படும் கல்லீரலுக்குப் பின் ஏற்படும் மஞ்சள் காமாலை பித்த நாளத்தில் பித்தம் செல்வதில் ஏற்படும் தடையினால் உண்டாகிறது. பொதுவான காரணங்களாவன பொதுவான பித்த நாளத்தில் காணப்படும் பித்தக்கற்கள் மற்றும் கணையத்தின் தலைப்பகுதியில் உருவாகும் கணையப் புற்று நோய். மேலும், "கல்லீரல் அட்டைப் புழுக்கள்” எனப்படும் ஒட்டுன்னிகள் குழு, பித்த நாளத்தில் தங்கி தடைபடும் மஞ்சள் காமாலையை ஏற்படுத்தலாம். பித்த நாளத்தில் ஏற்படும் சுறுக்கங்கள், பித்தநாளத்தில் துவாரம் இன்மை, நாளப் புற்றுநோய், கணைய அழற்சி மற்றும் கணைய போலிநீர்கட்டிகள் ஆகியவை மற்ற காரணங்களாகும். மிரிசி நிலை என்பது தடைபடும் மஞ்சள் காமாலையின் மிக அரிதான காரணமாகும்.

பழுப்பு நிற மலம் மற்றும் கரிய சிறுநீர் ஆகியவை இருந்தால் தடுப்பு மற்றும் கல்லீரலுக்குப் பின்னான மஞ்சள் காமாலையாக இருக்கலாம். ஏனெனில் சாதாரண மலங்கள் பித்தப் பொருட்களில் இருந்து தான் நிற மாற்றத்தை பெறுகின்றது. 

அதிகமான ஊநீர்க் கொழுப்பும் நோயாளிகளில் காணப்படலாம் மற்றும் தீவிர அரிப்பு அல்லது “தோல் நமைத்தல்” ஆகிய புகார்களும் இருக்கலாம்.
மஞ்சள் காமாலையின் வகைகளை பிரித்துக் காட்டும் பரிசோதனை எதுவும் இல்லை. நோயைக் கண்டறிய பல நுரையீரல் சோதனைகளின் கூட்டு அவசியமாகிறது.

பிறந்த குழந்தைகளில் மஞ்சள் காமாலை என்பது ஆபத்தானது அல்ல. இந்த நிலை குழந்தைகள் பிறந்து இரண்டாவது நாளில் தெரிய வரும், இது சாதாரண பிரசவமாக இருப்பின் 8 நாள் வரையும், குறை பிரசவமாக இருந்தால் 14 நாட்கள் வரையும் நீடிக்கும். ஊநீர் பிலிரூபின் மிகுந்த குறைந்த அளவுக்கு இறங்கும், ஆனால் எந்த சிகிச்சையும் தேவைப்படாது. பிறந்த பின்னர் ஏற்படும் வளர்சிதை மற்றும் உடல் ரீதியான மாற்றங்களின் விளைவாக மஞ்சள் காமாலை ஏற்படலாம். சில தீவிர நேரங்களில், மூளையை பாதிக்கும் நிலையான கெர்னிக்டரஸ் (காமாலை மூளை நோய்) ஏற்படலாம், இதனால் வாழ்நாள் முழுவதும் ஏதோ ஒரு ஊனம் ஏற்படலாம்; பிறந்ததற்குப் பின் உண்டாகும் அதி பைலிரூபினீ இரத்தத்தை கண்டுபிடித்தல் மற்றும் சிகிச்சை அளிப்பதில் உள்ள குறைபாடுகளால் சமீபகாலமாக இந்த நிலை அதிகமாகக் காணப்படுகிறது என்ற கவலை இருக்கிறது. விரைவில் அளிக்கப்படும் சிகிச்சைக்காக பிலி லைட் என்ற பொருள் உபயோகிக்கப்படுகிறது. இந்த முறை உபயோகிக்கப்படும் போது குழந்தையை தீவிரமான ஒளிக்கதிர் சிகிச்சைக்கு வெளிக்காட்டப் படுவார்கள்.

மஞ்சள் காமாலை என்ற மருத்துவ நிலையால் பாதிக்கப்பட்டவர்கள் அனைத்தையும் மஞ்சளாகத் தான் காண்பார்கள் என்ற நம்பிக்கை ஒரு காலத்தில் இருந்தது. இதன் தொடர்ச்சியாக, மஞ்சள் காமாலை பாதிப்புடைய கண்களில் பாரபட்சமான பார்வை இருக்கும், பொதுவாக எதிர்மறையான அல்லது குறை காணக்கூடியதாக இருக்கும். அலெக்ஸாண்டர் போப் தன்னுடைய “ஏன் எஸ்ஸே ஆன் கிரிடிசிஸம்” (1711), என்பதில் எழுதியதாவது: “மஞ்சள் காமாலை கண்ணுக்கு அனைத்தும் மஞ்சளாய் தெரிவது போல, தொற்றுடைய உளவாளிக்கு அனைத்தும் தொற்றுடையதாகத் தெரியும்.” 19ம் நூற்றாண்டின் நடுவில் ஆங்கில கவிஞர் லார்டு ஆல்ஃபிரட் டென்னிசன் தன்னுடைய கவிதையான “லாக்ஸ்லி ஹால்”லில் எழுதியது: "என்னுடைய அதிகப்படியான விருப்பங்கள் என் உடம்புக்குள் புகுந்து, என்னை காய்ந்து போகும் தன்மையோடும், துடிக்கும் இதயத்தோடும், மஞ்சள் காமாலை பாதிப்புடைய கண்ணோடும் விட்டுச் சென்றது.

மஞ்சள் காமாலை நோயுடைய நோயாளிகளில் பலருக்கு யூகிக்கக்கூடிய முறையிலான நுரையீரல் சுவர் பாதிப்புகள் இருக்கும். இதில் குறிப்பிடத்தக்க வேறுபாடுகளும் இருக்கும். நுரையீரல் சுவரில் நுரையீரலில் மட்டும் காணப்படும் அமினோட்ரான்ஸ்ஃபரேஸ் (ALT, AST) மற்றும் ஆல்கலைன் ஃபாஸ்ஃபேட் (ALP); நொதிகளின் இரத்த அளவுகள்; பிலிரூபின் (மஞ்சள் காமாலை உருவாக்குவது); மொத்த புரதம் மற்றும் ஆல்புமின் உள்ளிட்ட புரத அளவுகள் ஆகியவை காணப்படும். நுரையீரல் செயல்பாட்டின் மற்ற பரிசோதனைக்கூட சோதனைகளில் அடங்குபவை GGT மற்றும் ப்ரோத்ரோம்பின் காலம் (PT).

சில எலும்பு மற்றும் இதய குறைபாடுகள் ALP அளவை மற்றும் அமீனோட்ரான்ஸ்ஃபிராஸசை அதிகரிக்கக் கூடும். இவற்றையும் நுரையீரல் பிரச்சனைகளையும் வேறுபடுத்திப் பார்க்க GGT அளவுகளை ஒப்பிட்டு பார்க்க வேண்டும். நுரையீரல் பிரச்சனைகளினால் மட்டுமே GGT அளவுகள் அதிகரிக்கும். இரண்டாவது மஞ்சள் காமாலையின் காரணங்களான படி பித்த நாளம் (பித்தத்தேக்கம்)அல்லது நுரையீரல் (கல்லீரல்) மற்றும் பரிசோதனைக் கூட முடிவுகளையும் வேறுபடுத்திப் பார்த்தல். முன்னதாகக் கூறியது அறுவை சிகிச்சை விளைவையும், பின்பு கூறியது மருத்துவ விளைவையும் குறிக்கும். ALP மற்றும் GGT அளவுகள் ஒரு குறிப்பிட்ட படிமத்தில் அதிகரிக்கும், AST மற்றும் ALT மற்றொரு படிமத்தில் அதிகரிக்கும். ALP (10-45) மற்றும் GGT (18-85) அளவுகளும் AST(12-38) மற்றும் ALT (10-45) அளவுகள் ஒரு சீராக அதிகரித்தால் அது பித்தத்தேக்க பிரச்சனையைக் குறிகிறது. மற்றொரு பக்கத்தில், AST, ALT அளவுகள் ALP மற்றும் GGT அளவுகளை விட குறிப்பிடத்தக்க அளவில் அதிகரித்தால் அது ஒரு கல்லீரல் பிரச்சனையை குறிக்கின்றது. இறுதியாக, மஞ்சள் காமாலையின் கல்லீரல் காரணிகளை வேறுபடுத்திப் பார்க்க AST மற்றும் ALT அளவுகள் உதவியாக இருக்கும். ALT அளவுகளை விட AST அளவுகள் அதிகமாக இருக்கும். ஈரல் அழற்சியைத் (வைரஸ் சார்ந்த அல்லது ஈரல் நச்சு) தவிர மற்ற கல்லீரல் குறைபாடுகளில் இந்த நிலையே காணப்படும். மது பழக்கத்தினால் ஏற்படும் நுரையீரல் பாதிப்பில் ALT அளவுகள் வழக்கமானதாகவே இருக்கும், AST, ALTயை விட 10 மடங்கு அதிகமாக இருக்கும். ஆனால், ALT ASTயை விட அதிகமாக இருந்தால் அது ஈரல் அழற்சியின் அறிகுறியாகும். ALT மற்றும் ASTயின் அளவுகள் நுரையீரல் பாதிப்பின் அளவுக்கு துல்லியமாக இணைக்கப்படவில்லை, ஆயினும் மிக அதிக அளவில் இருந்து வேகமாகக் குறைந்தால் அது தீவிர அழுகலைக் குறிக்கும். குறைந்த ஆல்புமின் அளவுகள் தீவிர நிலையைக் குறிக்கின்றது, ஆனால் இது ஈரல் அழற்சி மற்றும் பித்தத்தேக்கம் ஆகியவற்றில் இது சாதாரணமாக இருக்கும். 
பரிசோதனைக் கூட முடிவுகள் அதிகபட்சமாக வேறுபாடுகளின் அளவை வைத்தே ஒப்பிடப்படுகிறது, வெறும் எண்கள் மற்றும் விகிதத்தின் அடிப்படையில் அல்ல. குறைபாடு மதுவினால் ஏற்படும் நுரையிரல் பாதிப்பா (10), மற்ற நுரையீரல் பாதிப்புகளா (ஒன்றுக்கும் மேற்பட்ட) அல்லது ஈரல் அழற்சியா (ஒன்றுக்கும் குறைவான) என்பவற்றைக் கண்டறிய ஒரு நல்ல குறியீடாக AST:ALT விகிதம் கருதப்படுகிறது. வழக்கமானதை விட 10 மடங்கு அதிகமாக பிலிரூபின் அளவு இருந்தால் அது நியோபிளாஸ்டிக் அல்லது நுரையீரல் பித்தத்தேக்கத்தின் குறியீடாக இருக்கலாம். இதை விட குறைவான அளவுகள் ஈரல் செல்லிய பாதிப்பைக் குறிக்கிறது. வழக்கமானதை விட 15 மடங்கு அதிகமான AST அளவுகள் மிகத் தீவிர ஈரல் செல்லிய பாதிப்பைக் குறிக்கிறது. இதை விடக் குறைவு தடைபடும் காரணிகளைக் குறிக்கிறது. வழக்கத்தை விட 5 மடங்கு அதிகமான ALP அளவுகள் தடைபடுதலைக் குறிக்கிறது, ஆனால் வழக்கத்தை விட 10 மடங்கு அதிகமான அளவு மருந்தினால் (நச்சு) உருவாக்கப்பட்ட பித்தத்தேக்க ஈரல் அழற்சி அல்லது சைடோமெகாலோவைரஸ் ஆகியவற்றைக் குறிக்கின்றது. இந்த இரண்டு நிலைகளிலும் ALT மற்றும் AST அளவுகள் வழக்கத்தை விட 20 மடங்கு அதிகமாகக் கூட காணப்படலாம். வழக்கத்தை விட 10மடங்கு அதிகமாக GGT அளவுகள் காணப்பட்டால் அது பொதுவாக பித்தத்தேக்கத்தைக் குறிக்கிறது. 5 முதல் 10 மடங்கு வரை உள்ள அளவுகள் வைரஸ் சார்ந்த ஈரல் அழற்சியைக் குறிக்கிறது. வழக்கத்தை விட 5 மடங்கு குறைவாக உள்ள அளவுகள் மருந்து நச்சுத் தன்மையைக் குறிக்கிறது. மிகத் தீவிர ஈரல் அழற்சியில் ALT மற்றும் AST அளவுகள் வழக்கத்தை விட 20 முதல் 30 மடங்கு வரை (1000க்கும் மேற்பட்ட)அதிகரித்து பல வாரங்கள் குறிப்பிடத்தக்க அதிகரிப்புடனேயே இருக்கும். அசிடோமினோஃபென் நச்சுத்தன்மை ALT மற்றும் AST அளவுகள் வழக்கத்தை விட 50 மடங்கு அதிகமாவதை ஏற்படுத்தலாம்.



</doc>
<doc id="143106" url="https://ta.wikipedia.org/wiki?curid=143106" title="ஆலங்கட்டி மழை">
ஆலங்கட்டி மழை

ஆலங்கட்டி மழை ("hail") வானத்திலிருந்து விழும் திடநிலைப் பொழிவாகும். பந்துகளாகவோ ஒழுங்கற்ற உருண்டைகளாகவோ உள்ள பனிக்கட்டிகளான இவற்றை ஆலங்கட்டி என்கிறோம். இவை 5 மற்றும் 200 மில்லி மீட்டர்கள் (0.20 மற்றும் 7.87 அங்குலம்) விட்டமுடையவையாக உள்ளன. வானிலை அறிக்கைகளில் (மெடார்) 5 மிமீ (0.20 அங்குலம்) க்கும் மேலுள்ளவை GR என்றும் சிறிய ஆலங்கட்டிகளும் பனிக்கற்களும் GS என்றும் குறிப்பிடப்படுகின்றன. பெரும்பான்மையான இடிமழைகளில் ஆலங்கட்டிகள் அடங்கியிருக்கும். இது இடி மேகங்களில் உருவாகின்றது. இவ்வாறு உருவாக சூடான காற்று இடி மேகங்களுடன் விரைவாக மேலெழுகையும் குறைந்த உயரத்திலேயே குளிர்விக்கும் தன்மையும் தேவையாகும். இவை அடிக்கடி நிலப்பகுதிகளின் உள்புறங்களில் புவியின் இடைப்பட்ட உயரங்களிலும் வெப்ப மண்டலங்களில் உயர்ந்த உயரங்களிலும் ஏற்படுகின்றன. 

வானத்திலிருந்து பனி மழை  பெய்வதற்கு   என்ற பனித்துகள்களை உண்டாக்கும்  பாக்டீரியாவும் ஒரு காரணமாகும் என சில ஆய்வறிக்கைகள் கூறுகின்றன 

வானிலை செயற்கைக் கோள்களின் மூலமும் வானிலை ரேடார் ஒளிப்படங்களிலிருந்தும் ஆலங்கட்டி மழை வாய்ப்புள்ள மேகங்களை கண்டறியலாம். அளவில் பெரிதான ஆலங்கட்டிகள் மிக விரைவாக கீழே விழுகின்றன. இவற்றின் விரைவு உருகும் தன்மை, காற்றுடன் உரசல், மழையுடனான மற்றும் பிற ஆலங்கட்டிகளுடனான தாக்கம் ஆகியனவற்றால் குறைக்கப்படுகிறது. மனிதர்களுக்கும் சொத்துக்களுக்கும், குறிப்பாக பயிர்வகைகளுக்கு, சேதம் விளைவிக்கின்ற அளவிலான ஆலங்கட்டி மழைக்கான முன்னறிவிப்புகள் வெளியிடப்படுகின்றன.



</doc>
<doc id="143107" url="https://ta.wikipedia.org/wiki?curid=143107" title="லாரன்ஸ் ஒப் அரேபியா (திரைப்படம்)">
லாரன்ஸ் ஒப் அரேபியா (திரைப்படம்)

லாரன்ஸ் ஒப் அரேபியா (Lawrence of Arabia) 1962 இல் வெளியான அமெரிக்க திரைப்படமாகும். சாம் ஸ்பீகள் ஆல் தயாரிக்கப்பட்டு டேவிட் லீன் ஆல் இயக்கப்பட்டது. பீட்டர் டூல், அலெக் கின்னஸ், அந்தோணி குவின், ஜாக ஹாக்கின்ஸ், ஓமர் ஷரிப் ஆகியோர் நடித்துள்ளனர். இத்திரைப்படம் பத்து அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஏழு அகாதமி விருதுகளை வென்றது. 





</doc>
<doc id="143109" url="https://ta.wikipedia.org/wiki?curid=143109" title="சிரிக்கும் கூக்கபரா">
சிரிக்கும் கூக்கபரா

சிரிக்கும் கூக்கபரா ("Laughing Kookaburra"; "dacelo novaeguineae") மரங்கொத்தி குடும்பத்திலுள்ள ஒரு முதுகுநாணிப் பறவையாகும். இதன் தாயகம் கிழக்கு ஆஸ்திரேலியா ஆகும். இது நியூசிலாந்து, டாஸ்மேனியா, மேற்கு ஆஸ்திரேலியா போன்ற இடங்களில் அறிமுகப்படுத்தப்பட்டது. ஆண் பெண் இரண்டுமே சிறகுகளின் தோற்றத்தில் ஒன்று போலவே இருக்கும். இவற்றின் நிறம் பொதுவாக பழுப்பாகவும் வெண்மையாகவும் இருக்கும். கூக்கபரா சிற்றினத்தைச் சேர்ந்த இது இதன் சிரிப்பது போன்ற அழைப்பொலிக்கு (call) பெயர்பெற்றது.



</doc>
<doc id="143111" url="https://ta.wikipedia.org/wiki?curid=143111" title="ராக்கி (திரைப்படம்)">
ராக்கி (திரைப்படம்)

ராக்கி (Rocky) 1976 இல் வெளியான அமெரிக்க விளையாட்டு நாடகத் திரைப்படமாகும். ராபர்ட் சார்ட்டாப், இரவின் விங்க்லர் ஆகியோரால் தயாரித்து ஜான் அவில்ட்சன் ஆல் இயக்கப்பட்டது. சில்வெஸ்டர் ஸ்டாலோன், பர்கஸ் மெரிடித், தாலியா ஷியர், பர்ட் யங், கார்ல் வேதர்ஸ் ஆகியோர் நடித்துள்ளனர். இத்திரைப்படம் பத்து அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.



</doc>
<doc id="143113" url="https://ta.wikipedia.org/wiki?curid=143113" title="ஜான் லோகி பைர்டு">
ஜான் லோகி பைர்டு

ஜான் லோகி பைர்டு (13 ஆகஸ்ட் 1888 - 14 ஜூன் 1946) ஸ்காட்லாந்தைச் சேர்ந்த பிரபல கண்டுபிடிப்பாளர். உலகின் முதல் வெளிப்படையாக செயல்முறை செய்து காண்பிக்கப்பட்ட தொலைக்காட்சியை கண்டுபிடித்தவர். மேலும் இவர் வண்ண தொலைக்காட்சிக் குழாய் மற்றும் போனோவிஷன் எனப்படும் ஒளிப்பதிவுக் கருவியையும் கண்டுபிடித்தார். ஸ்காட்லாந்தின் ஹெலன்ஸ்பெர்க் நகரில் பிறந்தவர்.


</doc>
<doc id="143120" url="https://ta.wikipedia.org/wiki?curid=143120" title="விக்டோரியா காலம்">
விக்டோரியா காலம்

விக்டோரியா காலம் என்பது இங்கிலாந்து வரலாற்றில் விக்டோரியா மகாராணி ஆட்சிபுரிந்த 20 ஜூன் 1837 முதல், 22 ஜனவரி 1901 அவர் இறந்ததையடுத்து முடிவுக்கு வந்த கால இடைவெளியை குறிக்கிறது. இக்காலம் நீண்டகால சமாதானம், செழிப்பு, செம்மையான உணர்திறன், தேசிய சுய நம்பிக்கை ஆகியவற்றைக் கொண்டிருந்தது. சில அறிவியலாளர்கள் இக்காலத் தொடக்கத்தில் இருந்த உணர்திறன், அரசியல் கருத்துகள் என்பன 1832 சீர்திருத்த சட்டத்திற்கு வித்திட்டது என்பர்



</doc>
<doc id="143123" url="https://ta.wikipedia.org/wiki?curid=143123" title="வேளாண்காடு வளர்ப்பு">
வேளாண்காடு வளர்ப்பு

 ஆதி மனிதனின் முதல் தொழில் வேட்டையாடுதலும், மீன்பிடித்தலுமேயாகும். தொடக்க நிலையில் உணவிற்காக விலங்குகளைப் போல் பிற உயிரினங்களையே மனிதன் சார்ந்து வாழ்ந்தான். அசைவ உணவை உண்டு வந்த ஆதி மனிதன் அவ்வகை உணவு வகைகள் கிடைக்காத காலங்களில் இயற்கையாக விளைந்திருந்த காய், கனி, கிழங்கு, தேன் உள்ளிட்ட சைவ உணவுகளை உண்ண பழகினான். வேட்டையாடுதலுடன் இவற்றைத் தேடி அலைந்து வேகவைத்து உண்ணத் தொடங்கினான்.
 உணவுப் பயிர் உற்பத்தி + மரம் வளர்ப்பு = வேளாண் காடுகள். ‘வயலில் நெல் வளர்ப்போம் வரப்பில் மரம் வளர்ப்போம்’ என்ற வாசகமே வேளாண் காடு என்பதற்கான சரியான எளிமையான விளக்கமாகும். வயல் வெளியில் வளர்க்கப்படும் இம்மரங்களில் விளைச்சலைப் பெருக்கும் பற்பல விலங்கின உயிரினங்கள் தங்கி பலுகிப் பெருகும். மேலும் இங்கு வாழும் பறவைகள் அயல் மகரந்தச் சேர்க்கை, பூச்சிக்கட்டுப்பாடு உள்ளிட்ட பற்பல நலன்களை நல்கும்.

வேளாண்காடு வளர்ப்பு ("agroforestry" அல்லது "agro-sylviculture") என்பது வேளாண்பயிர்களோடு இணைந்து வேளாண் நிலங்களின் எல்லைகளிலும் தனியார் நிலங்களின் ஓரங்களிலும் மரங்களை நடும் திட்டம் ஆகும். வேளாண்பயிர்கள், மரங்கள் மற்றும் கால்நடைகளைப் பெருக்குவதற்கு இத்தகைய நிலங்களைப் பயன்படுத்திக் கொள்ள முடியும். வேளாண் காடுகள் குறிப்பிட்ட நிலப்பரப்பில் பயிர்கள் மற்றும் கால்நடைகள் இணைந்த நிலப்பயன்பாட்டுத் திட்டங்களின், இணைந்த சேர்க்கை முறையாகும். அடிப்படை மூலாதாரத்தைப் பாதுகாப்பதோடு பன்முக விளைபொருட்களை உற்பத்தி செய்தல்; தாயகத்தின் பன்முகத்தன்மைகொண்ட மரங்கள் மற்றும் புதர்களை வளர்தல்; மிகக் குறைவான இடுபொருட்கள் மற்றும் எதிர்மறையான சுற்றுச் சூழலுக்கும் பொருத்தமானதாகவும் நிலப் பயன்பாட்டுத் திட்டத்தை ஏற்படுத்தல்; சமூக, பொருளாதார பண்பாட்டுத் தளங்களுக்கு உகந்ததாகவும் இக்கூட்டு முறையானது அமைகிறது. அதாவது மரபுவகையாக வனம் அல்லாத நிலங்களில் அமைக்கப்படும் வனம் வளர்ப்பு பற்றியது

வேளாண் காடுகள் என்பவை எவ்வித நிலப்பயன்பாட்டிற்கும் உகந்த, ஒரலகு நிலப்பரப்பில் வேளாண் பயிர்கள், மரங்கள் மற்றும் கால்நடைகள் ஆகியவற்றின் உற்பத்தியை நிலைநிறுத்துவது அல்லது அதிகரிப்பதுடன், அதன் நிர்வாக செயல்முறைகள், சமூக பண்பாட்டிற்கேற்றவாறு உள்ளூர் மக்களின் சூழலியல் மற்றும் பொருளாதாரத்தைக் கருத்தில் கொண்டது. வேளாண் காடுகள் எனும் சேர்க்கைப் பெயரானது ஒரலகு நிலப்பரப்பில் மேற்கொள்ளப்படுகின்ற மரங்கள், கால்நடைகள் மற்றும் உணவுப் பயிர் உற்பத்தி ஆகியவற்றை இணைத்து ஒரு குறித்த வரிசையில் நிரந்தரமாகவோ அல்லது நிலையான அடுக்குமுறையிலோ மேற்கொண்டு விளைச்சலை நிலைநிறுத்தி அதிகப்படுத்துவதாகும். வேளாண் காடுகள் திட்டத்தின் கீழ் பொருளாதாரம் மற்றும் சூழலியலுக்கிடையேயான பிணைப்பையும், அவைகளின் திட்டப்பிரிவுகளையும் உள்ளடக்கியது.

சமூகக்காடுகள் மரபுமுறையான காடுகள் அல்ல, அவை மக்களின் நுகர்வுப் பொருட்கள், சேவைகள் மற்றும் மக்கள் பயன்பாட்டிற்கு ஏற்றவாறு ஏற்படுத்தப்படுவதாகும். இவ்வரையறை உள்ளூர் மக்களின் வனப்பொருட்கள் தேவைகளை நிறைவு செய்கின்ற நோக்கமுடையது. சா(1985) வரையறுத்தபடி சமூகக்காடுகள் உள்ளூர் மக்களின் எரிபொருள், கால்நடைத்தீவனம் போன்றவற்றை எவ்வித் தடையுமின்றி நிறைவு செய்கின்ற கருத்தியல் உடையது.

பண்ணைக் காடுகள் வணிகமுறையில் விவசாயிகள் தங்களது சொந்த நிலங்களில் மரங்களை வளர்ப்பதாகும். தேசிய வேளாண்மைத் திட்டக் குழு (1976) வரையறுத்தபடி பண்ணைகளைச் சுற்றிலும் அல்லது கிராம நிலங்களில் பண்ணை சார்ந்த தொழில்களுடன் வன மரங்களை வளர்ப்பதாகும்.

மரபு முறையான காடுகளிலிருந்து வெகுதொலைவில் உள்ள பகுதிகளில், மரங்கள் மட்டுமே வளரக்கூடிய நிலப்பகுதிகளில் வனங்களை வளர்த்தெடுப்பதாகும். இவைகள் கீழ்க்காண்பவைகளை உள்ளடக்கியது.






வேளாண்காடு வளர்ப்புத் திட்டங்கள் கீழ்க்கண்ட வகையில் வகைப்படுத்தப்படுகின்றன.


இதனடிப்படையில் கீழ்க்கண்ட திட்டங்கள் அடங்கும்.

இத்திட்டத்தில் மரங்களுக்கிடையே வேளாண் பயிர்கள் வளர்க்கப்படுகின்றன. வேளாண் பயிர்கள் இறவை அல்லது மானாவாரியாக நான்கு ஆண்டுகள் வரை சாகுபடி செய்யப்படுகிறது. பயிர்சாகுபடி லாபகரமற்றதாக மாறும் வரை பயிர்சாகுபடி செய்யலாம். தீவனப்பயிர்கள், நிழல் விரும்பும் பயிர்கள் மற்றும் சல்லி வேர் கொண்ட பயிர்கள் ஆகியவற்றைச் சாகுபடி செய்வது சிறப்பு. ஒரு முக மரவளர்ப்பதை விடவும் இவ்வகையில் மரங்கள் செழித்து வளர்க்கின்றன.

கடினமான மரக்கட்டை தரும் மரங்கள் தீவனப்பயிர்களுடன் வளர்க்கப்படும் முறையே முல்லைப்புல் பரப்பு முறையாகும். இம்முறையில் மரங்கள் மற்றும் புதர்கள் கால்நடைத்தீவனம், மரக்கட்டை, விறகு மற்றும் பழம் உற்பத்திக்கும், மண்ணை வளப்படுத்தவும் பயன்படுகிறது. இம்முறை மூன்று வகைப்படும்.

பன்முக மரங்கள் (புரதம் நிறைந்தவை) பண்ணையின் சுற்று வரப்புகளில் வளர்க்கப்படுகின்றன. சான்றாக வேலம், வாகை, வேம்பு அகத்தி பொன்ற மரங்களின் பசுந்தாள் இலைகள் அவ்வப்போது வெட்டியெடுத்துச் செல்லப்பட்டு கால்நடைத் தீவனமாகப் பயன்படுத்தப்படுகிறது.

பல்வேறு வகையான மரங்கள் மற்றும் குத்துச் செடிகள் பரவலாகவோ, ஒழுங்கமைப்புடனோ அல்லது ஒழுங்கமைப்பற்றோ, தீவனத்தேவையை தீர்ப்பதற்காக வளர்க்கப்படுகின்றன.
(எ-கா) வேலம், அகத்தி, கல்யாண முருங்கை

மேய்ச்சல் நிலங்களில் பல்வேறு வகையான மரங்கள் மற்றும் புதர்கள் தீவன உற்பத்தியை அதிகரிப்பதற்காக வளர்க்கப்படுகின்றன. (எ-கா) புளியமரம், வேம்பு, வேலம் மற்றும் அகத்தி

பல்லாண்டு மரங்களுடன் தீவணப்புற்களையும், வேளாண் பயிர்களையும் வளர்த்தெடுப்பது வேளாண் முல்லைப்புல்பரப்புத் திட்டமாகும். இவ்வகையில் வீட்டுத் தோட்டங்கள் அமைத்தல், மரத் தடுப்பு வரிசைகள் அமைத்தல் முதலியன அடங்கும்.

இம்முறையானது மிதமிஞ்சிய மழைப்பொழியும் வெப்ப மண்டலப்பகுதிகள் மற்றும் தென்கிழக்கு ஆரிய நாடுகளில் பிரபலமாக உள்ளது. இம்முறை ஈரப்பதமிக்க வெப்பப் பகுதிகளான தமிழ்நாடு,கேரளா பகுதிகளில் தென்னை முக்கியப் பயிராகவுள்ள இடங்களில் கடைப்பிடிக்கப்படுகிறது. வேறுபட்ட இனங்களில் மரங்கள், குத்துச்செடிகள், காய்கறிகள் மேலும் சிறு செடிகள் அடர்த்தியாகவும் வெவ்வேறு அமைப்பிலும் வளர்க்கப்படுகின்றன.

மாடு அல்லது ஆடு மற்றும் பறவைகள் இனங்களுடன் இக்காடுகள் பராமரிக்கப்படுகின்றன, தீவனம் தரும் மரங்கள் கால்நடைக்கான தீவனத் தேவைகளை நிறைவு செய்கின்றன. இந்தியாவில் 0.5 ஏக்கரிலிருந்து 1.25 ஏக்கர் நிலப்பரப்பு வரை வீட்டுத் தோட்டங்கள் அமைக்கப்படுகின்றன. வீட்டுத்தோட்டங்கள் பன்முகப்பயன்பாடுடைய மரங்கள் மற்றும் பயிர்கள் வளர்ப்பதுடன் சீரிய நிலப்பயன்பாட்டுத் திட்டமாகவும் முன் வைக்கப்படுகிறது. மரவளர்ப்பும் இதனுடன் கால்நடைப்பராமரிப்பும் குடும்ப உறுப்பினகளாலேயே மேற்கொள்ளப்படுகிறது.
வீட்டுத்தோட்டங்கள் பல அடுக்கு முறையென்றும் அல்லது பல அடுக்குp பயிரிடுதல் முறை என்றும் அழைக்கப்படுகிறது. மேலும் வீட்டுத் தோட்டங்கள் அதிக உற்பத்தித்திறன், நிலையான மற்றும் அதிக செய்முறை சார்ந்தது. ஒரு குடும்பத்தின் உணவுத் தேவையை நிறைவு செய்வதை முதல்நிலையாக உடையது.

வீட்டுத் தோட்டங்கள் பல பயிர் இனங்களின் தொகுப்புடன் 3 அல்லது 4 செங்குத்து மேற்பரப்பை முன் வைக்கிறது.வேறு வேறு அடுக்குகளுடன் அமைக்கப்படுகிறது. தரையையொட்டி வளரும் கிழங்குச் செடிகள், குறும்பயிர்கள், மிக உயரமாக வளரும் மா, தென்னை போன்ற மரங்கள் மிதமான உயரத்துடன் வளரும் பழ மரங்கள் போன்றவற்றுடன் இவை பயிரிடப்படுகிறது. குறைந்த உயரத்தில் அதாவது 1 மீட்டர் வரை காய்கறிகளும் 1 க மீட்டர் வரையுள்ள குத்துச் செடிகளும், 25 மீ உயரம் அல்லது அதற்கு மேல் வளரும் மரங்களும், 20 மீட்டரை விட குறைவாக வளரும் பழ மரங்களும் வெவ்வேறு அடுக்குகளாக பயிரிடப்படுகின்றன.

பல்லாண்டுத் தாவர இனங்களான மா, பலா, தென்னை, கொய்யா, எலுமிச்சை, வேம்பு மற்றும் பல மரங்களும் ஈராண்டுத் தாவரங்களான வெண்டைக்காய், உருளைக்கிழங்கு, வெங்காயம், வாழை, பட்டாணி, முள்ளங்கி மற்றும் பலவகையான இனங்களும் வீட்டுத்தோட்டங்களில் பயிரிடப்படுகின்றன.

அதி வேகமாக வளரும் மரங்களுடன், தீவனமாகப் பயன்படக்கூடிய புதர்ச்செடிகள் மற்றும் பசுந்தாள் தரும் மரங்கள் வளர்க்கப்படுகின்றன. இவை மண் மூடாக்கு மண் வளப் பாதுகாப்பு பசுந்தாள் உரம் ஆகியற்றுக்காகப் பயன்படுகின்றன. இத்தகைய தாவர இனங்கள் முறையே கல்யாண முருங்கை, அபாபுல், வாகை ஆகியவை பொதுவாக விளைவிக்கப்படுகின்றன.

மரம் மற்றும் தேனி வளர்ப்பு, நீர் வனங்கள் அமைத்தல்,கலப்பு மரத்தோப்புகள் அமைத்தல் ஆகியன பிற திட்டங்கள் ஆகும்.

பண்ணையில் பல்வேறு வகையான மலர்கள் பூக்கும் மரங்களை தேனீக்கள் தேன் சேகரிப்பதற்கு ஏதுவாக விளைப்பதும், தேன் கூடுகளை அமைத்து தேனி வளர்ப்பு மேற்கொள்வதும் மற்றுமொரு நிலப்பயன்பாட்டுத் திட்டமாகும்.

இம்முறையில் மீன்கள் உணவாக உட்கொள்ளும் வகையில் மீன் குட்டைகளைச் சுற்றிலும் பல்வேறு மரங்கள் மற்றும் புதர்கள் வளர்க்கப்படுகின்றன. மரம் மற்றும் புதர்களிலிருந்து உதிரும் இலைகளை மீன்கள் உணவாக உட்கொள்ளுகின்றன.

இம்முயைில் பல்வகைப்பயன்பாட்டிற்குரிய மரங்கள் கலப்பாகவோ இனவாரியாக தனித்தோ நட்டு வளர்க்கப்படுகின்றன. இவை விறகு, தீவனம், மண் வளப் பாதுகாப்பு மற்றும் மண்வள மீட்பு போன்றவை இவற்றுள் அடங்கும்.

அனைத்து வேளாண் வகைத் திட்டங்களும் செயல்பாட்டின் ஊடாக இரண்டு வகையாகப் பிரிக்கப்படுகிறது. அவை
என்பன.

வேளாண்காடுகளில் உற்பத்தி செய்யப்படும் 1.உணவு ,2.கால்நடைத்தீவனம்,3.எரிபொருள் விறகு 4.ஆடைகள் 5.கட்டுமானப் பொருட்கள் 6.மரகட்டைகள் அல்லாத வனப்பொருட்கள் ஆகிய பொருள்களின் அடிப்படையில் இவை வகைப்படுத்தப்படுகின்றன.

பாதுகாப்புச் செயல்பாடுகளின் அடிப்படையிலான வகைப்பாடுகள் இவ்வகையில் அமையும்.


சமூக பொருளாதாரக் கொள்கைளை அடிப்படையாகக் கொண்டு உற்பத்தி அமைவு,தொழில்நுட்ப ஈடுபாடு மற்றும் மேலாண்மை ஆகியவற்றைக் கொண்டு வேளாண் காடுகளை பின்வருமாறு மூன்று வகையில் பிரிக்கலாம்.

இத்திட்டத்தின் உற்பத்திப்பொருட்கள் மட்டுமே எப்போதும் அளவீடாகிறது. எடுத்துக்காட்டாக
தென்னை, ரப்பர் மற்றும் எண்ணெய்ப் பனை முதலானவை தோப்பாக பல ஆண்டுகளுக்கு பராமரிக்கப்படுகிறது. மற்றும் நிழல் தாங்கி வளரும் காப்பி, தேயிலை மற்றும் கோ கோ போன்றவை மரங்களின் நிழல்களில் பராமரிக்கப்படுகிறது

இத்திட்டத்தின் கீழ் வேளாண் காடுகள் வளர்ப்பில் நோக்கம் தன்னிறைவை மிஞ்சுகிற வேளையில் உற்பத்திப் பொருட்களை விற்பனை செய்கின்ற நோக்கமுடையது.

இத்தகைய வேளாண் காடுகள் திட்டப் பண்ணை உரிமையாளரின் திருப்திக்காகவும் அவருடைய குடும்பத் தேவைகள் மட்டுமே நிறைவு செய்து கொள்கின்ற கருத்துடையது.

மண் வளம், காலநிலை, நில அமைப்பு போன்ற இயற்கைச் சூழலுக்கேற்ற வேளாண்பயன்பாட்டை இவ்வகைக் குறிக்கிறது.




வேளாண்காடுகள் வளர்ப்பானது பெருமளவு நண்மையைத் தருவதாகும்.வேளாண்மை மற்றும் காடுகளைப் பாதுகாத்தல், உற்பத்தியை அதிகரித்தல், வணிகம் மற்றும் பொருளாதாரப் பயன்பாடு,சுற்றுச்சூழல் காப்பு, சமூகப்பயன்பாடு முதலிய பலவகைகளில் நன்மை தருகிறது.




</doc>
<doc id="143135" url="https://ta.wikipedia.org/wiki?curid=143135" title="கூல வகைகள்">
கூல வகைகள்

பண்டைய இலக்கியங்களில் கீழ்காணும் 18 வகையான கூலங்கள் கூறப்பட்டுள்ளன. 


</doc>
<doc id="143139" url="https://ta.wikipedia.org/wiki?curid=143139" title="உத்தரப் பிரதேச சட்டமன்றத் தேர்தல் முடிவுகள், 2012">
உத்தரப் பிரதேச சட்டமன்றத் தேர்தல் முடிவுகள், 2012

நாட்டின் மிகப்பெரிய மாநிலமான உத்தரப் பிரதேசத்தில் மொத்தம் உள்ள 403 சட்டமன்றத் தொகுதிகளுக்கு தேர்தல் நடந்து அதன் முடிவுகள் மார்ச் 6 ம் தேதி 2012ம் வருடம் அறிவிக்கப்பட்டது அதன் விபரம் வருமாறு:

உத்திரப் பிரதேசத்தின் 403 தொகுதிகளில் பெரும்பான்மைக்கு 202 தொகுதிகள் தேவை சமாஜ்வாதி கட்சி 224 தொகுதிகளில் வென்று தனி பெரும்பான்மையுடன் ஆட்சி அமைக்கிறது. இத்தேர்தலில் 69 முஸ்லிம்கள் சட்டமன்ற உறுப்பினர்களாக வெற்றிபெற்றுள்ளனர். அதில் மூவர் பெண்கள்.

உத்தரப் பிரதேச சட்டமன்றத் தேர்தல், 2012


</doc>
<doc id="143140" url="https://ta.wikipedia.org/wiki?curid=143140" title="உத்தராகண்டம் சட்டமன்றத் தேர்தல், 2012">
உத்தராகண்டம் சட்டமன்றத் தேர்தல், 2012

உத்தராகண்டா மாநிலத்தில் மொத்தம் உள்ள 70 சட்டமன்ற தொகுதிகளுக்கு தேர்தல் நடந்து அதன் முடிவுகள் மார்ச்சு 6 ஆம் தேதி 2012 ஆம் ஆண்டு அறிவிக்கப்பட்டது.

உத்திராகண்டத்தின் 70 தொகுதிகளில் பெரும்பான்மைக்கு 36 தொகுதிகள் தேவை, காங்கிரசு 32 தொகுதிகளிலும் பாஜக 31 தொகுதிகளிலும் வென்றதால் ஆட்சி அமைப்பதில் இழுபறி ஏற்பட்டது.

State Assembly elections in India, 2007


</doc>
<doc id="143141" url="https://ta.wikipedia.org/wiki?curid=143141" title="ஆசம்கர் மாவட்டம்">
ஆசம்கர் மாவட்டம்

ஆசம்கர் மாவட்டம் (, ) இந்தியாவின் உத்தரப்பிரதேச மாநிலத்தில் உள்ள மாவட்டங்களில் ஒன்று. இதன் தலைநகரான ஆசம்கர் நகரின் பெயரால் இம்மாவட்டம் ஆசம்கர் மாவட்டம் எனப் பெயர்பெற்றது.
2006ல் பஞ்சாயத்து ராஜ் அமைச்சகம் ஆசம்கர் மாவட்டத்தை இந்தியாவின் 640 மாவட்டங்களில் மிகவும் பின்தங்கியுள்ள 250 மாவட்டங்களில் ஒன்றாக அறிவித்தது. இம்மாவட்டம் பின்தங்கியுள்ள பகுதிகளுக்கான நிதி வழங்கும் திட்டம் (BRGF) மூலம் உத்தரப்பிரதேசத்தில் பயன்பெறும் 34 மாவட்டங்களில் ஒன்றாகும்.
பீகாரி மொழிக்குடும்பத்தில் 40 000 000 பேர்கள் பேசக்கூடிய போஜ்புரி மொழியானது ஆசம்கர் மாவட்டத்தில் உள்ள மக்களால் அதிகமாக பேசப்படுகிறது.
2011 ஆம் ஆண்டு மக்கட்தொகை கணக்கெடுப்பின் படி ஆசம்கர் மாவட்டத்தின் மொத்த மக்கட்தொகை 4,616,509. இது தோராயமாக பொசுனியா எர்செகோவினா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 30வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் ஆசம்கர் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 17.17%.ஆசம்கர் மாவட்டத்தின் பாலின விகிதப்படி 1000 ஆண்களுக்கு 1017 பெண்கள் உள்ளனர். மேலும் ஆசம்கர் மாவட்ட மக்களின் கல்வியறிவு விகிதம் 72.69%.


</doc>
<doc id="143144" url="https://ta.wikipedia.org/wiki?curid=143144" title="பஞ்சாப் சட்டசபைத் தேர்தல் முடிவுகள், 2012">
பஞ்சாப் சட்டசபைத் தேர்தல் முடிவுகள், 2012

பஞ்சாப் மாநிலத்தில் மொத்தம் உள்ள 117 சட்டமன்ற தொகுதிகளுக்கு தேர்தல் நடந்து அதன் முடிவுகள் மார்ச்சி 6 ம் தேதி 2012ம் வருடம் அறிவிக்கப்பட்டது அதன் விபரம் வருமாறு

பஞ்சாபின் 117 தொகுதிகளில் பெரும்பான்மைக்கு 59 தொகுதிகள் தேவை , அகாலி தளம் 56 தொகுதிகளிலும் அதன் கூட்டணி கட்சியான பாஜக 12 தொகுதிகளிலும் வென்றுள்ளன. காங்கிரசு 46 தொகுதிகளில் வென்றுள்ளது.



</doc>
<doc id="143145" url="https://ta.wikipedia.org/wiki?curid=143145" title="மணிப்பூர் சட்டசபைத் தேர்தல் முடிவுகள், 2012">
மணிப்பூர் சட்டசபைத் தேர்தல் முடிவுகள், 2012

மணிப்பூர் மாநிலத்தில் மொத்தம் உள்ள 60 சட்டமன்ற தொகுதிகளுக்கு தேர்தல் நடந்து அதன் முடிவுகள் 6 மார்ச் 2012 அன்று அறிவிக்கப்பட்டது. 

மணிப்பூர் 60 தொகுதிகளில் பெரும்பான்மைக்கு 31 தொகுதிகள் தேவை, காங்கிரசு 42 தொகுதிகளில் வென்றது.



</doc>
<doc id="143146" url="https://ta.wikipedia.org/wiki?curid=143146" title="கோவா சட்டசபைத் தேர்தல் முடிவுகள், 2012">
கோவா சட்டசபைத் தேர்தல் முடிவுகள், 2012

கோவா மாநிலத்தில் மொத்தம் உள்ள 40 சட்டமன்ற தொகுதிகளுக்கு தேர்தல் நடந்து அதன் முடிவுகள் மார்ச்சி 6 ம் தேதி 2012ம் வருடம் அறிவிக்கப்பட்டது அதன் விபரம் வருமாறு

கோவாவின் 40 தொகுதிகளில் பெரும்பான்மைக்கு 21 தொகுதிகள் தேவை, பாஜக 21 தொகுதிகளில் வென்றது. அதன் கூட்டணி கட்சிகள் 3 தொகுதிகளில் வென்றன.

State Assembly elections in India, 2007



</doc>
<doc id="143151" url="https://ta.wikipedia.org/wiki?curid=143151" title="நிலத்தாமரை">
நிலத்தாமரை

நிலத்தாமரை என்பது மருந்து செய்ய உதவும் செடியினங்களில் ஒன்று. 
இதில் முள் இருப்பதால் இதனைச் சங்கநூல் குறிஞ்சிப்பாட்டு 'முட்டாட்டாமரை' (முள் தாள் தாமரை) எனக் குறிப்பிடுகிறது.

நீரில் பூக்கும் தாமரை வேறு.


</doc>
<doc id="143168" url="https://ta.wikipedia.org/wiki?curid=143168" title="லாம்டா">
லாம்டா

லாம்டா (uppercase Λ, lowercase λ; கிரேக்கம்|Λάμβδα அல்லது Λάμδα) என்பது கிரேக்க மொழியின் பதினோராவது எழுத்து ஆகும். கிரேக்க எண்ணியலில் இதன் மதிப்பு முப்பது ஆகும். லாம்டா பினீசிய எழுத்தான லாமேட் என்கிற எழுத்து வடிவத்துடன் தொடர்புடையதாக கருதபடுகிறது. லத்தீன் எழுத்துக்கள் மற்றும் சிரில்லிக் எழுத்துக்கள் போன்ற மற்றைய வரிவடிவங்களில் இந்த லாம்டா பின்வருமாறு குறிப்பிடப்படுகிறது. லத்தீன் எழுத்துக்கள் - L, சிரில்லிக் எழுத்துக்கள் (Л, л). பண்டைய மொழியியல் இலக்கணத்தில் இது வித்தியாசமான ஒலியுடன் கூடியதாக இருக்கிறது. இதே எழுத்து கிரேக்க பழைய நடையில λάβδα என்று ஒலிக்கபடுகிறது. இதுவே நவீன கிரேக்கத்தில் Λάμδα, என்று ஒலிக்கிறது.

பழைய கிரேக்க எழுத்து முறையில் இதன் வடிவமும் திசையமைவும் வேறுபடுகிறது. பெரும்பாலும் இரண்டு பெரிய கோடுகள் முக்கோண வடிவில் இணைந்தோ அல்லது ஒரு பெரிய கோடு மற்றொரு சிறிய கோட்டின் மீது சிந்து இருப்பது போன்றோ குறிக்கபடுகிறது.



</doc>
<doc id="143169" url="https://ta.wikipedia.org/wiki?curid=143169" title="புரோடி சண்டை">
புரோடி சண்டை

புரோடி சண்டை ("Battle of Brody") என்பது இரண்டாம் உலகப் போரின் கிழக்குப் போர்முனையில் சோவியத் படைகளுக்கும் நாசி ஜெர்மனியின் படைகளுக்கும் இடையே நடைபெற்ற ஒரு கவச படைமோதல். இது சோவியத் ஒன்றியத்தின் மீது ஜெர்மானியப் படையெடுப்பான பர்பரோசா நடவடிக்கையின் தொடக்ககட்ட சண்டைகளில் ஒன்றாகும்.

இது டப்னா சண்டை, ரோவ்னி சண்டை, ரோவ்னி-டப்னா சண்டை போன்ற பெயர்களாலும் அழைக்கப்படுகிறது. சோவியத் ஒன்றியத்தின் மீது படையெடுத்த மூன்று ஜெர்மானிய ஆர்மி குரூப்புகளில் ஒன்றான தெற்கு ஆர்மி குரூப் உக்ரெய்னைத் தாக்கியது. அதன் ஒரு பகுதியான முதலாவது பான்சர் (கவச) பிரிவின் 48வது விசையூர்தி கோரும் சோவியத் 5வது மற்றும் 6வது ஆர்மிகளும் ஜூன் 22-30, 1941 காலகட்டத்தில் மோதின. இம்மோதல் உக்ரெய்னில் டப்னோ, லட்ஸ்க், புரோடி ஆகிய மூன்று நகரங்களுக்கு இடையேயிருந்த முக்கோணப் பகுதியில் நடைபெற்றது. சோவியத் டாங்குப் படைப்பிரிவுகள் ஜெர்மானிய டாங்குப் படைப்பிரிவுகளுக்குப் பெரும் சேதத்தை ஏற்படுத்தின. ஆனால் அவற்றின் முன்னேற்றத்தைத் தடுக்க முடியவில்லை. பர்பரோசா நடவடிக்கையின் முதல் கட்ட மோதல்களில் மிகவும் கடுமையானவற்றுள் இது ஒன்றாகும். அது வரை உலகில் நிகழ்திருந்த மாபெரும் டாங்கு மோதலாகவும் இது அமைந்தது.



</doc>
<doc id="143172" url="https://ta.wikipedia.org/wiki?curid=143172" title="கனடாவில் தமிழ் நூல்கள் கொண்ட நூலகங்கள்">
கனடாவில் தமிழ் நூல்கள் கொண்ட நூலகங்கள்

கனடாவில் தமிழ் நூல்கள் கொண்ட பொது நூலகங்கள் பல உண்டு. முழுமையாக தமிழ் நூல்களுக்கான நூலகம் அறிவகம் நூலகம் மட்டுமே ஆகும். தேடகம் நூலகம் 90 களில் இயங்கி இப்போது இயங்குவதில்லை. இவை தவிர தனிப்பட்ட ஆர்வலர்களிடம் தமிழ் நூல் சேகரிப்புகள் உண்டு. 


ரொறன்ரோ, மிசசாகா, பிறம்ப்டன், மொன்றியால் உட்பட்ட பல தமிழ் மக்கள் செறிவாக வாழும் நகர பொது நூலகங்களில் நூல்கள், இதழ்கள், ஒலிக் கோப்புக்கள், திரைப்படங்கள் ஆகியவை தமிழில் உள்ளன. 2009 இல் மிசசாகாவில் 4% இளையோர் ஆங்கிலத்துக்கு அடுத்ததாக தமிழில் நூல்களை வாசிப்பதாக ஒரு கருத்துக் கணிப்புக் கூறுகிறது. 






</doc>
<doc id="143173" url="https://ta.wikipedia.org/wiki?curid=143173" title="சாலிசா பஞ்சம்">
சாலிசா பஞ்சம்

சாலிசா பஞ்சம் ("Chalisa famine") 1783-84 காலகட்டத்தில் இந்தியத் துணைக்கண்டத்தைத் தாக்கிய ஒரு பெரும் பஞ்சம். அக்காலகட்டத்தில் நிகழ்ந்த எல் நீனோ பருவநிலை மாற்றத்தால் இப்பஞ்சம் ஏற்பட்டது. சாலீசா என்பதற்கு ”நாற்பதாவது ஆண்டின்” என்று பொருள். இந்தியில் “சாலீஸ்” என்றால் நாற்பது. இந்து சம்வத் நாட்காட்டியின் படி 1840 ஆம் ஆண்டு (1783) இப்பஞ்சம் நிகழ்ந்ததால் இப்பெயர் ஏற்பட்டது.

வட இந்தியாவின் பல பகுதிகள் இப்பஞ்சத்தால் கடுமையாக பாதிக்கப்பட்டன. குறிப்பாக தில்லி, தற்கால உத்தரப் பிரதேசம், கிழக்கு பஞ்சாப், ராஜபுதானா, காஷ்மீர் போன்ற பகுதிகள் பாதிக்கபப்ட்டன. இவை அனைத்தும் இந்திய மன்னர்களின் ஆட்சியின் கீழிருந்தன. இதற்கு முந்தைய ஆண்டு (1782-83) தென்னிந்தியாவின் பல பகுதிகளைப் பஞ்சம் தாக்கியிருந்தது. பிரித்தானிய கிழக்கிந்திய நிறுவனத்தின் கட்டுப்பாட்டிலிருந்து சென்னை போன்ற பகுதிகளையும் ஐதர் அலியின் கட்டுப்பாட்டிலிருந்த மைசூர் அரசின் பல பகுதிகளையும் இப்பஞ்சம் தாக்கியது. இவ்விரு பஞ்சங்களால் ஒரு கோடியே பத்து லட்சம் மக்கள் மாண்டனர்.




</doc>
