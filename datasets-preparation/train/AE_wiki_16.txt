<doc id="389944" url="https://ta.wikipedia.org/wiki?curid=389944" title="தெகுசா செயல்முறை">
தெகுசா செயல்முறை

தெகுசா செயல்முறை "(Degussa process)" என்பது பிளாட்டினம் வினையூக்கி முன்னிலையில் மீத்தேன் மற்றும் அமோனியாவைப் பயன்படுத்தி ஐதரசன் சயனைடு தயாரிக்கும் ஒரு செயல்முறையாகும். இவ்வேதிச் செயல்முறையை தெகுசா என்ற செருமன் நிறுவனம் உருவாக்கியது. அக்ரைலோநைட்ரைல், மெத்தில்மெத்தக்ரைலேட்டு, அடிப்போநைட்ரைல் போன்ற இடைநிலை வேதிப்பொருட்களைத் தயாரிக்கும் வேதித் தொழிற்சாலைகளில் ஐதரசன் சயனைடு பயன்படுகிறது. 

பிளாசௌர் (ஐதரசன் சயனைடு) சேர்மத்தை மெத்தான் (மீத்தேன்) மற்றும் அமோனியாக் (அமோனியா) சேர்மங்களிலிருந்து தயாரித்தல் என்ற வாக்கியத்தின் செருமன் மொழி சுருக்கமாக பி.மெ.அ. செயல்முறை என்ற பெயராலும் இவ்வினை அழைக்கப்படுகிறது.

மீத்தேன் மற்றும் நீரின் நீராவிய மறுவாக்கம் வினையை ஒத்த சமன்பாட்டையே இச்செயல்முறையின் சமன்பாடும் பெற்றுள்ளது. 

இச்செயல்முறையில் நிகழ்வது ஒரு வெப்பங்கொள் வினையாகும். பிளாட்டினம் சூழ்ந்துள்ள குழாயில் வினைபடு பொருள்கள் சுமார் 1400 பாகை செல்சியசு வெப்பநிலையில் வினைபுரிகின்றன. வினைகலவையில் கிட்டத்தட்ட 23% கன அளவு ஐதரசன் சயனைடும் 72% ஐதரசன் வாயுவும் சிறிய அளவில் அமோனியா, நைட்ரசன் மற்றும் வினையில் ஈடுபடாத மீத்தேன் ஆகியன கலந்துள்ளன . 

வாயு கலவையை ஒரு துப்புரவாக்கியில் செலுத்தி அமோனியா கரைசலுடன் சேர்த்து சூடுபடுத்துவதால் H2, CH4, மற்றும் N2 ஆகியவற்றிலிருந்து அமில ஐதரசன்சயனைடு பிரிக்கப்படுகிறது. இரண்டாவது படிநிலையில் கரைசலை அமிலமாக்கி தொடர்ந்து இறுதிவாலைவடித்தல் மூலமாக HCN விடுவிக்கப்படுகிறது. அதிக வெப்பங்கொள் வினையாக இருப்பதால், ஆண்ட்ரூசோ செயல்முறையுடன் ஒப்பிடுகையில் இச்செயல்முறைக்கு குறைந்த முக்கியத்துவமே கொடுக்கப்படுகிறது.



</doc>
<doc id="389945" url="https://ta.wikipedia.org/wiki?curid=389945" title="ஐபிஎல் 2018">
ஐபிஎல் 2018

இந்தியன் பிரீமியர் லீக் என்பது இந்திய துடுப்பாட்ட கட்டுப்பாட்டு வாரியம் ஆல் ஆண்டு தோறும் நடத்தப்படும் மிகப்பெரிய போட்டித் தொடர் ஆகும். 2018 இந்தியன் பிரீமியர் லீக் (சுருக்கமாக ஐபிஎல் 11 அல்லது 2018 ஐபிஎல்), என்பது இந்தியாவில் ஆண்டுதோறும் நடைபெறும் இருபது20 துடுப்பாட்டப் போட்டித் தொடரான இந்தியன் பிரீமியர் லீக்கின், பதினோராவது பருவ நிகழ்வாகும். இதனை இந்தியத் துடுப்பாட்டக் கட்டுப்பாடு வாரியம் (பிசிசிஐ) நடத்தி வருகிறது. 2007இல் தொடங்கிய இந்தியன் பிரீமியர் லீக்கில் பத்து பருவங்கள் ஏற்கனவே முடிந்துள்ளன. பதினோராவது பருவமான இப்பருவத்தில் எட்டு அணிகள் பங்கேற்கின்றன, மொத்தமாக 60 போட்டிகள் நடக்கவுள்ளன. இந்தப்பருவத்தில் சென்னை சூப்பர் கிங்ஸ், ராஜஸ்தான் ராயல்ஸ் ஆகிய அணிகளுக்குப் பதிலாக புதிதாக சேர்க்கப்பட்ட ராஜ்கோட் நகரத்தை மையமாக கொண்ட குஜராத் லயன்சு அணியும், புனே நகரத்தை மையமாக கொண்ட ரைசிங் புனே சூப்பர்ஜியான்ட்சு அணியும் நீக்கப்பட்டது.

</doc>
<doc id="389946" url="https://ta.wikipedia.org/wiki?curid=389946" title="லேரி">
லேரி

லேரி என்பது சரத்ரீபார்மசு வரிசையின் கீழ் வகைப்படுத்தப்பட்டுள்ள ஒரு துணை வரிசை ஆகும். இதில் கடல் புறாக்கள், ஆலாக்கள், ஸ்கூவாக்கள் மற்றும் ஸ்கிம்மர்கள் வகைப்படுத்தப்பட்டுள்ளன. லேரி, வடர்கள் மற்றும் ஸ்நைப்புகள் சேர்ந்து சரத்ரீபார்மசு வரிசையை உருவாக்குகின்றன. சமீபத்திய ஆய்வின்படி ஆக்குகளும் லேரியின் கீழ் வகைப்படுத்தப்பட்டுள்ளன. சிலநேரங்களில் கருங்காடைகளும் இதில் வகைப்படுத்தப்படுகின்றன. ஆனால் மூலக்கூறு தரவு மற்றும் தொல்லுயிர் எச்சம் இவற்றை உள்ளான்கள் மற்றும் நீர்ப்பறவைகள் போல் வேறு வகை என்று குறிப்பிடுகின்றது.


</doc>
<doc id="389948" url="https://ta.wikipedia.org/wiki?curid=389948" title="பெலிகனிபார்மசு">
பெலிகனிபார்மசு

பெலிகனிபார்மசு என்பது நடுத்தர-பெரிய அளவுள்ள நீர்ப்பறவைகளின் வரிசை ஆகும். இவை உலகம் முழுவதும் காணப்படுகின்றன. இது பாரம்பரியமாக-ஆனால் தவறாக-நான்கு விரல்களுக்கிடையில் சாவ்வுடைய அனைத்துப் பறவைகளையும் கொண்டிருந்தது. இவற்றின் கழுத்து விரிவடையக் கூடியது ஆகும். இவற்றின் நாசிகள் இயங்காத துளைகளாகப் பரிணாமம் பெற்று விட்டன. ஆதலால் இவை வாய் மூலம் சுவாசிக்கின்றன. இவை மீன்கள், கண்வாய் மீன்கள் அல்லது மற்ற நீர் உயிரினங்களை உண்டு வாழ்கின்றன. இவை கூட்டமாக வாழ்பவை, ஒருதுணை மணம் புரிபவை. குஞ்சுகள் உதவி தேவைப்படுபவையாக, உரோமமின்றிப் பிறக்கின்றன. இவற்றின் அடிவயிறு சிறகற்றுக் காணப்படுவதில்லை.




</doc>
<doc id="389951" url="https://ta.wikipedia.org/wiki?curid=389951" title="காலணி-அலகு நாரை">
காலணி-அலகு நாரை

காலணி அலகு நாரை (ஆங்கிலப் பெயர்: shoebill, உயிரியல் பெயர்: Balaeniceps rex) என்பது மிகப் பெரிய நாரையைப் போன்ற ஒரு பறவை ஆகும். இது பெரிய காலணி போன்ற அலகைக் கொண்டுள்ளது. இது வடிவத்தில் நாரையைப் போன்று உள்ளது. இதற்கு முன்னர் இது வடிவத்தின் அடிப்படையில் சிகோனீபார்மசு வரிசையின் கீழ் வகைப்படுத்தப்பட்டிருந்தது. ஆனால், மரபியல் ஆதாரங்களின்படி இது பெலிகனிபார்மசின் கீழ் வருகின்றது. வளர்ந்த நாரைகள் சாம்பல் நிறத்திலும், இளம் நாரைகள் பழுப்பு நிறத்திலும் இருக்கும். இது வெப்ப மண்டலக் கிழக்கு ஆப்பிரிக்கவின் பெரிய சதுப்பு நிலங்களில் சூடான் முதல் ஜாம்பியா வரை காணப்படுகின்றன.



</doc>
<doc id="389969" url="https://ta.wikipedia.org/wiki?curid=389969" title="பயணிப் புறா">
பயணிப் புறா

பயணிப் புறா (ஆங்கிலப் பெயர்: Passenger pigeon, உயிரியல் பெயர்: Ectopistes migratorius) என்பது ஒரு அற்றுவிட்ட புறா இனம் ஆகும். இது வட அமெரிக்காவில் வாழ்ந்த ஒரு அகணிய உயிரி ஆகும். இதன் ஆங்கிலப் பெயர் பிரெஞ்சு வார்த்தையான பேசஜரில் இருந்து தோன்றியது. இதற்குக் "கடந்து செல்லும்" என்று பொருள். இதன் உயிரியல் பெயர் இதன் இடம்பெயரும் பண்பையும் குறிக்கிறது. இதன் வடிவம் ஆமைப் புறாவை ஒத்திருக்கும். ஆமைப்புறா இதன் நெருங்கிய உறவினர் என்று கருதப்பட்டது. சில சமயங்களில் இரண்டும் குழப்பிக்கொள்ளப்படும். ஆனால் மரபியல் ஆய்வானது படஜியோனஸ் என்கிற பேரினமே பயணிப்புறாவுடன் நெருங்கிய தொடர்புடையது, ஆமைப்புறாவின் பேரினமான ஜெனைடா அல்ல என்கிறது.

பயணிப்புறாவானது அளவு மற்றும் நிறத்தில் பால் ஈருருமை கொண்டது. ஆண் 390-410 மி.மீ. நீளம் இருக்கும். மேல்பகுதிகள் சாம்பல் நிறத்தில் இருக்கும். கீழ் பகுதிகள் வெளிர் நிறத்தில் இருக்கும். கழுத்துப்பகுதி இறகுகள் பட்டுப்போன்று ஒளிரும். இறக்கைகளில் கருப்புப் புள்ளிகள் இருக்கும். பெண் 380-400 மி.மீ. நீளம் இருக்கும். பொதுவாக ஆணைவிட மங்கிய மற்றும் பழுப்பு நிறத்தில் இருக்கும். குஞ்சானது பெண் புறாவைப்போலவே இருக்கும், ஆனால் இறகுகளில் பட்டுப்போன்ற ஒளிரும் தன்மை இருக்காது. இது பொதுவாகக் கிழக்கு வட அமெரிக்காவின் இலையுதிர் காடுகளில் வாழ்ந்தது. பிற பகுதிகளிலும் இவை பதிசெய்யப்பட்டுள்ளன. எனினும் அமெரிக்கப் பேரேரிகளைச் சுற்றியே இவை வளர்ந்தன. இவை இடம்பெயரும்போது பெரிய கூட்டமாக இடம்பெயரும், தொடர்ந்து உணவு மற்றும் இருப்பிடத்தைத் தேடும். ஒருகாலத்தில் வட அமெரிக்கவில் அதிகம் காணப்பட்ட பறவையாக இது இருந்தது. இதன் உச்ச நிலையில் இதன் எண்ணிக்கை 300-500 கோடியாக இருந்தது. இது எப்போதுமே தொடர்ந்து அதிகப்படியாக இல்லை. இதன் எண்ணிக்கைக் காலப்போக்கில் குறைந்தது. இது மணிக்கு 100 கி.மீ. வேகத்தில் பறக்கக் கூடியது. இது கொட்டைகள், பழங்கள் மற்றும் முதுகெலும்பிலிகளை உணவாக உட்கொண்டது. இது கூட்டமாகத் தங்கும், குஞ்சுகளைப் பெற்றோர் மட்டுமின்றி மற்ற புறாக்களும் பேணும். இதன் அதிகப்படியான சமூக விலங்குத் தன்மை உணவு தேடுவதுடனும், கொன்றுண்ணிகளிடமிருந்து தப்பிப்பதுடனும் தொடர்புபடுத்தப்படுகிறது.

பயணிப் புறாக்கள் தொல்குடி அமெரிக்கர்களால் வேட்டையாடப்பட்டன. ஆனால் ஐரோப்பியர்களின் வருகைக்குப்பிறகே வேட்டை தீவிரமாக நடைபெற்றது, முக்கியமாக 19ம் நூற்றாண்டில். இதன் இறைச்சி, விலை குறைந்ததாக இருந்ததால் வணிகமயமாக்கப்பட்டது. இதனால் பல ஆண்டுகளுக்கு இவை பெரும் அளவில் வேட்டையாடப்பட்டன. இவற்றின் எண்ணிக்கைக் குறைவு மற்றும் அழிவிற்கு வேறு பல காரணங்களும் உண்டு. காடுகள் அழிப்பு இதன் வாழ்விடத்தை அழித்தது. 1800-1870ல் இவை மெதுவாக அழியத் தொடங்கின, 1870-1890ல் வேகமாக அழியத் தொடங்கின. கடைசிக் காட்டுப் பறவையானது 1901ல் சுடப்பட்டது. கடைசிக் கூண்டுப் பறவைகள் 20ம் நூற்றாண்டின் ஆரம்பத்தில் மூன்று குழுக்களாகப் பிரிக்கப்பட்டன. இதில் சில பறவைகள் உயிருடன் இருக்கும்போது புகைப்படங்களும் எடுக்கப்பட்டன. மார்த்தா, என்ற புறாவே கடைசிப் பயணிப்புறாவாகக் கருதப்படுகிறது. இது சின்சினாட்டி மிருகக் காட்சிச் சாலையில் செப்டம்பர் 1, 1914ல் இறந்தது. மனித நடவடிக்கைகளால் உயிரினங்கள் அழிவதற்கு இதுவே ஒரு குறிப்பிடத்தகுந்த எடுத்துக்காட்டாகும்.



</doc>
<doc id="389970" url="https://ta.wikipedia.org/wiki?curid=389970" title="தாசுமேனியப் புலி">
தாசுமேனியப் புலி

தைலேசீன் (ஆங்கிலப் பெயர்: thylacine, உயிரியல் பெயர்: Thylacinus cynocephalus) என்பது தற்காலத்தில் அறியப்பட்ட ஊன் உண்ணும் மார்சூப்பிகளிலேயே மிகப்பெரியதாகும். இது தாசுமேனியப் புலி (இதன் அடிமுதுகின் கோடுகளின் காரணமாக) அல்லது தாசுமேனிய ஓநாய் என்றும் அழைக்கப்படுகிறது. இது ஆத்திரேலியக் கண்டம், தாசுமேனியா மற்றும் நியூ கினியா ஆகிய இடங்களில் காணப்பட்டது. 20ம் நூற்றாண்டில் அழிந்துவிட்டது. 


</doc>
<doc id="389979" url="https://ta.wikipedia.org/wiki?curid=389979" title="கூடுதுறை">
கூடுதுறை

கூடுதுறை (Kooduthurai), அல்லது முக்கூடல் (Mukkoodal)இந்தியாவில் தமிழ்நாட்டில் ஈரோட்டிற்கு அருகில் பவானி என்ற இடத்தில்  அமைந்துள்ள புனிதமான இடமாகும்.

இந்த இடமானது காவிரி ஆறு, பவானி ஆறு மற்றும் மாயநிலையிலான அமுதா ஆறு ஆகிய ஆறுகள் சங்கமிக்கும் இடத்தில் அமைந்துள்ளது. கூடுதுறையின் கரையில் பவானி சங்கமேசுவரர் கோயில் அமைந்துள்ளது. இந்த ஆற்றின் பெயரானது தமிழில் 'கூடு' என்ற சொல்லிலிருந்தும் (பொருள்: இணைதல்) 'துறை' என்ற சொல்லிலிருந்தும் (பொருள்: ஆற்றுப்படுகை) உருவாகியுள்ளது.


</doc>
<doc id="389980" url="https://ta.wikipedia.org/wiki?curid=389980" title="கிம் ஆறு">
கிம் ஆறு

கிம்(Kim) மேற்கு இந்தியாவில், குசராத்து மாநிலத்தில் பாயும் ஆறு ஆகும். இந்த ஆறு சாபுதாரா குன்றுகளில் உற்பத்தியாகிறது. இதன் வடிநிலமானது அதிகபட்சமாக 107 கி.மீ (66.5 மைல்கள்) நீளமுடையது. இந்த வடிநிலப் பகுதியானது 1286 சதுர கிலோமீட்டர்கள் பரப்பளவை உடையது. இதன் சிற்றோடை இலாவ் என்ற கிராமத்திற்கருகே ஓடுகின்றது.


</doc>
<doc id="389988" url="https://ta.wikipedia.org/wiki?curid=389988" title="நீலகிரி பூக்கொத்தி">
நீலகிரி பூக்கொத்தி

நீலகிரிப் பூக்கொத்தி (ஆங்கிலப் பெயர்: Nilgiri flowerpecker, உயிரியல் பெயர்: Dicaeum concolor) என்பது பூக்கொத்திகளின் குடும்பத்தில் உள்ள ஒரு சிறிய பறவை ஆகும். இது பெரும்பாலும் தேன் மற்றும் பழங்களைப் புசிக்கிறது. இது ஒரு முக்கியமான மகரந்தக்காவி ஆகும்.

இது 9 செ.மீ. நீளம் மட்டுமே உள்ள ஒரு சிறிய பறவை ஆகும். இவற்றில் பால் ஈருருமை அறிவது கடினம். இவை மேற்குத்தொடர்ச்சி மலைக் காடுகளிலும், நீலகிரி மலைப் பகுதிகளிலும் வசிக்கின்றன. இவற்றின் மேல்புறம் வெளிர் பழுப்பு நிறத்திலும், அடிப்பகுதி வெள்ளை நிறத்திலும் இருக்கும்.


</doc>
<doc id="389997" url="https://ta.wikipedia.org/wiki?curid=389997" title="மான்டிசின்க்லா">
மான்டிசின்க்லா

மான்டிசின்க்லா என்பது லெயியோத்ரிசிடே குடும்பத்தில் உள்ள பறவைகளின் பேரினம் ஆகும். இதில் கீழ்வரும் பறவைகள் உள்ளன:


</doc>
<doc id="390010" url="https://ta.wikipedia.org/wiki?curid=390010" title="பழனிச் சிரிப்பான்">
பழனிச் சிரிப்பான்

பழனிச் சிரிப்பான் (ஆங்கிலப் பெயர்: Palani laughingthrush, உயிரியல் பெயர்: Montecincla fairbanki) என்பது ஒரு வகைச் சிரிப்பான் ஆகும். இது பாலக்காட்டுக் கணவாய்க்குத் தெற்கே உள்ள மேற்குத் தொடர்ச்சி மலைப் பகுதிகளில் காணப்படுகிறது. இதனுடன் தொடர்புடைய மற்றொரு சிரிப்பானான அசம்புச் சிரிப்பான் அச்சன்கோயில் ஆற்றுக்குத் தெற்கே காணப்படுகிறது.

இது கொடைக்கானலில் சாமுவேல் பேகன் பேர்பேங் என்பவரால் பெறப்பட்ட ஒரு மாதிரியை வைத்து வகைப்படுத்தப்பட்டது.



</doc>
<doc id="390013" url="https://ta.wikipedia.org/wiki?curid=390013" title="லியோத்ரிசிடே">
லியோத்ரிசிடே

சிரிப்பான்கள் (ஆங்கிலப் பெயர்: Laughingthrushes) என்பவை பறவைகளின் ஒரு குடும்பம் ஆகும். இவை பழைய உலகப் பேசரின் பறவைகள் ஆகும். இவை பல்வேறு வகை அளவு மற்றும் நிறங்களில் காணப்படுகின்றன. இவை வெப்ப மண்டலப் பகுதிகளில் காணப்படுகின்றன. முக்கியமாக இந்தியத் துணைக்கண்டம் மற்றும் தென்கிழக்காசியாவில் பல்வேறு வகைகளாக உள்ளன. இந்தக் குடும்பம் முழுவதும் பழைய உலக வாயாடிகளின் குடும்பமான டிமலீடேயின் கீழ் வகைப்படுத்தப்பட்டிருந்தன.

இவை பொதுவாகப் பூச்சியுண்ணிகள் ஆகும். எனினும் பெரும்பாலானவை பெர்ரிகளையும், பெரிய இனப்பறவைகள் சிறிய ஓணான்களையும் மற்றும் பிற முதுகெலும்பிகளையும் உண்ணும்.




</doc>
<doc id="390015" url="https://ta.wikipedia.org/wiki?curid=390015" title="மொங்மொ நகராட்சி">
மொங்மொ நகராட்சி

மொங்மொ நகராட்சி மியான்மரின் ஷான் மாநிலம் வா சுயாட்சிப் பிரிவு ஹோபாங் மாவட்டத்தில் உள்ளது. 2011 ஆம் ஆண்டிற்கு முன்னர், இந்நகரம் லாசியோ மாவட்டத்தை சேர்ந்திருந்தது. இதன் முதன்மை தலைநகர் மொங்மொ. 

1995 ஆம் ஆண்டில் இந்நகரத்தின் மக்கள்தொகை 77,378 ஆக இருந்தது இதில் 59,105 பேர் வா இன மக்களாவர். இது மலைப்பாங்கான பகுதியில் இருப்பதால் இங்கு வயல் வெளிகள் என்று எதுவும் கிடையாது ஆகையால் நெற்பயிற்களுக்கு பதிலாக இப்பகுதியில் ரப்பர், தேயிலை, ஆரஞ்சு தோட்டங்கள் உள்ளது. ஹோபாங், மொங்மொ, பாங்வான், நாம்பன், மாத்மன் மற்றும் பாங்சாங்க் நகராட்சி ஆகியவற்றிற்காக ஒதுக்கப்பட்ட தேசிய சட்டமன்ற தொகுதியில் வா ஜனநாயகக் கட்சியின் பாங் நாப் தேர்ந்தெடுக்கப்பட்டார். 



</doc>
<doc id="390019" url="https://ta.wikipedia.org/wiki?curid=390019" title="சூழலியல் ஓரிடத்தான்கள்">
சூழலியல் ஓரிடத்தான்கள்

சூழலியல் ஓரகத்தனிமங்கள் (Environmental isotopes)  என்பவை நிலையான மற்றும் கதிரியக்க ஓரிடத்தான்களின்   தாெகுப்பு ஆகும். இவை புவி வேதியியலின் ஓரிடத்தான் தனிமங்களாகும்.

மிகுந்த பயன்பாடுடைய சூழலியல் ஓரித்தான்கள் பின்வருமாறு:


</doc>
<doc id="390023" url="https://ta.wikipedia.org/wiki?curid=390023" title="அசம்புச் சிரிப்பான்">
அசம்புச் சிரிப்பான்

அசம்புச் சிரிப்பான் அல்லது திருவாங்கூர் சிரிப்பான் (ஆங்கிலப் பெயர்: Ashambu laughingthrush அல்லது Travancore laughingthrush, உயிரியல் பெயர்: Montecincla meridionale) என்பது லியோத்ரிசிடே குடும்பத்தில் உள்ள ஒரு பறவை ஆகும். இது தென் தமிழகத்திலும், தென் கேரளாவிலும் உள்ள மேற்குத் தொடர்ச்சி மலைப் பகுதிகளில் காணப்படுகிறது. இது பழனிச் சிரிப்பானுடன் தொடர்புடையது. இதன் கண்களுக்கு அருகில் வெள்ளை நிறப்புருவம் முடிகிறது. இதை வைத்தே இதனை பழனிச் சிரிப்பானில் இருந்து வேறுபடுத்த முடியும்.


</doc>
<doc id="390024" url="https://ta.wikipedia.org/wiki?curid=390024" title="பானசுரச் சிரிப்பான்">
பானசுரச் சிரிப்பான்

பானசுரச் சிரிப்பான் (ஆங்கிலப் பெயர்: Banasura laughingthrush, உயிரியல் பெயர்: Montecincla jerdoni) என்பது லியோத்ரிசிடே குடும்பத்தில் உள்ள ஒரு பறவை ஆகும். இது தென்மேற்குக் கர்நாடகாவின் மேற்குத் தொடர்ச்சி மலைப் பகுதிகளில் காணப்படுகிறது. இது கருப்புத் தாடைச் சிரிப்பானின் துணையினம் என்று அழைக்கப்பட்டது. ஆனால் தற்போது தனி இனமாக வகைப்படுத்தப்பட்டுள்ளது.


</doc>
<doc id="390028" url="https://ta.wikipedia.org/wiki?curid=390028" title="ஆங்கிலேய-நேபாளப் போர்">
ஆங்கிலேய-நேபாளப் போர்

ஆங்கிலேய-நேபாளப் போர் (1814–16) (Anglo-Nepalese War) (), பிரித்தானிய கிழக்கிந்திய நிறுவனம் தங்கள் ஆட்சிப் பரப்பை விரிவாக்கும் நோக்கில், நேபாள இராச்சியத்திற்கு எதிராக, கிபி 1814 - 1846 ஆண்டுகளில் தொடுத்த போராகும். போரின் முடிவில் இருதரப்பினரும், மார்ச், 1816 இல் சுகௌலி உடன்படிக்கையின் படி, நேபாள இராச்சியத்தினரால் பிற இராச்சியத்தினரிடமிருந்து கைப்பற்றியிருந்த கார்வால், குமாவுன், சிக்கிம், டார்ஜிலிங் மற்றும் மேற்கு தராய் சமவெளிப் பகுதிகள் ஆங்கிலேயர்களுக்கு விட்டுத் தரப்பட்டது. 

மேற்கு தராய் பகுதி, கிழக்கிந்தியக் கம்பெனி ஆட்சியாளர்களுக்கு விட்டுத் தரப்பட்டதால், ஆண்டு ஒன்றுக்கு இரண்டு இலட்சம் ரூபாய், நேபாள இராச்சியத்திற்கு நட்ட ஈடு வழங்க கிழக்கிந்தியக் கம்பெனி ஆட்சியினரால் ஒப்புக் கொள்ளப்பட்டது. 
கிழக்கிந்தியக் கம்பெனிப் படைகள் காத்மாண்டு சமவெளியைக் கைப்பற்றும் நோக்கில் நேபாள இராச்சியத்தின் மீது படையெடுத்தனர். இதற்காக கம்பெனி ஆளுநர் மொய்ரா அதிக விலை கொடுக்க வேண்டியதாயிற்று.

ஷா வம்சத்தை நிறுவிய கோர்க்காலிகளின் மன்னர் பிரிதிவி நாராயணன் ஷா, கிபி 1767ல் நடைபெற்ற கீர்த்திப்பூர் போர் மற்றும் 1768ல் நடைபெற்ற காத்மாண்டு போர்களில், நேவாரிகளான மல்லர்களின் காத்மாண்டு சமவெளியை கைப்பற்றி, தனது தலைநகரை காட்மாண்டுவில் நிறுவினார். பின்னர் நேபாளத்தின் பெரும் பகுதிகளை வென்று நேபாள இராச்சியத்தை நிறுவினார்.
இப்போர்களில் மல்லர்களுக்கு உதவ வந்த 2,500 படைகள் கொண்ட ஆங்கிலேய கம்பெனிப் படைகள், மலைப்பாங்கான பகுதிகளில் போரிடப் பயிற்சி இல்லாததால் தோற்றன.

1791ல் நேபாளத்தின் மேற்கு பகுதியின் குமாவுன், கார்வால் மற்றும் நேபாளத்தின் கிழக்கில் சிக்கிம் போன்ற பெரும் பகுதிகளை கைப்பற்றிய, பிரிதிவி நாராயணன் ஷாவின் பேரன் ராணா பகதூர் ஷா, நேபாள இராச்சியத்தை மேலும் விரிவாக்கினார்.

கம்பெனி ஆட்சியாளர்கள், இந்தியாவில் தங்களது ஆட்சிப் பரப்பை விரிவாக்கிக் கொண்டிருந்த நேரத்தில், நேபாளிகள், மேற்கில் உள்ள குமாவுன் இராச்சியம் மற்றும் கார்வால் இராச்சியங்களை வென்றதுடன், கிழக்கில் உள்ள சிக்கிம் நாட்டையும் வென்று நேபாள இராச்சியத்துடன் இணைத்துக் கொண்டனர். இதனால் நேபாளிகள் மீது ஆங்கிலேயர்கள் எரிச்சல் அடைந்தனர். 

கிபி 1792 மற்றும் 1795ல் கிழக்கிந்திய கம்பெனியினர், திபெத்திற்கான தங்கள் வணிக வழித்தடங்களை, நேபாளம் வழியாக நடத்த, நேபாள மன்னரிடம் அனுமதி கோர தூதுக் குழுக்களை அனுப்பினர். ஆங்கிலேயர்களின் கோரிக்கையை நேபாள மன்னர் ஏற்க மறுத்துவிட்டார். 

கிபி 1800களின் முடிவில், நேபாள ராஜாமாதா ராணி ராஜேந்திர லெட்சுமி ஆட்சிக் காலத்தில், பால்பா மலைப்பகுதி மற்றும் தராய் சமவெளியின் ரூபந்தேஹி பகுதிகள் நேபாள இராச்சியத்துடன் இணைக்கப்பட்டது. 
கிழக்கிந்திய கம்பெனி ஆட்சியின் பாதுகாப்பு பகுதியில் இருந்த ரூபந்தேகி பகுதியை 1804 முதல் 1812 முடிய ஷா வம்ச மன்னர்கள் தங்கள் கட்டுப்பாட்டில் வைத்திருந்தனர். இதுவே 1814 ஆங்கிலேய-நேபாளப் போருக்கான முக்கியக் காரணம் ஆகும்.

தராய் சமவெளிகள் எளிதாக வெற்றி பெற்ற 8,000 படைவீரர்களைக் கொண்ட ஆங்கிலேயர்கள், மக்வான்பூரை கைப்பற்றி, காத்மாண்டுவை கைப்பற்ற முயன்றனர். 

ஆங்கிலேயர்களின் 4500 வீரர்கள் கொண்ட இரண்டாவது படையினர், நேபாளிகள் கைப்பற்றிருந்த குமாவுன் மற்றும் கார்வா இராச்சித்தை நேபாளிகளிடமிருந்து கைப்பற்றினர். 

ஆங்கிலேய-நேபாளப் போரில், நேபாளிகள் கை ஓங்கியிருந்ததாலும், போரில் ஆங்கிலேயர்களால் முன்னேற இயலாதபடியாலும், காலரா எனும் வயிற்றுப் போக்கு நோயால் அவதியுற்ற ஆங்கிலேயப் படைகள் தளர்ச்சி அடைந்ததாலும், ஆங்கிலேயர்கள் போர் நிறுத்த உடன்படிக்கை மேற்கொண்டனர். இதன் படி, ஆங்கிலேயர்கள் நேபாளத்துடன், சுகௌலி எனும் இடத்தில் வைத்து 4 மார்ச் 1816 அன்று ஒரு போர் உடன்படிக்கை செய்து கொண்டனர். 

இவ்வுடன்படிக்கையின் படி, நேபாள இராச்சியம் ஏற்கனவே கைப்பற்றியிருந்த சிக்கிம், டார்ஜிலிங், குமாவுன், கார்வால் மற்றும் மேற்கு தராய் பகுதிகளை ஆங்கிலேயர்களுக்கு விட்டுத்தர ஒப்புக் கொள்ளப்பட்டது. 

மேலும் நேபாள இராச்சியத்தின் கிழக்கு எல்லையாக மேச்சி ஆறும், மேற்கு எல்லையாக மகாகாளி ஆறும் நேபாள இராச்சியத்தின் எல்லையாக உறுதிப்படுத்தப்பட்டது. மேற்கு தராய் பகுதி ஆங்கிலேயருக்கு விட்டுத் தரப்பட்டதால், ஆண்டு ஒன்றுக்கு இரண்டு இலட்சம் ரூபாய், நேபாள இராச்சியத்திற்கு, நட்ட ஈடு வழங்க கம்பெனி ஆட்சியினரால் ஒப்புக் கொள்ளப்பட்டது. மேலும் நேபாள இராச்சியத்தில், ஒரு கிழக்கிந்தியக் கம்பெனியின் தூதுவர் ஒருவரை நியமிக்க ஒப்புக் கொள்ளப்பட்டது.





</doc>
<doc id="390029" url="https://ta.wikipedia.org/wiki?curid=390029" title="மயூர் ஆறு">
மயூர் ஆறு

மயூர் ஆறு (Mayur River) வங்காளதேசத்தில் பாயும் ஆறு ஆகும். இது முன்னதாக கங்கை ஆற்றின் கிளையாறாக இருந்தது. இந்த ஆறு குல்னா பெருநகரப் பகுதியின் வடமேற்கு எல்லைப்புறத்திற்கு அருகில் ஓடுகிறது. இந்தப் பெருநகரப் பகுதியின் வடிகால்களெல்லாம் இந்த ஆற்றில் கலக்கிறது. இந்த ஆறானது வண்டல் படிவுகளால் ஏற்பட்ட தடைகளால் தடுக்கப்படுகிறது.  இந்த ஆற்றின் இயற்கையான அலைப்போக்கானது கதவுகளால் தடுக்கப்படுகிறது.


</doc>
<doc id="390038" url="https://ta.wikipedia.org/wiki?curid=390038" title="தில்லையில் மலர்கள் (பெரிய புராணம்)">
தில்லையில் மலர்கள் (பெரிய புராணம்)

தில்லை என்பது இக்காலச் சிதம்பரம். தில்லை என்பதே ஒருவகை மலர். இது மிகுயாக இருந்த ஊர் ஆதலால் இந்த ஊருக்கு இந்தப் பெயர் வழங்கலாயிற்று. பெரிய புராணம் இந்த ஊரிலும் அங்கிருந்த நந்தவனத்திலும் பூத்திருந்ததாக இரண்டு பாடல்களில் தெரிவிக்கிறது. 

அந்தப் பூக்களை அகர வரிசைப்படுத்திக் காணும்போது இவ்வாறு அமைகிறது. 

ஆரம் <br>
இலவங்கம் <br>
கற்பு <br>
கன்னிகாரம் <br>
குரவம் <br>
கூவிளம் <br>
கொன்றை <br>
சண்பகம் <br>
சரளம் <br>
சாதி <br>
சூத வகுளம் <br>
செருந்தி <br>
நந்திகரம் <br>
நரந்தம் <br>
நாகம் <br>
நாளிகேரம் <br> 
பலாசு <br>
பாடலம் <br>
புன்னை <br>
பூக ஞாழல் <br>
மந்தாரம் <br>
மரு <br>
மாலதி <br>
மேகசாலம் <br>
மௌவல் <br>
வஞ்சி <br>
வழை <br>
வன்னி <br>
வாழை <br>
வீரம் <br>


</doc>
<doc id="390043" url="https://ta.wikipedia.org/wiki?curid=390043" title="என். எல். கானசரஸ்வதி">
என். எல். கானசரஸ்வதி

என். எல். கானசரஸ்வதி ஒரு இந்திய திரைப்படப் பின்னணிப் பாடகியாவார். 1950 களிலும், 1960 களின் முற்பகுதியிலும் இவர் பல திரைப்படங்களில் பின்னணி பாடியுள்ளார். அநேகமாக தமிழ்த் திரைப்படங்களில் பாடியுள்ள இவர் ஏனைய தென்னிந்திய மொழிப் படங்கள் சிலவற்றிலும் பாடியுள்ளார். இவர் பாடிய பாடல்கள் பெரும்பாலும் கருநாடக இசையை அடிப்படையாகக் கொண்டவை. அவை திரைப்படங்களில் நடனக் காட்சிகளுக்குப் பயன்படுத்தப்பட்டன.

பின்வரும் பாடல் விபரங்கள் "திரைக்களஞ்சியம் தொகுதி 1" "திரைக்களஞ்சியம் தொகுதி 2" ஆகிய நூல்களிலிருந்து திரட்டப்பட்டன.

தெலுங்கு


</doc>
<doc id="390049" url="https://ta.wikipedia.org/wiki?curid=390049" title="எம். பி. சிவம்">
எம். பி. சிவம்

எம். பி. சிவம் ஒரு இந்திய நாடக, திரைப்படக் கலைஞர் ஆவார். நாடக ஆசிரியராகவும், பாடலாசிரியராகவும், இசை ஆசிரியராகவும் தமிழ் நாடக, திரை உலகில் பணியாற்றியவர்.

இவரது முழுப்பெயர் மதிலகத்துவீடு பரமசிவம். கேரள மாநிலம் பாலக்காடு அருகில் "கிழக்கு யாக்கரை" என்பது இவரின் சொந்த ஊராகும்.

தாய்மொழி மலையாளம் என்றாலும் தமிழிலும் புலமை பெற்றவர். இசை ஞானமும் உள்ளவர். யதார்த்தம் பொன்னுசாமி பிள்ளையின் மதுரை பால கான சபாவில் ஆர்மோனியக் கலைஞராகப் பணியாற்றினார். அத்துடன் நாடக ஆசிரியராகவும், பாடல்கள் இயற்றுபவராகவும் திறமை பெற்றிருந்தார். நாடக நடிகர்களுக்கு இவரே பாட்டு சொல்லிக் கொடுப்பார்.

இசையமைப்பாளர் கே. வி. மகாதேவனின் உதவியாளராகப் பணியாற்றிய புகழேந்தியின் மைத்துனர் இவருக்குச் சகோதரர். புகழேந்திக்கு முறையாக இசை கற்பித்ததோடு அவரை மகாதேவனிடம் அறிமுகப்படுத்தினார்.

1953 ஆம் ஆண்டு வெளியான மதன மோகினி என்ற படத்துக்கு பாடல்கள் எழுதினார். அந்தப் படத்தில் கே. வி. மகாதேவன் மூன்று பாடல்கள் பாடியிருந்தார். அவற்றுள் "கண்ணோடு கண்ணாய் ரகசியம் பேசி" என்ற பாடல் மிகப் பிரபலமானது.

மகதல நாட்டு மேரி என்ற படத்திலும் இவர் ஐந்து பாடல்கள் எழுதினார். எஸ். ஜானகி தமிழில் பாடிய முதல் பாடல் "கண்ணுக்கு நேரே மின்னிடும் தாரை" என்ற பாடலும் பிரபலமானது. இப்பாடலை எஸ். ஜானகியோடு பி. பி. ஸ்ரீநிவாசும் இணைந்து பாடியிருந்தார்.

1954 ஆம் ஆண்டு வெளியான நல்லகாலம் திரைப்படத்துக்கு புரட்சிதாசன், வி. எஸ். ஜெகநாதன் ஆகியவர்களோடு இணைந்து வசனமும் எழுதினர்.


தமிழ்த் திரையுலகில் வாய்ப்புகள் குறைந்ததால் எம். பி. சிவம் கேரளத்துக்குத் திரும்பிச் சென்று விட்டார். பின்னர் பக்திப் பாடல்கள் எழுதி வந்தார்.

டி. எம். சௌந்தரராஜன் பாடிய "கந்தன் திருநீறணிந்தால்", "முருகனைக் கூப்பிட்டு முறையிட்ட பேருக்கு", "தித்திக்கும் தேன்பாகும்" போன்ற பாடல்கள் இவர் எழுதியவைகளே.


</doc>
<doc id="390052" url="https://ta.wikipedia.org/wiki?curid=390052" title="இராமச்சந்திரம்">
இராமச்சந்திரம்

இராமசந்திரம் ("Ramasandiram", ರಾಮಚನ್ತಿರಮ್ రామచన్తిరమ్) கிருட்டிணகிரி மாவட்டம், வேப்பனப்பள்ளி ஒன்றியம், நாடுவனப்பள்ளி ஊராட்சிக்கு உட்பட்ட கிராமம் ஆகும். நாடுவனப்பள்ளி ஊராட்சியில் இது பெரிய கிராமமாகவும் உள்ளது. தமிழ் மொழி பேசுவோர் பெரும்பான்மையாகவும், தெலுங்கு, கன்னட மொழிகள் பேசும் மக்கள் சிறுபான்மையினராகவும் வாழ்கின்றனர். இக்கிராமம் கர்நாடக மாநிலத்திற்கு அருகிலும், ஆந்திர மாநிலத்திற்கு மிக அருகிலும் உள்ளது.

இக்கிராமத்தில் நானுற்றுக்கும் மேற்பட்ட குடும்பங்கள் வசிக்கின்றனர். இங்கு பஞ்சாயத்து முறையில் குற்றங்களை விசாரிப்பது இன்றும் வழக்கத்தில் இருந்து வருகிறது. அனைவரும் விவசாயத்தை முதன்மை தொழிலாகவும் கூலித்தொழில் மற்றும் சிறுதொழில் முனைவோராகவும் இருக்கின்றனர். சாதாரண வேலைக்கு செல்பவர்களாக இக்கிராமத்து இளைஞர்கள் இருக்கின்றனர். வீட்டுப் பெண்கள் பசுக்களை பராமரிப்பதும் வீட்டு வேலைகளை செய்வதும் முக்கிய வேலையாக கொண்டுள்ளனர். சில வீடுகளில் பெண்கள் குடும்ப தலைவியாகவும் கணவர் பணியில் இருப்பவராகவும் இருக்கின்றனர். பெரும்பாலான ஆண்கள் இராணுவ வீரர்களாகப் பணியாற்றுகின்றனர். போக்குவரத்து வசதி கிராமத்தில் இருந்து 1 கி.மி தொலைவிலும் மருத்துவமனை 3 கிமீ தூரத்திலும் உள்ளது. அருகில் உள்ள சிறு நகரமான வேப்பனப்பள்ளியில் பொருட்கள் வாங்கவும் விற்கவும் மக்கள் அன்றாடம் சென்று வருகின்றனர். கிராமத்தில் நியாய விலை கடையும் இயங்கி வருகிறது.
கிராமத்தில் ஆரம்ப பள்ளி ஒன்றாம் வகுப்பு முதல் எட்டாம் வகுப்பு வரை இயங்கி கொண்டு வருகிறது. முன்னுற்றுக்கும் மேற்பட்ட குழந்தைகள் படித்து வருகின்றனர். அங்கன்வாடி குழந்தைகள் காப்பகமும் இயங்கி வருகிறது.

விநாயகர் கோவிலும், திரகுபதி அம்மன் கோவிலும், மாரியம்மன் மற்றும் எல்லம்மாள் கோவிலும் ஊரின் எல்லைகளில் எல்லை கடவுள்களும் உள்ளன.

கிராமத்தின் முக்கிய நீர் ஆதாரமான பெரிய ஏரியும் இருக்கிறது. ஆங்காங்கே மழைநீர் சேகரிப்பு குட்டைகளும் அமைக்கப்பட்டுள்ளது. மக்கள் ஆழ்குழாய் கிணறுகள் மூலமாக தண்ணீரை எடுத்து பயன்படுத்திக் கொள்கின்றனர். எட்டு ஏக்கர் பரப்பில் ஏரி இயற்கை எழில் மிகுந்து காணப்படுகிறது. 

நெல் முக்கிய பயிராகவும் கம்பு சோளம் கேழ்வரகு தோட்ட வகைகள் வாழை தென்னை மஞ்சள் கரும்பு போன்ற வகைகளும் பட்டுபூச்சி வளர்ப்பு தொழில் அதிகமாக உள்ளது.

<nowiki>*</nowiki> ஊராட்சி ஒன்றிய துவக்கப்பள்ளி,தடதாரை 635121 http://www.elections.tn.gov.in/pdf/ac54.htm


</doc>
<doc id="390067" url="https://ta.wikipedia.org/wiki?curid=390067" title="குவாண்டம் நிலை">
குவாண்டம் நிலை

குவாண்டம் நிலை (Quantum State) என்பது ஒரு தனிப்பட்ட குவாண்டம் அமைப்பின் நிலைமை ஆகும். இந்த நிலைமை குவாண்டம் அமைப்பின் அளவிடப்படக்கூடிய (Measurable) பண்புகளை, உதாரணமாக ஒரு அணுவின் சுழற்சி (இயற்பியல்) போன்ற காரணிகளின் வெளிப்பாடு (probability) ஆகும். இது போன்ற காரணிகளைக் காலத்துடன் அழைப்பதன் மூலமாக அந்தக் குவாண்டம் அமைப்பின் வரலாற்றை அறிய முடியும். 

இந்தக் குவாண்டம் நிலை இரண்டு வகைப்படும். 1. தூய நிலை (Pure state) என்பது, ஒரு குவாண்டம் நிலையை மற்றொரு குவாண்டம் நிலையுடன் சேர்ந்து வருவது அல்ல. அதாவது இந்த வகையான குவாண்டம் நிலை தனித்து அல்லது தன்னுள் அணைத்து தகவல்களையும் கொண்டது. 2. மாறாகச் சேர்ந்த நிலை (Mixed state) என்பது இரண்டு அல்லது அதற்கு மேற்பட்ட நிலைகள் இணைத்து உருவாக்கப்படும். அதாவது முற்றுப் பெறாத தகவல்களைக் கொண்டது.


</doc>
<doc id="390077" url="https://ta.wikipedia.org/wiki?curid=390077" title="உத்திராகண்ட வரலாறு">
உத்திராகண்ட வரலாறு

உத்ராகண்டம் என்பது இந்தியாவின் உத்தரப்பிரதேச மாநிலத்தின் மலை மாவட்டங்களில் இருந்து புதியதாக உருவாக்கப்பட்ட மாநிலத்தின் புதிய மற்றும் பாரம்பரியப் பெயராகும். உத்ராகாண்ட் என்ற பெயர் சமஸ்கிருத மொழியில் வடக்கு நிலம் அல்லது வடக்குப் பகுதி என பொருள் தருவதாகும், உத்தரகாண்ட் என்ற பெயரை துவக்கக்காலத்தில் கேதர்கண்ட் மற்றும் மனஸ்கண்ட் ஆகியவற்றின் ஒருங்கிணைந்த நிலப்பரப்பை குறிப்பிட இந்து வேதங்களில் பயன்படுத்தப்பட்டுள்ளது.

இந்திய இமயமலைப் பகுதியில் உள்ள உத்ரகாண்டமானது பழங்கால இந்திய புராணங்களில் சிறப்பான இடத்தைப் பெற்றுள்ளது. அதன் சிகரங்கள் மற்றும் பள்ளத்தாக்குகள் கங்கை ஆற்றின் ஆதாரமாக விளங்குகிறது. இங்கு பல இந்து யாத்திரைத் தலங்கள் உள்ளதால் பழங்காலத்திலிருந்து, இது "கடவுள்களின் தேசம்" (தேவ்பூமி) என அழைக்கப்படுகிறது. இப்பகுதியை பௌரவர், குசான், குலிந்தர், குப்தர், கடியூரிகள், பாலா, சேண்ட்டுகள், பரமரா அல்லது பன்வா, பிரித்தானியர் ஆகியோர் ஆட்சிபுரிந்துள்ளனர்.

இந்த பிராந்தியத்தில் முதலில் முண்டா மொழி குடும்பத்தைச் சேர்ந்த ஒரு மொழி பேசும் கோல் மக்கள் குடியேறி வாழ்ந்து வந்தனர். பின்பு கோல் மக்களுடன் வேத காலத்தில் வடக்கில் இருந்து வந்த இந்தோ-ஆரிய (காஸ்) பழங்குடியினர் இணைந்தனர். அந்த நேரத்தில், இன்றைய உத்தரகண்ட்டானது ரிஷிகள் மற்றும் சாதுக்களுக்கு ஏற்ற இடமாக இருந்தது. இங்கிருந்துதான் மகாபாரதத்தை வியாசர் எழுதினார் என்று நம்பப்படுகிறது, மேலும் இப்பகுதியில் பாண்டவர்கள் பயணித்து தங்கி இருந்தார்கள் என நம்பப்படுகிறது. இப்பகுதியானதியை முதலில் ஆண்ட மரபுகள் கார்வால், குமாவுன் ஆகியவை ஆகும். கி.மு. 2 ஆண்டாம் நூற்றாண்டில் குலிந்த மரபினர் ஆண்டனர். இவர்கள் பழல்கால சைவ சமயத்தை ஆதரித்தனர். அவர்கள் மேற்க்கு திபெத்துடன் உப்பு வணிகம் செய்தனர். இப்பகுதியில் அசோகரின் காலத்தில் பௌத்தம் நுழைந்தது. கோல் மக்களால் சாமனிசம் பின்றப்பற்ப்பட்டு வந்தது. இருப்பினும் சங்கராச்சாரியாரின் பணிகள் மற்றும் சமவெளிகளில் இருந்து குடியேறியவர்களின் வருகை காரணமாக. கார்வால் மற்றும் குமாவோன் ஆகியன பிராமணிய ஆட்சிக்கு திரும்பின. நான்காம் நூற்றாண்டில், குய்ந்தா நாகா வம்ச ஆட்சிக்கு வழிவகுத்தார். இங்கு குடியேறிய பிற மக்களான கிராதகர்கள் என அறியப்படும் திபெத்-பர்மிய குழு மக்கள் இப்பிரதேசத்தின் வடக்கு மலைப்பகுதிகளில் குடியேறியிருப்பதாக அறியப்படுகிறது, இவர்களின் சந்ததிகளாக தற்கால பூட்டியா, ராஜி, புஷ்சா, தாரு ஆகிய மக்கள் என நம்பப்படுகிறது.
இடைக்காலத்தில், இப்பிராந்தியமானது மேற்கில் கார்வால் ராஜ்யத்தாலும், கிழக்கில் குமாவோன் ராஜ்யத்திலும் ஒருங்கிணைக்கப்பட்டது. 13-ஆம் நூற்றாண்டில், குமாவோன் இராச்சியமானது சமவெளியில் தோன்றிய சந்த் மன்னர்களால் வெற்றி கொள்ளப்பட்டது. இந்தக் காலகட்டத்தில் புதிய ஓவிய பாணியானது (பஹாரி பள்ளி ஓவியம்) வளர்ச்சியுற்றது. சமவெளிகளில் இருந்து பிராமணர் மற்றும் ராஜபுத்திரர்கள் பெருமளவில் குடியேற்றியதால், தற்கால கார்வால் பகுதியானது பர்மார் / பன்வார் ராஜக்களின் ஆட்சியின் கீழ் வந்தது. 1791 ஆம் ஆண்டில், நேபாளத்தின் கூர்கா பேரரசு, குமாவோன் இராச்சியத்தை வெற்றிகொண்டது, 1803 ஆம் ஆண்டில், கர்வால் ராஜ்யமும் கூர்காக்களிடம் விழுந்தது. 1816 ஆம் ஆண்டு ஆங்கிலேய-நேபாள போர் முடிவுக்கு வந்தவுடன், கர்வால் ராஜ்யத்தின் ஒரு பகுதியானது டெஹ்ரியில் மறுபடியும் நிறுவப்பட்டது, ஒப்பந்தத்தின் காரணமாக பிரித்தானியரின் வசம் கர்வால் மற்றும் குமாவோன் ஆகியவை வந்தன. 

சுதந்திரத்திற்குப் பிந்தைய காலப்பக்கட்டத்தில் டெஹ்ரி சுதேச அரசானது உத்தரப்பிரதேச மாநிலத்தினுடன் இணைக்கப்பட்டது, இதில் உத்தரகாண்ட் பகுதிகள் கார்வால் மற்றும் குமாவுன் கோட்டங்களாக இருந்தன. உத்தரகாண்ட் கிராந்தி தால் (உத்தரகாண்ட் புரட்சிகர கட்சி 1979) உட்பட, பல்வேறு அரசியல் குழுக்கள் அதன் பதாகையின் கீழ் தனி மாநிலம் வேண்டி கிளர்ச்சியைத் தொடங்கின. உத்ரகாண்டத்தின் கர்வால் மற்றும் குமாவுன் போன்ற மலைப் பகுதிகளானது அவற்றுக்குள் இருந்த பல்வேறு மொழி மற்றும் கலாச்சாரங்களின் தாக்கங்களுடன் பாரம்பரிய போட்டியாளர்களாக இருந்தாலும், அவற்றின் புவியியல், பொருளாதாரம், கலாச்சாரம், மொழி மற்றும் மரபுகள் ஆகியவற்றினால் பிரிக்க முடியாத முழுமையான தன்மை கொண்டவையாக இருந்தன. இந்த இரு பகுதிகளுக்கு இடையில் இருந்த பத்தமானது உத்தரகண்டின் புதிய அரசியல் அடையாளத்தை உருவாக்கியது. இது 1994 இல் வேகம் பெற்றது. தனி மாநிலத்திற்கான கோரிக்கையானது தேசிய அளவிலும், உள்ளூர் மக்களிடையேயும், அரசியல் கட்சிகளாலும் கிட்டத்தட்ட ஒருமனதாக ஏற்றுக்கொள்ளப்பட்டது. இந்த காலகட்டத்தில் மிகவும் குறிப்பிடத்தக்க சம்பவமாக 1994 ஆம் ஆண்டு அக்டோபர் 1 ம் திகதி ராம்பூர் திராமா துப்பாக்கி சூட்டு வழக்கு இருந்தது, இந்தப் படுகொலைகள் 2000 ஆம் ஆண்டில் உத்தரப் பிரதேச மாநிலப் பிரிவினையை விரைவுப் படுத்தின. புதிய மாநிலம் உர்ராஞ்சல் என்ற பெயரில் உருவாக்கப்பட்டது.

உத்ராஞ்சல் என்ற பெயரே உத்ரகண்ட் என மாற்றவேண்டுமென்ற கோரிக்கை எழுப்பப்பட்டது. இதைத் தொடர்ந்து, 2006 அக்டோபரில் மாநில சட்ட மன்றத்தில் பெயர்மாற்றச் சட்டம் இயற்றப்பட்டது. பாராளுமன்ற குளிர்கால கூட்டத்தில் பெயர் மாற்ற மசோதா கொண்டு வரப்பட்டது.   இந்த மசோதா பாராளுமன்றத்தால் நிறைவேற்றப்பட்டது மற்றும் 2006 டிசம்பரில் ஜனாதிபதியால் சட்டப்படி கையெழுத்திட்டது. அதன் பின்னர், உத்தரகண்ட் என்ற பெயர் மாற்றம் நிகழ்ந்தது.


</doc>
<doc id="390081" url="https://ta.wikipedia.org/wiki?curid=390081" title="பாங்வான் நகராட்சி">
பாங்வான் நகராட்சி

<nowiki>வடிவமைக்கப்படாத உரையை இங்கு உள்ளிடுக</nowiki>

பாங்வான் நகராட்சி பான்வாய் மற்றும் பான்வைன், ஷான் மாநிலத்தில் உள்ள வா சுய-நிர்வாகப் பிரிவில் அமைந்திருக்கும் ஒரு நகராட்சி. இதற்கு முன்னர் ஹோபாங் மாவட்டத்தின் ஒரு பகுதியாக இருந்தது. 2011 ஆம் ஆண்டிற்கு முன்னர் லாசியோ மாவட்டத்தை சேர்ந்திருந்தது. இதன் முக்கிய நகரம் பாங்வான். 

1995 ஆம் ஆண்டிற்கு முன்னர் இந்நகரத்தின் மக்கள்தொகை 33,418 இதில் வா மக்களின் எண்ணிக்கை 25,526 அடங்கும். 

மக்கள் சட்டமன்றம் மற்றும் ஷான் மாநில சட்டமன்றத்திற்கான 2010 பொதுத் தேர்தலில் இருந்து பாங்வான் தொகுதி விலக்கழிக்கப்பட்டது. 


</doc>
<doc id="390093" url="https://ta.wikipedia.org/wiki?curid=390093" title="ஆண்டிமோனைடு கனிமம்">
ஆண்டிமோனைடு கனிமம்

ஆன்டிமோனைடு கனிமம் "(Antimonide mineral)" ஆன்டிமோனைடு எதிர்மின் அயனியை பிரதானமாகப் பெற்றுள்ள ஒரு கனிமமாகும். ஆன்டிமோனைடுகள் கட்டமைப்பில் சல்பைடுகளின் கட்டமைப்பை ஒத்துள்ளன. தனா மற்றும் சிட்ரன்சு கனிம வகைப்பாட்டு திட்டங்கள் இரண்டிலும் இவையிரண்டும் ஒரே குழுவில் வைக்கப்படுகின்றன . 

உதாரணங்கள்:



</doc>
<doc id="390098" url="https://ta.wikipedia.org/wiki?curid=390098" title="அமோனியம் பர்மாங்கனேட்டு">
அமோனியம் பர்மாங்கனேட்டு

அமோனியம் பர்மாங்கனேட்டு "(Ammonium permanganate)" என்பது NHMnO, அல்லது NH•HMnO என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். தண்ணீரில் கரையக்கூடிய இச்சேர்மம் ஒரு வலிமையான ஆக்சிசனேற்றியும் மிதமான ஒரு வெடிபொருளுமாகும். உலர்ந்த நிலையிலுள்ள அமோனியம் பர்மாங்கனேட்டு வெப்பம், அதிர்ச்சி அல்லது உராய்வு போன்ற செயல்களால் வெடிக்க நேரிடும். சுமார் 60 பாகை செல்சியசு அல்லது 140 பாகை பாரன்கீட்டு வெப்பநிலையில் இச்சேர்மம் வெடிக்கலாம் . 

வெடிக்கும்போது அமோனியம் பர்மாங்கனேட்டானது மாங்கனீசு டை ஆக்சைடு, நைட்ரசன் மற்றும் தண்ணீராகச் சிதைவடைகிறது.

1824 ஆம் ஆண்டு முதன்முதலில் இல்லார்டு மிட்செர்லிச் அமோனியம் பர்மாங்கனேட்டைத் தயாரித்தார். இதற்காக வெள்ளி பெர்மாங்கனேட்டுடன் சம மோலார் அளவு அமோனியம் குளோரைடை வினைபுரியச் செய்தார். வினையில் உருவான வெள்ளி குளோரைடை வடிகட்டிப் பிரித்தார். நீரை ஆவியாக்கி அமோனியம் பர்மாங்கனேட்டைத் தயாரித்தார். இதே முறையில் பேரியம் பர்மாங்கனேட்டு மற்றும் அம்மோனியம் சல்பேட்டு சேர்மங்களை வினைபுரியச் செய்தும் அமோனியம் பர்மாங்கனேட்டைத் தயாரிக்கிறார்கள். 

சாதாரண வெப்பநிலையிலும் அமோனியம் பர்மாங்கானேட்டு மெதுவாக சிதைவடைகிறது. 3 மாதங்களுக்கு சேமித்து வைக்கப்பட்ட ஒரு மாதிரியானது 96% மட்டுமே தூய்மைநிலையில் இருக்கும். 6 மாதங்களுக்கு பிறகு இதுவே அயோடினின் நிறத்தையும் நைட்ரசன் ஆக்சைடுகளின் மணத்தையும் பெறுகிறது. வெப்பத்தால் சிதைவடையும்போது நச்சுப்புகையை வெளியிடுகிறது .


</doc>
<doc id="390100" url="https://ta.wikipedia.org/wiki?curid=390100" title="வெள்ளி பர்மாங்கனேட்டு">
வெள்ளி பர்மாங்கனேட்டு

வெள்ளி பர்மாங்கனேட்டு "(Silver permanganate)" என்பது AgMnO.என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். ஊதா நிறப்படிகங்களான இச்சேர்மம் ஒற்றைச் சரிவு படிக அமைப்பில் காணப்படுகிறது. சூடுபடுத்தும்போது அல்லது தண்ணீருடன் சேர்த்துவினைபுரியச் செய்யும்போது வெள்ளி பர்மாங்கனேட்டு சிதைவடைகிறது. உயர் வெப்பநிலைகளுக்கு சூடுபடுத்தினால் இதுவெடிக்கும். வாயு முகமுடிகளில் வெள்ளி பர்மாங்கனேட்டைப் பயன்படுத்துகிறார்கள்.

வெள்ளி நைட்ரேட்டும் பொட்டாசியம் பர்மாங்கனேட்டையும் வினைபுரியச் செய்து வெள்ளி பர்மாங்கனேட்டு தயாரிக்கப்படுகிறது:


</doc>
<doc id="390119" url="https://ta.wikipedia.org/wiki?curid=390119" title="சீசியம் எக்சாபுளோரோகுப்ரேட்டு(IV)">
சீசியம் எக்சாபுளோரோகுப்ரேட்டு(IV)

சீசியம் எக்சாபுளோரோகுப்ரேட்டு ("Caesium hexafluorocuprate)" என்பது CsCuF என்ற மூலக்கூற்று வாய்ப்பாடுடன் செப்பின் +4 ஆக்சிசனேற்ற நிலையைக் கொண்டிருக்கும் ஓர் அரிய கனிமச் சேர்மமாகும். அறை வெப்பநிலையில் இது சிவப்பு நிறத்தில் காணப்படுகிறது. அதிக அழுத்தத்தில் , சீசியம் புளோரைடு, புளோரின் ஆகிய மூன்றையும் கலந்து வினைபுரியச் செய்வதன் மூலம் இதனைத் தயாரிக்கலாம் :



</doc>
<doc id="390124" url="https://ta.wikipedia.org/wiki?curid=390124" title="நேபாள மன்னர்கள்">
நேபாள மன்னர்கள்

நேபாள மன்னர் அல்லது மகாராஜாதிராஜா (King of Nepal) என்ற பட்டத்துடன் நேபாளத்தில் நேபாள இராச்சியத்தை நிறுவிய ஷா வம்சத்து மன்னர்கள் முடியாட்சி முறையில் நேபாள நாட்டை 1768 முதல் 2008 முடிய 240 ஆண்டுகள் ஆண்டனர்.

2008ல் நேபாள அரசியலமைப்பு நிர்ணய மன்றத்தின் தீர்மானத்தின் படி, நேபாளத்தில் முடியாட்சி முறை ஒழிக்கும் வரை ஷா வம்சத்து மன்னர்கள் நேபாளத்தை ஆண்டனர். 

ஷா வம்சத்தின் கோர்க்கா மன்னர் பிரிதிவி நாராயணன் ஷாவால் நிறுவப்பட்டது. இவர் காத்மாண்டு சமவெளியை ஆண்ட நேவாரிகளான மல்ல வம்சத்தின் மன்னர் ஜெயப்பிரகாஷ் மல்லாவை, கீர்த்திப்பூர் போர் மற்றும் காட்மாண்டுப் போர்களில் வென்று காத்மாண்டு சமவெளியின் காட்மாண்டு, கீர்த்திபூர், பக்தபூர், லலித்பூர் நகரங்களைக் கைப்பற்றி, 25 செப்டம்பர் 1768ல் ஒன்றிணைந்த நேபாள இராச்சியத்தை நிறுவினார். 

இவரது மகன் ராணா பகதூர் ஷா நேபாளத்தின் மேற்கில் உள்ள கார்வால், குமாவுன், சிர்முர் பகுதிகளையும் மற்றும் நேபாளத்தின் கிழக்கில் உள்ள மொரங், சிக்கிம் மற்றும் டார்ஜிலிங் பகுதிகளைக் கைப்பற்றி நேபாள இராச்சியத்தை விரிவாக்கினார்.
1846 முதல் நேபாள இராச்சியத்தின் பரம்பரை தலைமை அமைச்சராகவும், தலைமைப் படைத்தலைவராகவும் இருந்த ஜங் பகதூர் ராணா நேபாள மன்னர்களை கைப்பாவையாகக் கொண்டு, அவரும் அவரது வம்சத்தவர்களும் நேபாள இராச்சியத்தை மறைமுகமாக ஆண்டனர். 1951ல் நேபாளத்தில் நடைபெற்ற உள்நாட்டு கிளர்ச்சியின் காரணமாக, ராணா வம்சத்தினரது அதிகாரம் நீக்கப்பட்டு, மீண்டும் ஷா வம்ச மன்னர்களின் முடியாட்சி நிலைநாட்டப்பட்டது. 

1990ல் நடைபெற்ற மக்கள் இயக்கத்தின் காரணமாக, நவம்பர், 1990ல் "அரசியலமைப்புக்கு உட்பட்ட முடியாட்சி" முறை கொண்டு வரப்பட்டது. 

1996 - 2006 முடிய மாவோயிசவாதிகள் நடத்திய 
நேபாள மக்கள் புரட்சி காரணமாக, 1 நவம்பர் 2005ல் மன்னர் ஞானேந்திரா நெருக்கடி நிலை சட்டத்தை நடைமுறைப்படுத்தி, நேபாள அரசியலமைப்பு சட்டத்தையும் நீக்கி, நாட்டின் முழு ஆட்சி அதிகாரத்தை தன் கையில் கொண்டு வந்தார். . 

24 ஏப்ரல் 2006ல் துவங்கிய ஜனநாயக இயக்கத்தவர்களின் கடுமையான தொடர் போராட்டங்களால், நேபாள மன்னர் ஞானேந்திரா 2006ல் தன் மன்னர் பதவியைத் துறந்தார். கலைக்கப்பட்ட நேபாள நாடாளுமன்ற பிரதிநிதிகள் சபையை மீண்டும் நிறுவப்பட்டது. 21 நவம்பர் 2006ல் நேபாள அரசு, மாவோயிசவாதிகளுடன் செய்து கொண்ட விரிவான அமைதி உடன்படிக்கையின் படி, நேபாளத்தில் உள்நாட்டுப் போர் முடிவிற்கு வந்தது. 

15 சனவரி 2007ல் புதிதாக நிறுவப்பட்ட நேபாள இடைக்கால சட்டமன்றம், மன்னரின் ஆட்சி அதிகாரங்களை நீக்கியது.
இறுதியாக, 28 மே 2008ல், நேபாளத்தின் முதல் அரசியலமைப்பு நிர்ணய மன்றம் கூடி, அதிகாரப்பூர்வமாக முடியாட்சி முறையை நீக்கி, நேபாளத்தை ஜனநாயக கூட்டாட்சி குடியரசு நாடாக அறிவிக்கப்பட்டது.



</doc>
<doc id="390125" url="https://ta.wikipedia.org/wiki?curid=390125" title="மேற்கு வங்காள வரலாறு">
மேற்கு வங்காள வரலாறு

மேற்கு வங்காள வரலாறு என்பது பிரித்தானிய வங்காள மாகாணத்தில் இருந்து இந்துக்கள் பெரும்பான்மையாக உள்ள மேற்குப் பகுதிகளை  1947 இல் பிரித்து இந்தியாவின் ஒரு மாநிலமாக மேற்கு வங்காளத்தை உருவாக்கியதிலிருந்து தொடங்குகிறது.

1947 இல் இந்தியா சுதந்திரம் பெற்றபோது, சமய அடிப்படையில் வங்காளம் பிரிக்கப்பட்டது. மேற்கு பகுதி இந்தியாவுடனும் ( மேற்கு வங்காளம் என்ற பெயருடன்) கிழக்கு வங்காளப் பகுதி கிழக்கு வங்காளம் என்ற பெயருடன் பாக்கித்தானுடன் இணைக்கப்பட்டது. (பின்னர் கிழக்கு பாக்கித்தான் என்று பெயர் மாற்றப்பட்டது,  1971 இல் சுதந்திர வங்களாதேசம் உருவானது).

1950 ஆம் ஆண்டு, கோச் பீகார் இராச்சிய அரசர் ஜகட்டுப்பேந்திர நாராயண் இந்தியாவுடன் இணைய ஒப்புக்கொண்டு கையெழுத்திட்ட பிறகு அப்பகுதி மேற்கு வங்கத்துடன் இணைந்தது.   1950 ஆம் ஆண்டுக்குப் பின்னர் இந்தியக் கட்டுப்பாட்டிற்குள் வந்த சந்தன்நகர் என்ற முன்னாள் பிரஞ்சு மண்டலப் பகுதி மேற்கு வங்கத்தில் 1955 ஆம் ஆண்டில் இணைக்கப்பட்டது. 
பீகாரின் ஒரு சில பகுதிகள் மேற்கு வங்கத்துடன் இணைக்கப்பட்டன.

ராய் முதலமைச்சராக இருந்தபோது மாநிலத்தில் ஒரு சிலத் தொழிற்சாலைகள் அமைக்கப்பட்டன.  1954 இல், காங்கிரசின் டாக்டர் பி.சி. ராய் முதல்வராக இருந்தபோது, மாநிலம் ஒரு  பெரிய உணவு நெருக்கடியைச் சந்தித்தது. வங்காளத்தை ஒட்டிய பகுதிகளில்  பஞ்சம் நிலவியது.

1967 ல் நடந்த மாநில சட்டமன்றத் தேர்தல்களுக்குப் பின்னர், ஐக்கிய முற்போக்குக் கூட்டணி ஆட்சியமைத்தது. இக்காலக்கட்டத்தில்  இந்திய பொதுவுடமைக் கட்சி (மார்க்சிஸ்ட்) முக்கிய சக்தியாக ஆனது. கூட்டணியில் பங்களா காங்கிரஸ் கட்சியின் அஜோ முகர்ஜிக்கு முதல்வர் பதவி வழங்கப்பட்டத.

1967 ல் மேற்கு வங்கத்தின் வடபகுதியில் உள்ள நக்சல்பாரி பகுதியில் விவசாயிகள் எழுச்சி ஏற்பட்டது.  இந்தக் கிளர்ச்சியை சிபிஐ (மா)யின் மாவட்ட அளவிலான தலைவர்களான சாரு மசூம்தார் மற்றும் கானு சன்யால் ஆகியோர் தலைமையேற்று நடத்தினர். நக்சல்பாரி இயக்கத்தை மேற்கு வங்க அரசாங்கமானது வன்முறையால் எதிர்கொண்டது. 1970 கள் மற்றும் 1980 களில் கடுமையான மின் பற்றாக்குறை, வேலைநிறுத்தங்கள் மற்றும் மார்க்சிஸ்ட்-நக்சலைட் இயக்கத்தின் வன்முறை ஆகியவை மாநிலத்தின் உள்கட்டுமானத்தை பெருமளவில் சேதப்படுத்தியதால், மாநிலத்தின் பொருளாதாரம் தேக்க நிலையை அடைந்தது.

1971 ஆம் ஆண்டு ஏற்பட்ட வங்கதேச விடுதலைப் போரினால் மேற்கு வங்காளத்துக்கு லட்சக்கணக்கான அகதிகள் வந்தடைந்தனர். இதனால் அதன் உள்கட்டமைப்பில் கணிசமான சேதங்கள் ஏற்பட்டன. 1974 ஆண்டு ஏற்பட்ட சிறுநீரக தொற்றுநோயால் ஆயிரக்கணக்கானவர்கள் இறந்தனர்.  1977 ஆம் ஆண்டு சட்டமன்றத் தேர்தலில்  இந்திய தேசிய காங்கிரசை தோற்கடித்து, இடது முன்னணி வெற்றி பெற்றது, இது மேற்கு வங்காள அரசியலில் பெரும் மாற்றத்தை ஏற்படுத்தியது.  இந்திய பொதுவுடமைக் கட்சி (மார்க்சிஸ்ட்) தலைமையிலான இடது முன்னணி, மூன்று தசாப்தங்களுக்கு மேலும் மாநிலத்தை ஆண்டது.

1967 நவம்பரில் மேற்கு வங்க ஐக்கிய முன்னணி ஆட்சியானது மத்திய அரசால் கலைக்கப்பட்டது. பின்னர் இந்திய தேசிய காங்கிரசால் பிரபல்லா சந்திர கோஷ் தலைமையில் சிறுபான்மை அரசாங்கம் அமைக்கப்பட்டது, ஆனால் அந்த அமைச்சரவை நீண்ட காலம் நீடிக்கவில்லை.   கோஷின் அமைச்சரவையின் வீழ்ச்சிக்குப் பின்னர், மேற்கு வங்கத்தில் சனாதிபதி ஆட்சி அமல்படுத்தப்பட்டது.

1969 இல் மேற்கு வங்கத்தில் புதிதாக தேர்தல் நடைபெற்றது. மேற்கு வங்க சட்டமன்றத்தில் மிகப்பெரிய கட்சியாக சிபிஐ (மா) உருவானது. இதனால் சிபிஐ மற்றும் பங்களா காங்கிரஸ் ஆகியவற்றின் முழு ஆதரவுடன், அஜோ முகர்ஜி மீண்டும் முதல்வரானார். 1970  மார்ச் 16, 19 இல் முகர்ஜி ராஜினாமா செய்தார், இதைத் தொடர்ந்து மீண்டும் மாநிலம் சனாதிபதி ஆட்சியின் கீழ் வந்தது.

1972 சட்டமன்றத் தேர்தலைத் தொடர்ந்து இந்திய தேசிய காங்கிரசின் சித்தார்த்த சங்கர் ரே  முதலமைச்சராக பதவி ஏற்றார்.  இந்த காலகட்டத்தில், இந்திய பிரதமர், இந்திரா காந்தி 1975 ஆம் ஆண்டில் நாடு முழுவதும் அவசரநிலை பிரகடனம் செய்தார்.

இக்காலக் கட்டத்தில் காவல் துறையினர் நக்ஸலைட்டுகளுடன் சண்டையிட்டதால்,  பெருமளவில் வன்முறைகள் நிகழ்ந்தன ..

1977 ஆம் ஆண்டு மாநிலச் சட்டமன்றத் தேர்தலில் இந்திய பொதுவுடமைக் கட்சி (மார்க்சிஸ்ட்) தலைமையிலான இடது முன்னணி 243 இடங்களை வென்றது. இடது முன்னணியின் முதல் அரசின் முதல்வராக ஜோதி பாசு பொறுப்பேற்றார்.

இடது முன்னணி அரசாங்கத்தை தொடர்ச்சியாக ஐந்து முறை வழிநடத்திய பின்னர், ஜோதி பாசு மூப்பின் காரணமாக அரசியலில் இருந்து ஓய்வு பெற்றார். அவருக்குப் பின்னர் புத்ததேவ் பட்டாசார்யா முதல்வரானார். ஐந்து ஆண்டுகளுக்குப் பின்னர் நடந்த தேர்தலில், இடதுசாரி முன்னணி மீண்டும் ஆட்சிக்கு வந்தது, முதலமைச்சராக மீண்டும் பட்டாச்சார்யா பொறுப்பேற்றார்.

1990 களின் தொடக்கத்தில் இந்தியாவில் பொருளாதார சீர்திருத்தங்கள் மத்திய அரசால் அறிமுகப்படுத்தப்பட்டு தொடர்ந்தன, அதன் பின்னர், மாநிலத்தின் பொருளாதார வளர்ச்சியை அதிகரிக்க 2000 ஆம் ஆண்டில் புதிய சீர்திருத்தங்களை முதலமைச்சர் புத்ததேவ் பட்டாசார்யா முயன்றார்.  2007 ஆம் ஆண்டு வரை, மாநிலத்தின் சில பகுதிகளில் பயங்கரவாத தாக்குதல்களை ஆயுதம் தாங்கிய போராளிகள் நடத்தினர், தொழிற்துறைக்கு நிலங்களைக் கையகப்படுத்தல் பிரச்சினையில் பல இடங்களில் அரசு நிர்வாகத்தை எதிர்ந்து மோதல்கள் நடந்தன.

நந்திகிராம வன்முறை என்பது மேற்கு வங்காளத்தின் நந்திகிராமத்தில் நிகழ்ந்த ஒரு சம்பவம் ஆகும். அங்கு மேற்கு வங்க அரசானது இந்தோனேசிய தளமான சலிம் குரூப் மூலம் அமையவுள்ள சிறப்பப் பொருளாதார மண்டலத்துக்காக     பரப்பளவிற்கான நிலத்தை அரசு கையகப்படுத்த முயன்றபோது அங்குள்ள கிராம மக்கள் பெரும் எதிர்ப்பைத் தெரிவித்தனர். இதனால் அங்கு இடது முன்னணி அரசாங்கத்தின் உத்தரவின் பேரில், 4000 க்கும் அதிகமான ஆயுதமேந்திய காவல் துறையினர் உதவியுடன் எதிர்ப்புக்களை முடக்கிவிட முயன்றனர். இதில். காவல்துறையினரால் குறைந்தபட்சம் 14 கிராமவாசிகள் சுட்டுக் கொல்லப்பட்டனர் மற்றும் 70 பேர் காயமடைந்தனர்.

மேற்கு வங்காள அரசாங்கம், கிழக்கு மிட்னாபூர் மாவட்டத்தில் உள்ள கிராமப்புறப் பகுதியான நந்திகிராமில் சிறப்புப் பொருளாதார மண்டலம் அமைத்து அதில் இந்தோனேசியாவின் சலிம் குழுமத்தால் . ஒரு இரசாயன மையத்தை அமைக்கும் என்று முடிவு செய்தபோது SEZ சர்ச்சை தொடங்கியது. கிராமவாசிகள் இப்பகுதியின் நிர்வாகத்தைத் தங்கள் கைகளில் எடுத்துக் கொண்டு கிராமங்களின் எல்லா சாலைகளையும் துண்டித்தனர்.

2011 மேற்கு வங்க சட்டமன்றத் தேர்தலில் இடது முன்னணி தோற்கடிக்கப்பட்டது; திரிணாமுல் காங்கிரசு ஒரு பெரும்பான்மை இடங்களை வென்றது. திரிணாமுல் காங்கிரஸ் தலைவரான,  மம்தா பானர்ஜி முதலமைச்சராக ஆனார். அதைத் தொடர்ந்து நடந்த  2013 ஆம் ஆண்டு நடந்த உள்ளாட்சித் தேர்தல் (கிராமப்புற ஊராட்சி, நகராட்சித் தேர்தல்கள்) மற்றும் 2014 இந்திய நாடாளுமன்றத் தேர்தல் (இதில் மாநிலத்தில் 42 மக்களவை தொகுதிகளில் 34 தொகுதிகளை திரிணாமூல் வென்றது) வென்றது.



</doc>
<doc id="390129" url="https://ta.wikipedia.org/wiki?curid=390129" title="எர்பியம் எக்சாபோரைடு">
எர்பியம் எக்சாபோரைடு

எர்பியம் எக்சாபோரைடு "(Erbium hexaboride)" என்பது ErB என்ற மூலக்கூற்று வாய்ப்பாடு கொண்டு புவியின் மேலோட்டில் காணப்படும் ஓர் அரிய எக்சா போரைடு சேர்மமாகும். இச்சேர்மம் கால்சியம் எக்சாபோரைடு படிகக் கட்டமைப்பைப் பெற்றுள்ளது.

எர்பியமும் போரானும் வினைபுரிவதால் உண்டாகும் அடிப்படைச் சேர்மங்களில் எர்பியம் எக்சாபோரைடும் ஒரு சேர்மமாகும். இலந்தனம் எக்சாபோரைடு, சமாரியம் எக்சாபோரைடு, சீரியம் எக்சாபோரைடு போன்ற பிற அரியமண் எக்சாபோரைடுகள் போன்ற படிகக் கட்டமைப்பை எர்பியம் எக்சாபோரைடும் பெற்றுள்ளது. அரியமண் எக்சாபோரைடுகளின் ஒத்த படிகக் கட்டமைப்பு பண்பினாலும், படிகத்திற்குள் எண்முக போரானின் வலிமையான இடைவினையாலும் இச்சேர்மங்கள் உயர் அணிக்கோவை பொருத்தங்களை வெளிப்படுத்துகின்றன. இதனால் படிகத்திற்குள் மற்றோர் அரியமண் உலோகத்தைப் பதிலீடு செய்து கலப்பு செய்ய வாய்ப்பு இருக்கிறது. சமீப காலம்வரை எர்பியம் எக்சாபோரைடு சேர்மம் நிலைத்தன்மை அற்றது என்று கருத்தியலாக நம்பப்பட்டு வந்தது. அரியமண் எக்சாபோரைடு சேர்மங்களை உருவாக்கும் மற்ற அரியமண் தனிமங்களின் அயனி ஆரத்தை ஒப்பிடுகையில் Er3+ நேர்மின் அயனியின் அயனி ஆரம் சிறியதாக இருப்பது இதற்கான காரணமாகக் கருதப்பட்டது . தற்போது இதற்கான காரணம் விளக்கப்பட்டுள்ளது. இருப்பினும், இப்போதைய புதிய நுண்ணளவு செயற்கை முறைமைகள், உயர்-தூய்மைமிக்க நிலையான எர்பியம் எக்சாபோரைடு நுண்கம்பிகளை உற்பத்தி செய்யும் திறன் இருப்பதாக நிரூபிக்கப்பட்டுள்ளது. வேதியியல் நீராவிப் படிவு முறையைப் பயன்படுத்தி உற்பத்தி செய்யப்படும் இந்த கம்பிகள் அணிக்கோவை மாறிலி மதிப்பு 4.1 Å இருப்பதாக அறியப்பட்டுள்ளன.


</doc>
<doc id="390144" url="https://ta.wikipedia.org/wiki?curid=390144" title="நீர்க்காரம்">
நீர்க்காரம்

நீர்க்காரம் என்பவை கார உலோகங்கள் (உதாரணம்: இலித்தியம், சோடியம், பொட்டாசியம், ருபீடியம், சீசியம் போன்றவை) ஐதராக்சைடுகளுடன் சேர்ந்து உருவாகும் சேர்மங்களைக் குறிக்கும் சொல்லாகும். ஆல்கலிகள் சிவப்பு லிட்மசை நீல நிறமாக மாற்ற வல்ல வலிமையான காரங்களாகும். இவை அமிலங்களுடன் வினைபுரிந்து நடுநிலையான உப்புக்களைத் தருகின்றன. இவை எரிதன்மையுடையவையாகவும் மற்றும் உயிருள்ள திசுக்களை அரிக்கும் தன்மை உடையனவாகவும் காணப்படுகின்றன. நீர்க்காரம் என்ற சொல்லானது கார மண் உலோகங்களின் (பேரியம், கால்சியம், இசுட்ரான்சியம் போன்றவை) கரையக்கூடிய ஐதராக்சைடுகளையும், மற்றும் அம்மோனியம் ஐதராக்சைடையும் கூடக் குறிக்கப் பயன்படுகிறது. உண்மையில் நீர்க்காரம் என்ற சொல்லானது சோடியம் அல்லது பொட்டாசியத்தைத் தரக்கூடிய தாவரங்கள் எரிக்கப்பட்டுக் கிடைக்கும் சாம்பலைக் குறிக்கக்கூடியதாகும்.

நீர்க்காரங்கள் அனைத்துமே அறீனியசு காரங்களாகும். இவை நீரில் கரைக்கும் போது ஐதராக்சைடு அயனிகளைத் (OH) தரவல்லவை. பொதுவான காரத்தன்மையுள்ள ஆல்கலி நீர்க்கரைசல்களின் பொதுவான பண்புகள் பின்வருமாறு:

"காரம்" மற்றும் "நீர்க்காரம்" என்ற சொற்கள் வேதியியல் மற்றும் வேதிப் பொறியியல் தவிர பொதுவெளியில் அடிக்கடி ஒன்றுக்கு மாற்றான மற்றொன்றாக பயன்படுத்தப்பட்டு வருகின்றன.
நீர்க்காரம் என்ற கருத்துக்கான மேலும் குறிப்பிடப்பட்ட பல்வேறு வரையறைகள் உள்ளன. வழக்கமாக, காரங்கள் என்ற வகைப்பாட்டின் உட்பிரிவாக நீர்க்காரங்கள் வரையறுக்கப்படுகின்றன. 

காரங்களின் இரண்டாவது உட்பிரிவானது அறீனியசு காரம் எனவும் அழைக்கப்படுகிறது.

நீர்க்கார உப்புகள் நீர்க்கார உலோகங்களின் கரையக்கூடிய ஐதராக்சைடுகள் ஆகும். இவற்றில் சில உதாரணங்கள்:

7.3 ஐக் காட்டிலும் அதிகமான pH மதிப்பைக் கொண்ட மண்ணானது காரத்தன்மையுள்ள மண் என வரையறுக்கப்படுகிறது. இத்தகைய மண்ணானது கார வகை உப்புக்களின் இருப்பினால் தோன்றுகிறது. பல தாவரங்கள் (முட்டைக்கோசு மற்றும் எருமைப்புல் போன்றவை) இலேசான காரத்தன்மை உடைய மண்ணில் நன்கு வளரும் தன்மையைக் கொண்டிருப்பினும், மிதமான அமிலத்தன்மையைக் கொண்ட (pH மதிப்பு 6.0 முதல் 6.8 வரை) மண்ணில் வளரும் தன்மை பெற்ற தாவரங்களுக்கு கார வகை மண் உகந்ததாக இருப்பதில்லை.


</doc>
<doc id="390146" url="https://ta.wikipedia.org/wiki?curid=390146" title="சாமின் குறுக்கீட்டுமானி">
சாமின் குறுக்கீட்டுமானி

சாமின் குறுக்கீட்டுமானி (Jamin interferometer) என்பது ஒரு குறுக்கீட்டுமானியின் வகையாகும்.1856 ஆம் ஆண்டில் சூல்சு சாமின் (Jules Jamin) என்ற பிரெஞ்சு இயற்பியற்லாளரால் இது உருவாக்கப்பட்டது. மேக்-சென்டர் (Mach-Zehnder) குறுக்கீட்டுமானியைப் போன்றதாகும். 

இவ்வகை குறுக்கீட்டுமானிகள் அதிக தடிமனைக் கொண்ட இரு கண்ணாடிகளைக் கொண்டுள்ளது. ஃபிரெனெல்லின் சமன்பாட்டின் படி கண்ணாடியின் முதற்பரப்பு கற்றைப் பிரிப்பானாக (beam splitter) செயல்படுகிறது. 

முதல் கண்ணாடியில் படும் ஒளிக்கதிரானது இரு கற்றைகளாக பிரிக்கப்படுகிறது. இரு கற்றைகளும் ஒன்றுக்கொன்று இணையாக செல்கிறது. அவை இடம்பெயரும் அளவு கண்ணாடியின் தடிமனைப் பொறுத்தது. இரண்டாம் கண்ணாடி இரு கற்றைகளையும் இணைக்கிறது. இறுதியாக கற்றைகள் இணைந்து திரையில் பிம்பத்தை உருவாக்குகிறது. 
கட்ட வேறுபாட்டை (phase shift) உருவாக்கும் பொருட்கள் குறுக்கீட்டுமானியின் ஒரு புறத்தில் அமைக்கப்பட்டிருக்கும். அவை உருவாக்கும் இடப்பெயர்ச்சி குறுக்கீட்டுப் பட்டை வரிகளின் எண்ணிக்கையைக் கொண்டுக் கணக்கிடப்படுகிறது. 

வாயுக்களின் ஒளி விலகல் எண், நிறப்பிரிகை ஆகியவற்றைக் காண சாமின் குறுக்கீட்டுமானி பயன்படுகிறது. இதற்காக ஒளிபுகும் அழுத்தக் கலன் அதன் பாதையில் வைக்கப்படுகிறது. அழுத்த வேறுபாட்டால் ஏற்படும் கட்ட வேறுபாட்டையும் கணக்கிட உதவுகிறது.



</doc>
<doc id="390147" url="https://ta.wikipedia.org/wiki?curid=390147" title="டைகுளோரோபிசு(எத்திலீன்டையமீன்)நிக்கல்(II)">
டைகுளோரோபிசு(எத்திலீன்டையமீன்)நிக்கல்(II)

டைகுளோரோபிசு(எத்திலீன்டையமீன்)நிக்கல்(II) "(Dichlorobis(ethylenediamine)nickel(II))" என்பது NiCl(en) என்ற மூலக்கூற்று வாய்ப்பாடு கொண்ட ஓர் அணைவுச் சேர்மமாகும். இங்கு en = எத்திலீன்டையமீனைக் குறிக்கிறது. நீல நிறத்தில் காணப்படும் இச்சேர்மம் தண்ணீரிலும் முனைவுக் கரிமக் கரைப்பான்களிலும் கரைகிறது. அணைவுப்பகுதி மின்சுமையற்று நடுநிலையுடன் காணப்படுகிறது. டைகுளோரோபிசு(எத்திலீன்டையமீன்)நிக்கல்(II) நீரிலி நிலையிலும் ஒற்றை நீரேற்றாகவும் இரண்டு வகைகளிலும் கிடைக்கிறது. நிக்கல் குளோரைடு கரைசலுடன் எத்திலீன்டையமீன் கரைசலுடன் சேர்த்து சூடுபடுத்தி இதைத் தயாரிக்கலாம். [Ni(en)3]Cl2•2H2O மற்றும் நீரேறிய நிக்கல் குளோரைடு ஆகியவற்றிலிருந்து ஈந்தணைவிகளை மறுபகிர்வு செய்வதனால் படிகவடிவ சேர்மத்தைத் தயாரிக்கிறார்கள்:

விரைவான ஈந்தணைவி மறுபகிர்வு என்பது எண்முக நிக்கல்(II) அணைவுகளின் இயக்கவியல் தன்மைக்கு அடையாளமாகும்.


</doc>
<doc id="390149" url="https://ta.wikipedia.org/wiki?curid=390149" title="நிதித் தீர்வு மற்றும் சேமிப்பு காப்பீட்டு வரைவுச் சட்டம், 2017">
நிதித் தீர்வு மற்றும் சேமிப்பு காப்பீட்டு வரைவுச் சட்டம், 2017

நிதித் தீர்வு மற்றும் சேமிப்புக் காப்பீட்டு வரைவுச் சட்டம், 2017 (Financial Resolution and Deposit Insurance (FRDI) Bill 2017), இந்தியாவின் அனைத்து வங்கிகள், காப்பீட்டு நிறுவனங்கள் மற்றும் நிதி நிறுவனங்கள் திவாலா நிலைக்கு தள்ளப்படும் போது, நிதி நிறுவனங்களின் நிதிச் சுமையை எதிர்கொள்வதற்கு ஏற்ப, விரிவான தீர்வுகள் மற்றும் வழிமுறைகளை வகுப்பதே இந்திய அரசின் வரைவுச் சட்டத்தின் நோக்கமாகும். 
இந்த வரைவுச் சட்டம், 10 ஆகஸ்டு 2017 அன்று நாடாளுமன்றத்தில் அறிமுகம் செய்யப்பட்டது. மேலும் வரைவுச் சட்டம் நாடாளுமன்றக் கூட்டுக் குழுவின் பரிசீலனையில் உள்ளது. நாடாளுமன்றக் கூட்டுக் குழு, வரைவுச் சட்டத்தில் குறிப்பிட்டுள்ள நடைமுறைகள் குறித்து, அனைத்து வங்கிகள் மற்றும் நிதி நிறுவனங்களின் கருத்துக்களை கேட்டு, தனது முடிவினை நாடாளுமன்றத்தில் சமர்ப்பிக்க உள்ளது. 
இச்சட்ட மசோதா நாடாளுமன்றத்தின் 2017 குளிர்கால கூட்டத் தொடரில் தாக்கல் செய்து விவாதிக்கப்படும். பின்னர் பெரும்பான்மையான நாடாளுமன்ற உறுப்பினர்களின் ஆதரவுடன் சட்டமாக இயற்றப்படும். 









சர்ச்சைக்குரிய நிதித் தீர்வு சேமிப்புக் காப்பீட்டு வரைவு சட்டத்தால், வங்கி வாடிக்கையாளர்களில் சேமிப்புகளுக்கு உத்தரவாதம் இன்மையால் வங்கி ஊழியர்களும், அரசியல் கட்சிகளும் எதிர்ப்பு தெரிவித்து வருகின்றனர். 




</doc>
<doc id="390155" url="https://ta.wikipedia.org/wiki?curid=390155" title="குரோமியம்(II) சல்பேட்டு">
குரோமியம்(II) சல்பேட்டு

குரோமியம்(II) சல்பேட்டு "(Chromium(II) sulphate)" என்பது CrSO•n HO என்ற மூலக்கூற்று வாய்ப்பாடு கொண்ட கனிமவேதியியல் சேர்மமாகும். இதனுடன் நெருங்கிய தொடர்புடைய பல நீரேற்று உப்புகளை காணமுடிகிறது. பெண்டா ஐதரேட்டு அல்லது ஐந்துநீரேற்று உப்பானது நீலநிறத்துடன் எளிதில் நீரில் கரையக்கூடியதாக உள்ளது. குரோமியம்(II) கரைசல்கள் காற்றினால் எளிமையாக ஆக்சிசனேற்றம் செய்யப்பட்டு குரோமியம்(III) இனங்களைக் கொடுக்கின்றன. கரிமத் தொகுப்பு வினைகளில் குரோமியம்(II) கரைசல்கள் சிறப்பு ஒடுக்கும் முகவர்களாகப் பயன்படுத்தப்படுகின்றன . 

குரோமியம் உலோகத்தை நீரிய கந்தக அமிலத்துடன் சேர்த்து சூடுபடுத்தினால் குரோமியம்(II) சல்பேட்டு உப்பு கிடைக்கிறது :

சல்பேட்டு உப்புகளை குரோமியம்(II) அசிட்டேட்டுகளுடன் வினைபுரியச் செய்வதனாலும் அல்லது தளத்திலேயே பயன்படுத்திக் கொள்ளும் நிகழ்வுகளில் குரோமியம்(III) சல்பேட்டை துத்தநாகத்துடன் சேர்த்து குறைத்தல் வினை நிகழச் செய்தும் கூட குரோமியம்(II) சல்பேட்டு உப்பு தயாரிக்கலாம். 

நீரிய கரைசல்களில் குரோமியம்(II) சல்பேட்டு நீர் உலோக அணைவுச் சேர்மங்களாக உருவாகிறது. ஆறு நீர் ஈந்தணைவிகள் மட்டுமே உலோக அணுவைச் சூழ்ந்துள்ளன. படிக உப்புகளின் கட்டமைப்புகள் தொடர்புடைய நீரேற்றுகளான தாமிரம்(II) சல்பேட்டின் கட்டமைப்பை ஒத்துள்ளன. குரோமசு சல்பேட்டின் ஐந்து நீரேற்று, முந்நீரேற்று, ஒற்றை நீரேற்றுகள் மற்றும் நீரிலி வழிப்பொருட்கள் அறியப்படுகின்றன. இச்சேர்மங்கள் எல்லாவற்றிலும் Cr(II) மையம் எண்முக ஒருங்கிணைவு வடிவத்தை ஏற்று நீர் மற்றும் சல்பேட்டு ஈந்தனைவிகளால் ஆறு ஆக்சிசன் மையங்களை ஒருங்கிணைக்கிறது .


</doc>
<doc id="390167" url="https://ta.wikipedia.org/wiki?curid=390167" title="குரோமியம் நைட்ரைடு">
குரோமியம் நைட்ரைடு

குரோமியம் நைட்ரைடு "(Chromium nitride)" என்பது CrN என்ற மூலக்கூற்று வாய்ப்பாடு கொண்ட கனிமவேதியியல் சேர்மமாகும். குரோமியம் மற்றும் நைட்ரசன் தனிமங்கள் சேர்ந்து இச்சேர்மம் உருவாகிறது. மிகவும் கடினமான இச்சேர்மம் அரித்தலுக்கு எதிரான உயர் தடையை வழங்குகிறது. இச்சேர்மமானது குரோமியம் அணிக்கோவையின் எண்முகங்களுக்கு இடையிலுள்ள துளைகளில் நைட்ரசன் அணுக்கள் ஆக்ரமித்துள்ள இடுக்குசார் சேர்ம வகையாகக் கருதப்படுகிறது . இதனடிப்படையில் நைட்ரைடு (N3−) அயனிகளைக் கொண்டிருந்தாலும் இது கண்டிப்பாக ஒரு குரோமியம் (III) சேர்மமல்ல. குரோமியம் இரண்டாவதாக ஒரு இடுக்குசார் நைட்ரைடான டைகுரோமியம் நைட்ரைடையும் Cr2N. உருவாக்குகிறது. 

800 பாகை செல்சியசு வெப்பநிலையில் குரோமியமும் நைட்ரசனும் நேரடியாக வினைபுரிந்து குரோமியம்(III) நைட்ரைடு உருவாகிறது. 
நேர்மின்முனை வில் படிவு போன்ற இயற்பிய ஆவி படிதல் முறைகளிலும் இதைத் தயாரிக்க முடியும். 

அரிப்பைத் தடுப்பதற்கான மேற்பூச்சுப் பொருளாக குரோமியம்(III) நைட்ரைடு பயன்படுத்தப்படுகிறது. மேலும், உலோக உருவாக்கம் மற்றும் நெகிழி வார்ப்புகள் உருவாக்கம் போன்றவற்றிலும் இதைப் பயன்படுத்துகிறார்கள் . பெரும்பாலும் மருத்துவத் துறையில் பயன்படும் மருத்துவக் கருவிகள், உட்பொருத்திகள் போன்றவற்றைத் தயாரிக்கவும் இது பயன்படுகிறது. CrAlN போன்ற தனிச்சிறப்பு மிக்க கலப்புலோக மேர்பூச்சுகள் தயாரித்தலிலும் இதைப் பயன்படுத்துகிறார்கள். கத்தரிக்கும் கருவிகளின் மேற்பூச்சாக இப்பூச்சை பயன்படுத்துகிறார்கள் .

CrN இன் அடிப்படைப் பொருளியல் இயற்பியல் பண்புகள் பொருளியலின் சாதகமான பண்புகளை உயர்த்துவதாக உள்ளன. இயற்கை பொருட்கள் போன்ற உயர்ந்த அறிவியல் பத்திரிகைகளில் இது குறித்து சமீபத்தில் விவாதிக்கப்பட்டது. குறிப்பாக, குறைந்த வெப்பநிலையிலும், உயர் வெப்பநிலையிலும் காந்தத்தன்மையின் முக்கியத்துவமானது, இச்சேர்மத்தின் மின்னணு கட்டமைப்பின் குவாண்டம் இயக்கவியல் கணக்கீடுகளின் மூலம் நிரூபிக்கப்பட்டுள்ளது In particular, the importance of magnetism in both the low temperature and the high temperature phases has been demonstrated by means of quantum mechanical calculations of the electronic structure of the compound..

சிலவகை விண்வீழ் கற்களில் குரோமியம் நைட்ரைடு இயற்கையாக கேரிசுபெர்கைட் என்ற கனிம வடிவில் அரிதாகக் காணப்படுகிறது .


</doc>
<doc id="390174" url="https://ta.wikipedia.org/wiki?curid=390174" title="குரோமியம்(III) நிக்கோட்டினேட்டு">
குரோமியம்(III) நிக்கோட்டினேட்டு

குரோமியம்(III) நிக்கோட்டினேட்டு "(Chromium(III) nicotinate)" என்பது CHCrNO என்ற மூலக்கூற்று வாய்ப்பாடு கொண்ட கரிமவேதியியல் சேர்மமாகும். அயனச் சேர்மமான இதை சில சத்துப் பொருட்களில் குரோமியக் குறையை நிவர்த்தி செய்யும் உணவாகப் பயன்படுத்துகிறார்கள். இங்கெல்லாம் இதை குரோமியம் பல்நிக்கோட்டினேட்டு என்ற பெயராலும் அழைக்கிறார்கள். நீரிழிவு நோய் வகை 2 உடன் தொடர்புடைய பாதிப்புக்கு உட்பட்டவர்களுக்கு ஊட்டச்சத்து ஆதரவுக்காக பயன்படுத்தப்படும் ஒரு மருத்துவ உணவு என்று குரோமியம்(III) நிக்கோட்டினேட்டு கருதப்படுகிறது. இந்த உணவுக் கூட்டுப் பொருளை நியாசின்-பிணைப்பு குரோமியம் என்றும் அழைக்கிறார்கள் .

ஒரு குரோமியம் அயனிக்கு மூன்று நிக்கோட்டினிக் அமில அலகுகள் சேர்ந்து குரோமியம்(III) நிக்கோட்டினேட்டு சேர்மம் உருவாகிறது. எனவே இதை குரோமியம்(III) இன் டிரைநிக்கோட்டினேட்டு உப்பு என்று கூறலாம். பல்நிக்கோட்டினேட்டு எனப்படும் உணவுக் கூட்டுப் பொருள் டிரைநிக்கோட்டினேட்டும் டைநிக்கோட்டினேட்டும் சேர்ந்த ஒரு கலவையாகும். இக்கலவையில் டிரைநிக்கோட்டினேட்டு அதிக அலவில் கலந்துள்ளது. 


</doc>
<doc id="390183" url="https://ta.wikipedia.org/wiki?curid=390183" title="ஹோபாங்">
ஹோபாங்

ஹோபாங் ஹோபாங் நகராட்சியின் தலைநகர். இந்நகரம் மியான்மரின் ஷான் மாநிலத்தில் உள்ளது. மேலும் இந்நகரம் வா சுயாட்சிப் பிரிவு அரசாங்கத்தின் அதிகாரப்பூர்வ தலைநகரமாகவும் உள்ளது. 

ஹோபாங் நகரம் நம் திங் ஆற்றுப் பள்ளதாக்கில் அமைந்துள்ளது. இது சால்வின் நதியின் கிளை நதியாகும் 




</doc>
<doc id="390185" url="https://ta.wikipedia.org/wiki?curid=390185" title="குரோமியம்(III) அசிட்டைலசிட்டோனேட்டு">
குரோமியம்(III) அசிட்டைலசிட்டோனேட்டு

குரோமியம்(III) அசிட்டைலசிட்டோனேட்டு "(Chromium(III) acetylacetonate)" என்பது Cr(CHO) என்ற மூலக்கூற்று வாய்ப்பாடு கொண்ட கரிமவேதியியல் சேர்மமாகும். இருங்கிணைவுச் சேர்மமான இதை சில சமயங்களில் Cr(acac)3.எனச் சுருக்கக் குறியிட்டும் அழைப்பர். அணுக்கருக் காந்த உடனிசைவு நிறமாலையியலில் தளர்வு முகவராக இந்த கருஞ்சிவப்பு அணைவுச் சேர்மம் பயன்படுத்தப்படுகிறது. முனைவற்ற கரிமக் கரைப்பான்களில் கரையும் பண்பும் இதன் காந்த ஈர்ப்புத் திறனும் இதற்குரிய காரணங்களாகும். 

குரோமியம்(III) ஆக்சைடும் அசிட்டைலசிட்டோனும் சேர்ந்து வினைபுரிவதால் குரோமியம்(III) அசிட்டைலசிட்டோனேட்டு உருவாகிறது :

D3 படிகச் சீரொழுங்கை குரோமியம்(III) அசிட்டைலசிட்டோனேட்டு வெளிப்படுத்துகிறது. Cr-O அணுக்களுக்கு இடையில்1.93 Å இடைவெளி காணப்படுகிறது . இந்த அணைவுச் சேர்மத்தை டைபென்சாயில்டார்ட்டரேட்டுடன் சேர்ப்பதன் மூலம் கூட்டுவிளை பொருளாக இதன் தனித்தனி எதிருருக்களைப் பிரிக்கவியலும் . 
மற்றும் பல Cr(III) சேர்மங்களைப் போல இதுவும் நாற்கூட்டு கீழ்நிலை ஆற்றலைக் கொண்டுள்ளது. 
மேலும் பதிலீட்டிற்கு இச்சேர்மம் ஒப்பீட்டளவில் மந்தமாகச் செயல்படுகிறது. ஆனால் வெட்டும் வளையங்களில் 3 ஆவது நிலையில் புரோமினேற்றம் செய்யும் வினையில் நன்றாக ஈடுபடுகிறது. 


</doc>
<doc id="390191" url="https://ta.wikipedia.org/wiki?curid=390191" title="ரெஜினா கஸ்ஸாண்ட்ரா">
ரெஜினா கஸ்ஸாண்ட்ரா

ரெஜினா கஸ்ஸாண்ட்ரா தெலுங்கு, தமிழ் மற்றும் கன்னட படங்களில் தோன்றும் ஒரு இந்திய திரைப்பட நடிகை ஆவார். அவர் பிளாஷ் என்ற குழந்தைகள் 'சேனலுக்கு ஒன்பது வயதாக இருந்த போது, ​​அவர் விளம்பரங்களில் பணிபுரிந்தார். பல குறும் படங்களில் அவர் நடித்தார், குறிப்பாக பாலாஜி மோகனின் காதலில் சொதப்புவது எப்படி? அது பின்னர் அதே பெயரில் 2012 இல் ஒரு சிறப்புப் படமாக உருவாக்கப்பட்டது.

ரெஜினா கஸ்ஸாண்ட்ரா, தமிழ்நாட்டில் சென்னையில் டிசம்பர் 13, 1990 இல் பிறந்தார் . இவர் சென்னை மகளிர் கிறிஸ்டியன் கல்லூரியில் உளவியல் துறையில் இளங்கலை பட்டம் பெற்றார். முதல் தமிழ் திரைப்பட த்தில்- கண்ட நாள் முதல் படத்தில் தன் 16 வயதில் லதா என்ற 21 வயது கர்ப்பஸ்திரீ வேடத்தில் ஒப்பனையின்றி மிக அருமையாய் நடித்தார் . 2012 சிவா மனசுல சுருதி என்ற தெலுங்கு படம் இவருக்கு SIIMA விருதை பெற்று தந்தது 

அழகிய அசுரா திரைப்படத்தில் நடிகர் யோகியுடன் இணைந்து நடித்து, நல்ல விமர்சனங்களைப் பெற்றார். ரெஜினா அடுத்த கன்னட படமான சூரிய காந்தியில்,இயக்குனர் கே .எம் .சைதன்யா இயக்கத்தில் நடிகர் சேதனுடன் ஜோடி சேர்ந்தார் . மேலும் அவர் கன்னட மொழியில் பேச முடியாததால் ஆங்கிலத்தில் வசனங்களை பேசி ,கன்னட வசனமாய் மாற்றப்பட்டது . இந்த படம் நல்ல விமர்சனங்களைப் பெற்றது மற்றும் வசூலில் வெற்றி பெற்றது.
ஆதித் அருணுடன் மாலை பொழுதின் மயக்கத்திலே படத்தில் நடித்தார் . பின்னர் அப்படம் தாமதமாயும்,புதிய நடிகர் நடிகையுடன் நடித்து 
2012 இல் வெளிவந்தது. அடுத்து சிவா மனசுல சக்தி தெலுங்கில் சிவா மனசுல சுருதியாய் வெளிவந்து இவருக்கு SIIMA விருது பெற்றது 2012.
2013 ஆம் ஆண்டில் இவர் நடிப்பில் இரண்டு தமிழ் படங்கள் வெளிவந்தன .அதில் பாண்டிராஜின் கேடி பில்லா கில்லடி ரங்கா, வெற்றி பெற்றது 
அடுத்து நிர்ணயம் என்ற படம் ,வசூலில் வெற்றி பெற வில்லை . பின்னர் அதிகமாக தமிழ் படங்களை குறைத்து கொண்டார் .தெலுங்கில் கவனம் செலுத்த ஆரம்பித்தார்

</doc>
<doc id="390192" url="https://ta.wikipedia.org/wiki?curid=390192" title="சிறுசுனை புரவரி கல்வெட்டு">
சிறுசுனை புரவரி கல்வெட்டு

இந்தியாவின், தமிழ்நாடு மாநிலம், புதுக்கோட்டை மாவட்டம், அன்னவாசல் அருகே, சிறுசுனை கிராமத்தில் பதிமூன்றாம் நூற்றாண்டைச்சேர்ந்த உள்ளூர் நிர்வாகத்திடம் வரி வசூலிக்கும் உரிமை இருந்ததை வெளிப்படுத்தும் கல்வெட்டு உள்ளது .
சிதைந்து போன நிலையிலுள்ள சிறுசுனையூர் ஆரண்ய விடங்கர் சிவன் கோவில் எனும் சிதைந்த கோயிலில் 
கல்வெட்டு கண்டெடுக்கப்பட்டுள்ளது. இவ்விடம் ஊரின் வடக்கு புறமும், உள்ளூர் குளத்தின் தெற்கு புறமும் அமைந்துள்ளது. இதே இடத்தில் கோயில் இருந்ததை உறுதி படுத்தும் விதமாக கோயில் அருகே நான்முக சூலக்கல் கண்டெடுக்கப்பட்டு வழிபாட்டிலுள்ளது. அருகே, கி.பி 1243 ஆம் ஆண்டில் விளக்கு எரிக்க பெரியபிள்ளை மருந்தாழ்வான் என்பவர் பக்கல் கொண்ட இருநூறு காசு கொடுத்த கல்வெட்டும், கோவிலுக்கு அளிக்கப்பட்ட நிலக்கொடையின் நாற்கல நெல் வழங்கிய செய்தியடங்கிய கல்வெட்டும் உள்ளது. 
மேலும் இவ்விடத்தில் சதுர ஆவுடை, பகுதியளவு சிதைந்த நந்தி, மயில்வாகனத்துடன் கூடிய முருகன் சிலை உள்ளிட்டவை கண்டெடுக்கப்பட்டுள்ளது. 
இவை கிராம மக்களால் பாதுகாப்பாக வைக்கப்பட்டுள்ளது. அதே சிதைவுகளிடையேதான் இந்த புரவரி கல்வெட்டும் அடையாளம் காணப்பட்டுள்ளது.
அரசிறை எனப்படும் காணிக்கடன் நீக்கப்பட்ட ஊர்களில் அவ்வூரின் நன்செய் புன்செய் முதலிய நிலங்களின் விளைச்சல் வருவாய்க்கு ஏற்றவாறு உள்ளூர் நிர்வாகத்தணிக்கையின் அடிப்படையில், வசூலிக்கப்படும் வரியே “புரவரி”யாக பெறப்பட்டுள்ளது. இதனை வசூலிக்கும் அதிகாரமும் தணிக்கை செய்யும் அதிகாரமும் பெற்ற அதிகாரி சீகரணத்தார் என அழைக்கப்பட்டுள்ளனர். 
சோழர் ஆட்சியில் இவர்களுக்கு வழங்கப்பட்ட அதிகாரத்தை பிரகடனப்படுத்தி , ஊர் குடிமக்களின் நிர்வாகத்தலைமை இடமாக விளங்கிய கோயிலில் இந்த ஆசிரியம் கல்வெட்டு நடப்பட்டுள்ளது. 
மங்கல வரியுடன் ” சிறுசுனையூரான விருதராஜ பயங்கர சதுர்வேதி மங்கலம் புரவரி சிகரணத்தார் ஆசிரியம்“ என்பதாகும் , இக்கல்வெட்டிலுள்ள செய்தியின் மூலம் சிறுசுனையூர் என்ற இவ்வூர் விருதராஜ பயங்கரன் என்ற பெயருடன் விளங்கிய முதலாம் குலோத்துங்கனின் பெயரால் அழைக்கப்பட்டிருப்பதும், விருத ராஜ பயங்கர சதுர்வேதி மங்கலம் என்ற பெயருடன் சிறு ஊர்களின் தலைமை இடமாக விளங்கியிருப்பதும், இவ்வூரின் “” “சிகரணத்தார்” என்று அக்காலத்தில் நியமிக்கப்பட்டிருந்த கிராம நிர்வாக அதிகாரியே வசூலித்து கொள்ள உரிமை வழங்கியிருப்பதை ஊர் குடிமக்களுக்கு அறிவிக்கவே இந்த நடப்பட்டுள்ளது. 
இக்கல்வெட்டின்மூலம் மூலம் சோழர்கால மன்னராட்சி நிர்வாகத்திலேயே வரி வசூலிக்கும் உரிமையை உள்ளூர் நிர்வாகத்திடம் வழங்கி அந்தந்த கிராமங்களின் உள்ளூர்த்தேவைகளை பூர்த்தி செய்துகொள்ளும் ஜனநாயக நடைமுறை இருந்துள்ளது.



</doc>
<doc id="390194" url="https://ta.wikipedia.org/wiki?curid=390194" title="நாராயணன்ஹிட்டி அரண்மனை">
நாராயணன்ஹிட்டி அரண்மனை

நாராயணன்ஹிட்டி அரண்மனை (Narayanhiti Palace or Narayanhiti Durbar) (நேபாளி: नारायणहिटी दरवार), காத்மாண்டில் உள்ள நேபாள மன்னர்களின் வாழிடமாகும். தற்போதைய நாராயணன்ஹிட்டி அரண்மனை, மன்னர் மகேந்திரன் 1963ல் புதிதாக நிறுவினார்.

நாராயணன் என்பதற்கு திருமாலையும், நேவாரி மொழியில் ஹிட்டி என்பதற்கு நீர்த் தாரையையும் குறிக்கும். இந்நீர்த் தாரை, கோயிலின் கிழக்கு நுழைவு வாயிலில் உள்ளது.

நேபாள இராச்சியத்தின் ஷா வம்சக் காலத்திற்கு முன்னர், நாராயணன்ஹிட்டி அரண்மனை அமைந்த பகுதியை, தற்கால இந்தியாவின் உத்தரகாண்ட் மாநிலத்தின் குமாவுன் மற்றும் கார்வால் நாட்டின் படைத்தலைவரின் இளையமகன் சிவராம் சிங் பஸ்யந்த் என்பவர் நாராயணன்ஹிட்டி அரண்மனையை நிறுவினார். பின்னர் நேபாள இராச்சியத்தின் ஆறாவது தலைமை அமைச்சரான பதே ஜங் ஷா, காட்மாண்டுப் போரில் நாராயணன்ஹிட்டி அரண்மனையை, மல்லர் வம்ச மன்னர் ஜெயப்பிரகாஷ் மல்லாவிடமிருந்து கைப்பற்றினார். 
19 செப்டம்பர் 1846ல் தலைமை அமைச்சர் பதே ஜங் ஷா நாடு கடத்தப்பட்ட பின்னர், புதிய தலைமை அமைச்சர் ஜங் பகதூர் ராணாவின் தம்பி ரணதீப் சிங் குன்வர், நாராயணன்ஹிட்டி அரண்மனையின் பழுதுகளை நீக்கி தனது குடியிருப்பாகக் கொண்டார்.

நேபாள தலைமை அமைச்சர் ரண தீப் சிங் குன்வரின் மறைவிற்குப் பிறகு, பட்டத்திற்கு வந்த தலைமை அமைச்சர் வீர சூம்செர் ஜங் பகதூர் ராணா என்பவர் 22 நவம்பர் 1885ல் நாராயணன்ஹிட்டி அரண்மனையை தனது மாளிகையாகக் கொண்டார்.
1886ல் வீர சூம்செர் ஜங் பகதூர் ராணா, நாராயணன்ஹிட்டி அரண்மனையை இடித்து விட்டு, நேபாள கட்டிடக் கலைஞர் ஜோக்வீர் ஸ்தபதியில் தலைமையில், புதிய நாராயணன்ஹிட்டி அரண்மனையைக் கட்டினார். புதிய அரண்மனை நேபாள மன்னர் பிரிதிவி வீர விக்கிரம ஷாவின் குடியிருப்பானது. 
1934ல் நேபாள நிலநடுக்கத்தில் நாராயணன்ஹிட்டி அரண்மனையின் சில பகுதிகள் சேதமடைந்தததுடன், மன்னர் திரிபுவனின் இரண்டு இளவரசிகளும் மாண்டனர். நிலநடுக்கத்தில் சேதமுற்ற அரண்மனையைக் கட்டிடப் பொறியாளர் சூரிய ஜங் தாபா சீர் செய்து, அரண்மனைக்கு முன் முகப்பு மண்டபமும், மாடிகளுக்குச் செல்ல அகலமான மாடிப்படிகளும் கட்டினார்.

நேபாள மன்னர் மகேந்திரா காலத்தில், 1963ல் அரண்மனையை முழுமையாக இடித்து விட்டு, அதே இடத்தில் நேபாளக் கட்டிடக் கலைநயத்தில், புதிய அரண்மனையை, கலிபோர்னியாவின் கட்டிடக் கலைஞர் பெஞ்சமின் போல்க் என்பவரால் 1969ல் கட்டி முடிக்கப்பட்டது. 
புதிய அரண்மனையின் புதுமனை புகு விழா நிகழ்வின் போது, நேபாள இளவரசர் பிரேந்திராவின் திருமணம் நடைபெற்றது. 

இந்த அரண்மனையின் தரைத் தளம் 3,794 சதுர மீட்டர் (40,838 சதுர அடி) பரப்பளவுடன் கூடியது. விருந்தினர் மாளிகை, அரசவை மற்றும் அந்தப்புரம் என மூன்று பகுதிகளைக் கொண்டது. 
இவ்வரண்மனையில் 52 அறைகள் கொண்டது. நேபாளத்தின் மாவட்டங்களின் பெயர்களை, 52 அறைகளுக்கு சூட்டப்பட்டுள்ளது. 
அரண்மனையின் உட்புறங்களில் விக்டோரியன் அழகுக் கலையில், ஓவியங்களால் மெருகேற்றப்பட்டுள்ளது. 

1972ல் நாராயணன்ஹிட்டி அரண்மனையை மன்னர் மகேந்திரா, 7 கோடி நேபாள ரூபாய்க்கு நேபாள அரசிடம் விற்றுவிட்டார்.
இவ்வரண்மனை தனது தந்தை வழி பாட்டனார் பிரிதிவி வீர விக்கிரம ஷா, ராணி திவ்யேஷ்வரியை மணந்த வகையில் கிடைத்த சீர் வரிசை என்பதால், இவ்வரண்மனை தனது தனிப்பட்ட சொத்து என உரிமை கோரினார். 

1 சூன் 2001 அன்று 2001இல் நாராயணன்ஹிட்டி அரண்மனையில் அரச குடும்ப விருந்து நடக்கும்பொழுது நேபாள மன்னர் பிரேந்திராவின் மகன் இளவரசர் திபேந்திரா துப்பாக்கியால் விருந்தில் கலந்து கொண்டவர்களை நோக்கிச் சுட்டார். இந்நிகழ்வில் திபேந்திராவின் தந்தையாரும், நேபாள மன்னருமான பிரேந்திரா, அரசி ஐஸ்வரியா உட்பட 10 பேர் உயிரிழந்தனர். பின்னர் திபேந்திரா தன்னைத் தானே சுட்டுக் கொண்டு, நான்கு நாட்களுக்கு பிறகு இறந்தார். 
2006ல் நேபாளத்தில் நடைபெற்ற தொடர் ஜனநாயக புரட்சியின் காரணமாக, மன்னர் ஞானேந்திரா பதவி பறிக்கப்பட்டதுடன், நேபாளத்தின் புதிய நாடாளுமன்றம், ஞானேந்திராவை நாராயணன்ஹிட்டி அரண்மனையிலிருந்து 15 நாட்களுக்குள் வெளியேற கட்டளையிட்டது. 
தற்போது நாராயணன்ஹிட்டி அரண்மனை பொது அருங்காட்சியகமாக மாற்றப்பட்டுள்ளது. இவ்வருங்காட்சியகத்தில் நேபாள அரண்மனைவாசிகளின் நகைகள் மற்றும் அரிய பொருட்கள் காட்சிக்கு வைக்கப்பட்டுள்ளன.



</doc>
<doc id="390197" url="https://ta.wikipedia.org/wiki?curid=390197" title="ஒப்பீட்டு வலிமை குறியீடு">
ஒப்பீட்டு வலிமை குறியீடு

ஒப்பீட்டு வலிமை குறியீடு (Relative Strength Index) என்பது "ஜே. வெல்ஸ் வில்டர்" உருவாக்கிய ஒரு தொழினுட்பப் பகுப்பாய்வுக் (நுட்பப் பகுப்பாய்வு) கருவி ஆகும். இந்த தொழினுட்பப் பகுப்பாய்வு (Technical Analysis) மூலம் ஒரு பங்கின் விலையில் உள்ள ஏற்றத் தாழ்வுகளின் வேகங்களைக் (momentum oscillator) கொண்டு அந்தப் பங்கினை ஆய்வு செய்வதாகும். இதன் மதிப்பு பூஜியத்தில் இருந்து நூறு வரை வேறுபடும். பொதுவாக ஒப்பீட்டு வலிமை குறியீடு 70 அல்லது அதற்கு மேல் சென்றால் அந்தப் பங்கு, அதன் மதிப்பிற்கும் அதிகமாக (overbought) வாங்கப்பட்டதாகவும், 30ஐ விடக் குறைவாக இருந்தால் அதன் மதிப்பிற்கும் குறைவாக வாங்கப்பட்டதாகவும் (oversold) கொள்ளப்படுகிறது. எனவே ஒரு பங்கினை வாங்கும் பொழுது அதன் ஒப்பீட்டு வலிமை குறியீடு 30ஐ விடக் குறைவாக இருந்தால் அப்பங்கு வாங்குவதற்கு உகந்தது என்றும் 70 அல்லது அதற்கு மேல் சென்றால் விற்பதற்கு உகந்தது என்றும் கொள்ளவேண்டும்.


</doc>
<doc id="390198" url="https://ta.wikipedia.org/wiki?curid=390198" title="கார்பமோயில் அசுபார்டிக் அமிலம்">
கார்பமோயில் அசுபார்டிக் அமிலம்

கார்பமோயில் அசுபார்டிக் அமிலம் "(Carbamoyl aspartic acid)" என்பது CHNO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். யூரிடோசக்சினிக் அமிலம் என்ற பெயராலும் இதை அழைக்கிறார்கள். கார்பமேட்டு வழிப்பொருளான இச்சேர்மம் பிரிமிடின் உயிரியத் தொகுப்புவினையில் இடைநிலை பொருளாகப் பயன்படுகிறது.


</doc>
<doc id="390305" url="https://ta.wikipedia.org/wiki?curid=390305" title="ஈத்தேன்சல்போனிக் அமிலம்">
ஈத்தேன்சல்போனிக் அமிலம்

ஈத்தேன்சல்போனிக் அமிலம் "(Ethanesulfonic acid)" என்பது CHCHSOH. என்ற மூலக்கூற்று வாய்ப்பாடு கொண்ட ஒரு சல்போனிக் அமிலமாகும். இசைலிக் அமிலம் என்ற பெயராலும் இதை அழைக்கிறார்கள். ஈத்தேன்சல்போனிக் அமிலத்தின் இணை காரத்தை ஈத்தேன்சல்போனேட்டு என்கிறார்கள். மருத்துவ முறைமைகளில் பயன்படுத்தும்போது இந்த இணை காரத்தை இசைலேட்டு என்ற பெயரால் அழைக்கிறார்கள்.

தெளிவான பழுப்பு நிறத்திலான நீர்மமாக ஈத்தேன்சல்போனிக் அமிலம் காணப்படுகிறது . 



</doc>
<doc id="390313" url="https://ta.wikipedia.org/wiki?curid=390313" title="சித்திகாளி கோவில்">
சித்திகாளி கோவில்

சித்திகாளி கோவில் "(Siddhikali Temple)" நேபாள நாட்டிலுள்ள பக்தபூர் மாவட்டத்தில் இருக்கும் மத்தியப்பூர் திமி நகராட்சியில் அமைந்துள்ள ஒரு இந்து கோவிலாகும். திமி நகராட்சிக்கு மேற்கு பகுதியில் இநாயக்வோ என்ற இடத்தில் இக்கோவில் கட்டப்பட்டுள்ளது. இரண்டு அடுக்கு மாடிகளாக கட்டப்பட்டுள்ள இக்கோவில் காளி, சிவன், கணேசன் ஆகிய தெய்வங்களுக்காக அர்ப்பணிக்கப்பட்டுள்ளது . நேபாள பாசா மொழியில் இநாயக் தியோ என்ற பெயரால் இக்கோவில் அழைக்கப்படுகிறது 


</doc>
<doc id="390347" url="https://ta.wikipedia.org/wiki?curid=390347" title="ரேடார் எச்சரிக்கை கருவி">
ரேடார் எச்சரிக்கை கருவி

ரேடார் எச்சரிக்கை கருவி (Radar Warning Receiver) என்பது ரேடாரின் மின்காந்தக் கதிர்வீச்சு அலைகளைப் பெற்று ரேடாரின் இருப்பிடத்தை அறியப் பயன்படும் ஒரு கருவி ஆகும். இந்தக் கருவி பொதுவாகப் பாதுகாப்புத் படைத்துறையில் பயன்படுத்தப் படுகிறது. போர் விமானங்களிலும், போர் கப்பல்களிலும், தரைவழி ஊர்திகளிலும் அதன் பதுகர்ப்பிற்காக இக்கருவி பயன்படுத்தப் படுகிறது. இந்தக் கருவி எதிரிகளின் ரேடார் சமிக்ஞைகலை கொண்டு அதன் இருப்பிடத்தை மட்டுமல்லாது, அது எந்த வகை ரேடார் என்றும், அதன் ஆற்றல் எப்படிப்பட்டது என்பதும் கண்டுபிடிக்கப்படுகிறது. மேலும் இந்த எச்சரிக்கையைக் கொண்டு, எவ்வாறு அந்த ரேடாரிடம் இருந்து தப்பித்துச் செல்லலாம் என்ற அடுத்த கட்ட நடவடிக்கைகளை எடுக்கவும் உதவுகிறது. இக்கருவி மின்னணு போர்முறையின் ஓர் அங்கமாகும்.


</doc>
<doc id="390350" url="https://ta.wikipedia.org/wiki?curid=390350" title="நாமஹசன்">
நாமஹசன்

நாமஹசன் டாவங்பெங் மாவட்டத்தின் தலைநகர். இந்நகரம் மியான்மரின் ஷான் மாநிலத்தில் வடக்குப் பகுதியில் உள்ளது. மேலும் இந்நகரம் புகழ்பெற்ற ஹசிபா மலையேறுதலுக்கான தொடக்கப் புள்ளியாகவும் உள்ளது.

இந்நகரில் பாலாங் இனமக்களோடு காரீன், லிசு மற்றும் ஷான் இனப் பழங்குடியினரும் வாழ்கின்றனர், மேலும் இவர்களோடு இந்திய மற்றும் சீன மக்களும் வசிக்கிறார்கள்.
பிரித்தானியப் பேரரசு ஆட்சியின் போது பர்மா (மியன்மார்) இல், நாமஹசன் டாவங்பெங் மாநிலத்தின் தலைநகரமாக இருந்தது, இது பிரிட்டிஷ் பர்மாவின் ஷான் மாநிலத்தின் பாலாங் உட்பகுதி; மற்றும் முன்னாள் ஷான் மாநிலத்தில் உள்ள ஒரே பாலாங் ராச்சியம். நகரத்தின் பெரும்பான்மை மக்கள் கா-டூர் (சாம்லாங்) பழங்குடியினர். பழங்குடி மக்கள் பெரும்பாலும் தங்க நிற பாலாங் (சவே பலாங்) காரணம் அவர்கள் தங்க நிற பெல்ட்கள் அணிவதன் காரணமாக இவ்வாறு குறிப்பிடப்படுகிறார்கள். வரலாற்று ரீதியாக, அவர்கள் விழாக்காளங்களில் வெள்ளி பெல்ட்டை அணிந்திருந்தார்கள், ஆனால் பிறகு வெள்ளிக்குப் பதிலாக அலுமினியம் பயன்படுத்தப்பட்டது.

இந்த மக்கள் சவே எனும் மொழியை பேசுகின்றனர். 




</doc>
<doc id="390353" url="https://ta.wikipedia.org/wiki?curid=390353" title="ராணா பகதூர் ஷா">
ராணா பகதூர் ஷா

ராணா பகதூர் ஷா (Rana Bahadur Shah) () (1775 – 1806), நேபாள இராச்சியத்தை ஆண்ட ஷா வம்சத்தின் மூன்றாவது மன்னராவர். இவர் ஆட்சிக் காலத்தில், தற்கால உத்தரகாண்ட் பகுதிகளின் கார்வால், குமாவுன், சிர்மூர் மற்றும் கிழக்கில் சிக்கிம் பகுதிகள் வெல்லப்பட்டு நேபாள இராச்சியம் விரிவாக்கப்பட்டது. 

பிரிதிவி நாராயணன் ஷா நிறுவிய நேபாள இராச்சியத்தின் இரண்டாவது மன்னரும், ராணா பகதூர் ஷாவின் தந்தையுமான, மன்னர் பிரதாப் சிங் ஷா (ஆட்சிக் காலம்: 1775–77) குறுகிய காலத்தில் மறைந்ததால், இரண்டரை குழந்தையாக இருந்த ராணா பகதூர் ஷா (ஆட்சிக் காலம்: 1777 – 1799) அரியணையில அமர்த்தப்பட்டார். 

பிரதாப் சிங் ஷாவின் விதவை மனைவி ராணி ராஜராஜேஸ்வரி, குழந்தை ராணா பகதூர் ஷாவின் அரசப் பிரதிநிதியாக 1775 முடிய நேபாள இராச்சியத்தை ஆண்டார். 

1794ல் ராணா பகதூர் ஷா பருவ வயது நிறைந்தவுடன், நேபாள இராச்சியத்தின் மன்னராக முடிசூட்டப்பட்டார்.
1795ல் ராணா பகதூர ஷா, மைதிலி பிரதேசத்தின் பிராமணப் பெண் கந்தவதி தேவியை திருமணம் செய்து கொண்டதுடன், அப்பெண்ணிற்குப் பிறக்கும் ஆண் குழந்தைக்கே அரியணை ஏறும் உரிமையும் வழங்கினார்.

கந்தவதி தேவியை திருமணம் செய்துகொள்வதற்கு முன்னரே, ராணா பகதூர் ஷாவிற்கு ராஜராஜேஸ்வரி மற்றும் சுபர்ன பிரபா தேவி, ராணி திரிபுரசுந்தரி எனும் இரண்டு மனைவியரும், ராணா உக்கோட் ஷா மற்றும் சாம்செர் ஷா என இரண்டு ஆண் குழந்தைகள் இருந்தனர். }} 

ராணா பகதூர் ஷாவின் மூன்றாம் மனைவி கந்தவதி தேவிக்கு 1797ல் பிறந்த கீர்வான் யுத்த விக்ரம் ஷாக்கு இளவரசு பட்டம் வழங்கப்பட்டது. இதனால் ராணா பகதூர் ஷா தனது 23வது வயதில் மன்னர் பதவியை துறந்து, தன் மூன்றாம் மனைவிக்குப் பிறந்த மகன் கீர்வான் யுத்த விக்ரம் ஷாவை 23 மார்ச் 1799 அன்று அரியணையில் ஏற்றியதுடன், தன் மூத்த மனைவி ராணி ராஜராஜேஸ்வரி தேவியை, கீர்வான் யுத்த விக்ரம் ஷாவின் அரசப்பிரதிநிதியாக நியமித்தார். ராணா பகதூர் ஷா, சுவாமி நிர்குணானந்தர் எனும் பெயரில் துறவற வாழ்க்கை மேற்கொண்டார். இந்நிலையில் தபா வம்சத்தின் பீம்சென் தபா மற்றும் அவரது தந்தை அமர்சிங் தாபா படைத்தலைவர்களாக நியமிக்கப்பட்டனர்.

கந்தவதி தேவியின் மரணத்திற்கு பின்னர் ராணா பகதூர் ஷா, துறவற வாழ்க்கையை கைவிட்டு, மீண்டும் நேபாள இராச்சிய மன்னராக விரும்பினார். நாட்டு மக்களும், அரசவையினரும் தன் முடிவை ஏற்காததால், , ராணா பகதூர் ஷா, மே, 1800ல் வாரணாசிக்குச் சென்று தன் எஞ்சிய நாட்களை கழித்தார். . 

ராணா பகதூர் ஷாவின் முன்னாள் மெய்க்காவலரான, தாபா வம்சத்தின் பீம்சென் தபா வாரணாசிக்கு வந்து, பகதூர் ஷாவின் ஆலோசகராக செயல்பட்டார். ராணா பகதூரின் மூத்த மனைவி ராணி ராஜராஜேஸ்வரியும் வாராணாசிக்கு வந்து ராணா பகதூருடன் இணைந்தார். இரண்டாம் மனைவி சுபர்ன பிரபா தேவி, காத்மாண்டிலே தங்கி குழந்தை இளவரசன் கீர்வான் யுத்த விக்ரம் ஷாவின் அரசப்பிரதிநிதியாக செயல்பட்டார். . 
26 சூலை 1801ல் ராண பகதூர் ஷாவை விட்டு நேபாளத்திற்கு திரும்பிய ராணி ராஜராஜேஸ்வரி, 26 செப்டம்பர் 1801 அன்று நேப்பாள இராச்சியத்தின் முதலமைச்சர் கீர்த்திமான் சிங் பஸ்னேத்தை அடியாட்களை வைத்துக் கொன்று விட்டு, குழந்தை மன்னர் கீர்வான் யுத்த விக்கிரம் ஷாவின் அரசப்பிரதியாக மீண்டும் செயல்பட்டார்.

வாரணாசியில் ராணா பகதூர் ஷாவின் ஆடம்பர வாழ்வு முறையால், தனி நபர்களிடமும், கிழக்கிந்திய கம்பெனி ஆட்சியினரிடமும் பல இலட்சம் ரூபாய்கள் கடன்பட்டார். 

இந்நிலையில் தாமோதர பாண்டே தலைமையிலான நேபாள அமைச்சரவையை கலைத்து விட்டு, புதிய அமைச்சரவையை ராஜராஜேஸ்வரி நியமித்தார்.

கிழக்கிந்தியக் கம்பெனியின் தலைமை ஆளுநர் ரிச்சர்டு வெல்லசுலி, நேபாள இராச்சியத்திற்கு அளித்துக் கொண்டிருந்த ஆதரவை நீக்கினார்.

இதனால் வலிமைப் பெற்ற ராணா பகதூர் ஷா, பீம்சென் தாபா, தாமோதர பாண்டே போன்றவர்களின் ஆதரவுடன் நேபாள இராச்சியத்தின் மன்னராக மீண்டும் முடிசூட்டிக் கொண்டார். 

25 ஏப்ரல் 1806ல் தனது மாற்றாந் தாய் மகன் சேர் பகதூர் ஷாவால் கத்தியால் குத்தப்பட்டு, முப்பது வயதில் ராணா பகதூர் ஷா இறந்தார்.




</doc>
<doc id="390354" url="https://ta.wikipedia.org/wiki?curid=390354" title="கீர்வான் யுத்த விக்ரம் ஷா">
கீர்வான் யுத்த விக்ரம் ஷா

கீர்வான் யுத்த விக்ரம் ஷா (Girvan Yuddha Bikram Shah) () (19 அக்டோபர் 1797 – 20 நவம்பர் 1816), 1799 முதல் 1816 முடிய நேபாள இராச்சியத்தை ஆண்ட நான்காவது மன்னராவார்.
கீர்வான் யுத்த விக்ரம் ஷா பிறந்த ஒன்றறை ஆண்டுகளில், அவனுக்கு இளவரசு பட்டம் சூட்டிய ராணா பகதூர் ஷா, தன் மனைவி கந்தவதி தேவியுடன் நாட்டை விட்டு வெளியேறியதால், குழந்தை கீர்த்திவான் யுத்த ஷாவின் பெரியன்னை ராணி ராஜராஜேஸ்வரி, இளவரசன் சார்பாக அரசப்பிரதியாக, தலைமை அமைச்சர் தாபா வம்சத்தின் பீம்சென் தபா உதவியுடன் நாட்டை நிர்வகித்தர். கீர்வான் யுத்த விக்ரம் ஷா தமது 19வது வயதில் அம்மை நோய் தாக்கி இறந்ததால், அவரது மகன் ராஜேந்திர விக்ரம் ஷாவிற்கு இளவரசு பட்டம் சூட்டப்பட்டது. 

1788 - 17989ல் திபெத்திய-நேபாள வணிகரகளுக்குமிடையே ஏற்பட்ட வணிகப் பிணக்கால், தாமோதர பாண்டே தலைமையிலான நேபாளப் படைகளுக்கும், திபெத்தியப் பேரரசுக்கும் நடைபெற்ற போரில், திபெத்தியப் பேரரசு தோல்வி கண்டது. எனவே திபெத்திய அரசு, நேபாள இராச்சியத்திற்கு போர் ஈட்டுத் தொகை வழங்கியது. பின்னர் திபெத்தியர்களின் தூண்டுதலின் பேரில், 1791-1792ல் சீனர்களுக்கும் - நேபாளப் படைக்களுக்கும் நடைபெற்ற போரில், நேபாளம் சீனாவிடம் சரண் அடைந்து, "பெத்திராவதி உடன்படிக்கை"யின் படி, நேபாள இராச்சியத்தினர், சீனர்களுக்கு ஆண்டுதோறும் திறை செலுத்த வேண்டியதாயிற்று. 1814-1816ல் ஆங்கிலேய-நேபாளப் போரின் முடிவில், நேபாளம், சீனர்களுக்கு திறை செலுத்துவதை நிறுத்தியது. 

1814 - 1816ல் நடைபெற்ற ஆங்கிலேய-நேபாளப் போரின் முடிவில், இரு தரப்பும் செய்து கொண்ட போர் உடன்படிக்கையின் படி, குமாவுன், கார்வால், சிக்கிம், டார்ஜிலிங், மேற்கு தராய் பகுதிகளை ஆங்கிலேயர்களுக்கு விட்டுத் தரப்பட்டது.

நேபாள இராச்சியத்தின் கிழக்கு எல்லையாக மேச்சி ஆறும், மேற்கு எல்லையாக மகாகாளி ஆறும் நேபாள இராச்சியத்தின் எல்லையாக உறுதிப்படுத்தப்பட்டது. 

மேற்கு தராய் பகுதி ஆங்கிலேயருக்கு விட்டுத் தரப்பட்டதால், ஆண்டு ஒன்றுக்கு இரண்டு இலட்சம் ரூபாய், நேபாள இராச்சியத்திற்கு, நட்ட ஈடு வழங்க கம்பெனி ஆட்சியினரால் ஒப்புக் கொள்ளப்பட்டது. மேலும் நேபாள இராச்சியத்தில், கிழக்கிந்தியக் கம்பெனியின் அரசப்பிரதிநிதி ஒருவரை நியமிக்க ஒப்புக் கொள்ளப்பட்டது 



</doc>
<doc id="390360" url="https://ta.wikipedia.org/wiki?curid=390360" title="ராணி திரிபுரசுந்தரி">
ராணி திரிபுரசுந்தரி

ராணி திரிபுரசுந்தரி அல்லது லலிதா திரிபுரசுந்தரி தேவி (Queen Tripurasundari of Nepal) (1794 - 1832) (also known as Lalita Tripura Sundari Devi) (), ஷா வம்சத்தின் நேபாள இராச்சியத்தின் மூன்றாவது மன்னரான ராணா பகதூர் ஷாவின் இரண்டாவது ராணியும், தாபா வம்சத்து இளவரசியும் ஆவார்.

இளம் வயதில் மன்னர் ராணா பகதூர் ஷாவை இழந்து விதவையான குழந்தை அற்ற ராணி திரிபுரசுந்தரி, அரசப்பிரதியாக, நேபாள இராச்சியத்தை நிர்வகித்தவர். 
நேபாள இராச்சியத்தின் படைத்தலைவரும், தாபா வம்சத்தவரான நயின் கஜியின் மகள் லலிதா திரிபுரசுந்திரி ஆவார். இவரது சித்தப்பா பீம்சென் தபா நேபாள இராச்சியத்தின் படைத்தலைவர் ஆவார். 

1805ல் தமது 11வது வயதில் திரிபுரசுந்தரி, நேபாள மன்னர் ராணா பகதூர் ஷாவிற்கு இரண்டாம் தாரமாக வாழ்க்கை பட்டவர். முப்பது வயதில் ராணா பகதூர் ஷா, தமது மாற்றாந்தாய் மகனால் கொல்லப்படும் போது, ராணா பகதூர் ஷாவின் மூன்றாம் ராணியின் குழந்தையான ஒன்றறை வயது கீர்வான் யுத்த விக்ரம் ஷாவிற்கு இளவரசு பட்டம் சூட்டப்பட்டது. இளவரசன் கீர்வான் யுத்த விக்ரம் ஷா பருவ வயது எய்தும் வரை, தன் சித்தப்பா பீம்சென் தபா துணையுடன் அரசப்பிரதிநிதியாக நேபாள இராச்சியத்தை நிர்வகித்தவர்.
1819ல் கீர்வான் யுத்த விக்ரம் ஷா இறந்த போது, அவரது குழந்தை ராஜேந்திர விக்ரம் ஷாவிற்கு இளவரசு பட்டம் சூட்டி, பாட்டி ராணி திரிபுரசுந்தரி, நேபாள இராச்சியத்தின் அரசப் பிரதிநிதியாக இரண்டாம் முறையாக நிர்வகித்தார். 
காத்மாண்டில் பரவிய காலராத் தொற்று நோயால், 6 ஏப்ரல் 1832 அன்று திரிபுரசுந்தரி காலமானார். 


</doc>
<doc id="390370" url="https://ta.wikipedia.org/wiki?curid=390370" title="அரசப் பிரதிநிதி (பிரித்தானிய இந்தியா)">
அரசப் பிரதிநிதி (பிரித்தானிய இந்தியா)

அரசப் பிரதிநிதி (பிரித்தானிய இந்தியா) (Resident (title), பிரித்தானியப் பேரரசிடம் குடிமைப்பட்ட இந்தியத் துணைக்கண்டத்தில் உள்ள சுதேச சமஸ்தான மன்னரவைகளில் அங்கம் வகிக்கும் பிரித்தானிய இந்திய அரசின் பிரதிநிதிகளைக் குறிக்கும். இந்த அரசப் பிரதிநிதிகளின் செலவினங்களை சுதேச சமஸ்தான இராச்சியங்களே ஏற்க வேண்டும்.

இந்த பிரித்தானிய அரசப் பிரதிநிதிகள், சமஸ்தான மன்னர் அரசுகளில் உத்தியோகபூர்வமாக இராஜதந்திரச் செயற்பாடுகளை கொண்டிருப்பார், இம்முறை பெரும்பாலும் மறைமுக பிரித்தானிய ஆட்சி வடிவமாக காணப்படும்.

இந்த அரசப் பிரதிநிதிகள், பிரித்தானிய இந்திய அரசுக்கும், சுதேச சமஸ்தானங்களுக்கும் ஒரு பாலமாகச் செயல்படுவர். மேலும் சுதேச சமஸ்தானங்களில் அவ்வப்போது ஏற்படும் வாரிசு உரிமை போன்ற பிணக்குகளைத் தீர்த்து வைப்பார். 

1798 முதல் 1805 முடிய பிரித்தானிய இந்தியாவின் தலைமை ஆளுநரான ரிச்சர்டு வெல்லசுலி, சமஸ்தான மன்னர் அரசுகளின் பணிகளில் தலையிடும் விதமாக துணைப்படைத் திட்டத்தினை நடைமுறைப்படுத்தினார். இத்திட்டப்படி, சுதேச சமஸ்தான மன்னர்கள், தங்கள் நாட்டில் ஆங்கிலேயர்களின் படைகளை தங்கள் சொந்த செலவில் பராமரிக்க வேண்டும். அவ்வாறு செலவழிக்க இயலாத அரசுகள், தங்கள் நிலத்தின் ஒரு பகுதியை ஆங்கிலேய ஆட்சியிடம் ஒப்படைக்க வேண்டும். மேலும் சுதேச சமஸ்தானங்களின் அரசவைகளில், அரசியல் விவகாரங்களுக்காக, கம்பெனி அதிகாரி ஒருவரை, பிரித்தானிய இந்திய அரசின் பிரதிநிதியாக வைத்துக் கொள்ள வேண்டும்.


</doc>
<doc id="390374" url="https://ta.wikipedia.org/wiki?curid=390374" title="அரசப் பிரதிநிதி">
அரசப் பிரதிநிதி

அரசப் பிரதிநிதி (Regent), முடியாட்சி முறையில் ஆளப்படும் ஒரு நாட்டின் மன்னர் அல்லது ராணி நோய் அல்லது இயலாமையுடன் படுக்கையிலேயே காலம் தள்ளும் போதோ, அல்லது இளவரசன் குழந்தை பருவத்தினராக இருக்கும் போதோ அல்லது நடப்பு மன்னர் அல்லது ராணி வாரிசு இன்றி இறக்கும் போதோ, நாட்டின் அடுத்த மன்னரை/ராணியைத் தேர்ந்தெடுக்கும் வரையில், மன்னர் அல்லது ராணியின் நெருங்கிய உறவினர் அல்லது அமைச்சர் அல்லது படைத்தலைவர் ஒருவர் நாட்டின் அனைத்து அதிகாரங்களை அரசப் பிரதிநிதியாக இருந்து செலுத்துவார். நாட்டின் மன்னர் அல்லது ராணியை தேர்ந்தெடுத்தப் பின், அரசப் பிரதிநிதி பதவி தானாக நீங்கி விடும். 


</doc>
<doc id="390378" url="https://ta.wikipedia.org/wiki?curid=390378" title="அலைசு கிரேசு குக்">
அலைசு கிரேசு குக்

அலைசு கிரேசு குக் "(Alice Grace Cook)" (18 பிப்ரவரி 1877 - 27 மே 1958) அல்லது கிரேசு குக் அல்லது ஏ. கிரேசு குக் எனப்படுபவர் ஒரு பிரித்தானிய வானியலாளர் ஆவார். இவர் அமெரிக்க வானியல் கழகத்தில் 1911 இல் சேர்ந்தார், இவர் 1916 இல் அரசு வானியல் கழகத்தில் ஆய்வுறுப்பினர் ஆனார். இவரது குழுவே ஆய்வுறுப்பினராகத் தேர்வு செய்யப்பட்ட முதல் மகளிர் குழுவாகும். இவர் விண்கற்களின் ஆய்வுக்காகவும் வெற்றுக் கண்ணால் அந்திக் காலொளியையும் நிலமுனைச் சுடரொளிகளையும் (வடமுனைச் சுடரொளி, தென்முனைச் சுடரொளி) நோக்கீடுகளைச் செய்தமைக்காகவும் பெயர்பெற்றவர். முதல் உலகப் போரின்போது குக் பிளேமட்டா விலசனுடன் இணைந்து பிரித்தானைய வானியல் கழகத்தின் விண்கற்கள் பிரிவுக்குத் தலைமை தாங்கினார். இவர் வால்வெள்ளிகளையும் பால்வழியில் உள்ள விண்மீன் வெடிப்புகளையும் கண்ணுற்றார். 1918 இல் V603 அக்குவிலே விண்மீன் வெடிப்பைக் கண்டுபிடித்தவர்களில் இவரும் ஒருவராவார். இப்பணி 1920-21 இல் இவருக்கு மரியா மிட்செல் கழகத்தின் எட்வர்டு சார்லெசு பிக்கெரிங் ஆய்வுநல்கையை வாங்கித் தந்தது. இவர் 1921 முதல் 1923 வரை பிரித்தானிய வானியல் கழகத்தின் விண்கற்கள் பிரிவுக்கு இயக்குநராக இருந்தார்ஜோசப் ஆல்பிரெடு ஆர்டுகேசிலுடன் இணைந்து, இவர் ஜான் பிராங்க்ளின் ஆடம்சு எடுத்த ஒளிப்படத் தட்டுகளில் இருந்த 785 புதுப் பொதுஅட்டவணை வான்பொருள்களை இனங்கண்டு விவரித்தார்.

குக் சுப்போல்கில் இருந்த சுட்டோவ்மார்கெட்டு எனுமிடத்தில் வாழ்ந்துவந்தார். இவர் 1958 இல் இறந்தார். இவர் தன் ஒருசaலைப் பணியாளர்களால் திறமையும் ஆழ்ந்த ஈடுபாடும் உள்ள வானியலாளராக மதிக்கப்பட்டார்.



</doc>
<doc id="390383" url="https://ta.wikipedia.org/wiki?curid=390383" title="பாலிகேட்டனேன்">
பாலிகேட்டனேன்

பாலிகேட்டனேன் இயந்திரத்தனமாய் இணைக்கப்பட்ட கேட்டனேன் அமைப்புகளைக் கொண்ட ஒரு பலபடியாகும்.

பலபடி சங்கிலித்தொடரில், கேட்டனேன் அமைப்புகளின்  அமைவிடத்தைப் பொறுத்து, பாலிகேட்டனேன்கள் முக்கியத்தொடர் பாலிகேட்டனேன்கள் மற்றும் பக்கத் தொடர் பாலிகேட்டனேன்கள் என இரண்டு வகைகளாகப் பகுக்கப்பட்டுள்ளன. [n]-கேட்டனேன் (n மிகப்பெரிய எண்), ஆனது தனியாக இயந்திரவியல்ரீதியில் ஒன்றோடொன்று பிணைக்கப்பட்டுள்ள வளைய சேர்மங்கள் ஆகும். இவை உகப்பாக்கப்பட்ட பாலிகேட்டனேன்களாக பார்க்கப்படுகின்றன.  

சகப்பிணைப்புகளுடன் கூடுதலாக தவிர்த்த இயந்திரவியல் பிணைப்புகளைக் கொண்டிருக்கும் பண்பே, மற்ற பலபடிச் சேர்மங்களிலிருந்து வேறுபடுகின்ற ஒரு பாலிகேட்டனேன் சேர்மத்தின் இயல்புக்குரிய தனித்த பண்பாக இருக்கிறது.


</doc>
<doc id="390385" url="https://ta.wikipedia.org/wiki?curid=390385" title="உருப்பெறா நிலை">
உருப்பெறா நிலை

வேதியியல், படிகவியல் மற்றும் விரிவான பார்வையில் இன்னும் பல இயற்கை அறிவியலின் பிரிவுகளில், உருப்பெறா நிலை என்பது ஒரு பொருளொன்று ஒரு ஒழுங்குபடுத்தப்பட்ட வடிவத்தைப் பெறாத நிலையைக் குறிக்கும். 

படிகவியலை மற்றும் கருத்திற்கொண்டோமேயானால், படிக வடிவமற்ற பொருளென்பது நீண்ட தொடர் வரிசையளவிற்கு மூலக்கூறு நிலையில் குறிப்பிட்ட படிக ஒழுங்கேதும் பெறாத நிலையைக் குறிப்பதாகும்.

வேதியியலின் வரலாற்றில் படிக உருவமற்ற நிலையானது மிகச்சரியான அணுநிலை படிகக்கூடு அமைப்பின் இயைபைப்  பற்றி  அறியப்படுவதற்கு முன்பாகவே அறியப்பட்டிருந்தது. உருவமற்ற நிலை என்ற கருத்து கலை (ஓவியம்), உயிரியல், தொல்லியல் மற்றும்  மெய்யியல் ஆகியவற்றிலும் ஒழுங்கற்ற, அமைப்புக்குட்படாத அல்லது உருவமற்ற பொருட்களின் இயல்பாகக் குறிப்பிடப்படுகிறது.




</doc>
<doc id="390386" url="https://ta.wikipedia.org/wiki?curid=390386" title="ராணி ராஜராஜேஸ்வரி">
ராணி ராஜராஜேஸ்வரி

ராணி ராஜராஜேஸ்வரி தேவி (Raj Rajeshwari Devi) (இறப்பு: 5 மே 1806), நேபாள இராச்சியத்தின் மன்னர் ராணா பகதூர் ஷாவின் பட்டத்து ராணியாகவும், இரண்டு முறை நாட்டின் அரசப் பிரதிநிதியாக நேபாளத்தை நிர்வகித்தவர். தாபா வம்ச அமைச்சரும், படைத்தலைவருமான பீம்சென் தபாவின் வற்புறுத்தல் காரணமாக, 5 மே 1806ல் தீக்குளித்து உயிர் நீத்தார். 

ராணா பகதூர் ஷாவின் தனது நான்காவது மனைவி கந்தவதி தேவிக்குப் பிறந்த குழந்தை கீர்வான் யுத்த விக்ரம் ஷா, நேபாள இராச்சியத்தின் அரியணை ஏற்ற முடிவு செய்ததால், வாரணாசிக்கு நாடு கடத்தப்பட்டார். 
ராணி ராஜராஜேஸ்வரி, குழந்தை கீர்வான் யுத்த விக்ரம் ஷாவின் அரசப் பிரதிநிதியாக சில காலம் நேபாள நாட்டை ஆண்டார். பின்னர் ராணி ராஜேஸ்வரி, கணவர் ராணா பகதூர் ஷாவுடன் வாரணாசியில் வாழ்ந்தார். 
இதனால் ராணா பகதூர் ஷாவின் இரண்டாம் மனைவி ராணி சுபர்ண பிரபா தேவி, குழந்தை கீர்வான் யுத்த விக்ரம் ஷாவின் அரசப் பிரதிநிதியாக நேபாளத்தை நிர்வகித்தார். பின்னர் 26 சூலை 1801ல் ராஜராஜேஸ்வரி நேபாளம் திரும்பினார். 

ராணி ராஜராஜேஸ்வரி தேவியின் அடியாட்கள், ராணி சுபர்ண பிரபா தேவியை வீட்டுச் சிறையில் வைத்து விட்டு, நாட்டின் தலைமை அமைச்சர் கீர்த்திமான் சிங் பஸ்யந்தை, 28 செப்டம்பர் 1801 அன்று கொன்றனர். பின்னர் ராணி ராஜராஜேஸ்வரி கீர்வான் யுத்த விக்ரம் ஷாவின் அரசப் பிரதிநிதியாக இரண்டாம் முறையாக நேபாள நாட்டை நிர்வகித்தார். 

1804ல் ராணா பகதூர் ஷா வாரணாசிலிருந்து மீண்டும் நேபாளத்திற்கு வந்து ஆட்சியை கைப்பற்றினார். இரண்டு ஆண்டுகள் கழித்து, ராணி ராஜராஜேஸ்வரி தேவியின் சகோதரன், மன்னர் ராணா பகதூர் ஷாவை கொன்று விடுகிறார். பீம்சென் தபாவின் கட்டாயத்தின் படி, விதவையான ராணி ராஜராஜேஸ்வரி 5 மே 1806ல் தீக்குளித்து உயிர் நீத்தார். 

பின்னர் ராணி திரிபுரசுந்தரி மற்றும் ராணி சுபர்னா பிரபா தேவி ஆகியோர் இளவரசன் கீர்வான் யுத்த விக்ரம் ஷாவின் அரசப் பிரதிநிதியாக நேபாள நாட்டை நிர்வகித்தனர். 



 


</doc>
<doc id="390387" url="https://ta.wikipedia.org/wiki?curid=390387" title="எர்பியம்(III) அயோடைடு">
எர்பியம்(III) அயோடைடு

எர்பியம் அயோடைடு ஒரு இலந்தனைடு உலோகமான எர்பியத்தின் அயோடைடு ஆகும்.


</doc>
<doc id="390389" url="https://ta.wikipedia.org/wiki?curid=390389" title="ஜேஜுரி">
ஜேஜுரி

Jejuri புனே மாவட்டத்தில் மேற்கு இந்திய அரசு , மஹாராஷ்டிராவில் உள்ள ஒரு நகரம்.

இது   அமைந்துள்ளது. இங்கு சராசரி கிடைமட்ட உயரம் 718 மீட்டர் (2355 அடி).

ஜேஜுரி கோயில் அமைந்துள்ள இடம் ஜேஜுரி. இக்கோயில் உள்ளதால் இவ்வூரிக்கு கண்டோபாச்சி ஜேஜுரி என் பெயரும் உள்ளது.

ஜேஜுரி கண்டோபா கோயிலை எளிதாக இரண்டு பிரிவுகளாக பிரிக்கலாம். அவை மண்டபம் மற்றம் கர்பகிருகம்.



</doc>
<doc id="390390" url="https://ta.wikipedia.org/wiki?curid=390390" title="பொட்டாசியம் கோபால்ட்நைட்ரைட்டு">
பொட்டாசியம் கோபால்ட்நைட்ரைட்டு

பொட்டாசியம் காேபால்ட்நைட்ரைட்டு (Potassium cobaltinitrite), ஐயுபிஏசி பெயர் பொட்டாசியம் எக்சாநைட்ரிடோகோபால்ட்டேட்டு(III), K[Co(NO)] என்ற மூலக்கூறு வாய்ப்பாடுடைய ஒரு அணைவுச் சேர்மம் ஆகும். இந்த எதிரயனியானது மஞ்சள் நிறமுடையதாகும். கோபால்ட்டு(III) மைய அணுவையும், அதைச்சுற்றிலும் ஆறு நைட்ரிடோ ஈனிகளைக் கொண்டதாகவும் உள்ளது. இது நீரில் கரையாதது. மஞ்சள் நிறத் திண்மங்களாக வீழ்படிவாகிறது. 1848 ஆம் ஆண்டு  நிக்கோலசு  வோல்ஃப்கேங்க் பிசர் என்பவரால் முதன்முதலில் தயாரிக்கப்பட்டது. மேலும், இது அவ்ரோலின் என அழைக்கப்படும் மஞ்சள் நிறத்தையுடைய நிறமிப்பொருளாகப் பயன்படுகிறது.



</doc>
<doc id="390391" url="https://ta.wikipedia.org/wiki?curid=390391" title="கிப் தோர்ன்">
கிப் தோர்ன்

கிப் ஸ்டீபன் த்ரோன் (பிறப்பு ஜூன் 1, 1940) ஒரு அமெரிக்க தத்துவார்த்த இயற்பியலாளர் மற்றும் நோபல் பரிசு பெற்றவர். கிறிஸ்டோபர் நோலன் படமான "இன்டர்‌ஸ்டெலர்" படத்திற்கு இயற்பியல் மற்றும் அறிவியல் ஆலோசனைகளை வழங்கியவர்.

2017 இல், த்ரோன் அவர்களுக்கு, இராய்னர் வெய்சு மற்றும் பேரி பேரிசு அவர்களுடன் இணைந்து நோபல் பரிசு இயற்பியல் வழங்கப்பட்டது. "தீர்க்கமான பங்களிப்பு LIGO கண்டுபிடிக்கும் மற்றும் கவனிப்பு ஈர்ப்பு அலைகள்" என்ற காரணத்திற்காக நோபல் பரிசு வழங்கப்பட்டது.



</doc>
<doc id="390419" url="https://ta.wikipedia.org/wiki?curid=390419" title="பிரதாப் சிங் ஷா">
பிரதாப் சிங் ஷா

பிரதாப் சிங் ஷா (Pratap Singh Shah, King of Nepal) () (1751 – 1777) நேபாள இராச்சியத்தை நிறுவிய மன்னர் பிரிதிவி நாராயணன் ஷாவின் இரண்டாவது மகன் ஆவார்.

பிரதாப் சிங் ஷா 24வது வயதில் 1775ல் நேபாள இராச்சியத்தின் மன்னராக முடி சூட்டப்பட்டார். 36 மாதங்கள் இராச்சியத்தை ஆண்ட, பிரதாப் சிங் காசநோயால் தமது 26வது வயதில் காலமானார்.

பிரதாப் சிங் ஷாவின் இரண்டறை வயது மகன் ராணா பகதூர் ஷாவிற்கு பதிலாக பிரதாப் சிங் ஷாவின் பட்டத்து ராணி இராஜேந்திர ராஜ்ஜிய லெட்சுமி தேவி, நேபாள இராச்சியத்தின் அரசப் பிரதிநிதியாக நாட்டை நிர்வகித்தார். பின்னர் ராணா பகதூர் ஷா உரிய வயது அடைந்தவுடன் நேபாள இராச்சியத்தின் மன்னராக முடிசூட்டப்பட்டார்.



</doc>
<doc id="390427" url="https://ta.wikipedia.org/wiki?curid=390427" title="கோல்டன் இயர்ஸ் (2017 திரைப்படம்)">
கோல்டன் இயர்ஸ் (2017 திரைப்படம்)

கோல்டன் இயர்ஸ் (Golden Years () என்பது  2017 ஆண்டு வெளியான பிரெஞ்சுத் திரைப்படமாகும். இதை ஆண்ட்ரே டெக்கினே இயக்கியுள்ளார். இது 2017 கேன்ஸ் திரைப்பட விழாவில் சிறப்பு திரைப் பிரிவில் காட்டப்பட்டது.

இந்தப்படம் முதல் உலகப் போரிலிருந்து தப்பிவந்த வீரன் பாலின் உண்மைக் கதை ஆகும். போரில் இருந்து தப்பிவந்த இராணுவ வீரன் என்ற கணவனது அடையாளத்தை மறைக்க, அவனுடைய மனைவி லூயி, பாலுக்குப் பெண் வேடமிடுகிறாள். பாரிஸில் சூஸன் என்ற பெயரில் ஒரு பெண்ணைப் போல் நடமாடுகிறான் பால். போர் முடிந்ததும், சூஸன் மீண்டும் பால் என்ற தன் உண்மையான அடையாளத்தைப் பெற முயற்சி மேற்கொள்கிறான். இப்படி மறைந்து வாழ்பவர்களின் வேடம் கலையும்போது எதிர்கொள்ள வேண்டிய சிக்கல்களை இந்தப் படம் நகைச்சுவையாகப் பேசுகிறது.


</doc>
<doc id="390430" url="https://ta.wikipedia.org/wiki?curid=390430" title="பீம்சென் தபா">
பீம்சென் தபா

பீம்சென் தபா (Bhimsen Thapa) (; 1775 – 1839) நேபாள இராச்சியத்தின் முதல் தலைமைப் படைத்தலைவராகவும், முக்தியார் எனும் பிரதம அமைச்சராகவும் 1806 முதல் 1837 முடிய பணியாற்றியவர். மாதவர் சிங் தபா, இவரது அண்னன் மகன் ஆவார்.

நேபாள இராச்சியத்தின் மூன்றாவது மன்னர் ராணா பகதூர் ஷாவின் மெய்காப்பாளராகவும், தனிச் செயலராகவும் அரண்மனைப் பணியைத் துவக்கினார் தபா வம்சத்தின் பீம்சென் தபா.

நேபாள மன்னர் ராணா பகதூர் ஷாவின் துயரமான காலங்களில் பீம்சென் தபா உடனிருந்ததால், மன்னர் ராணா பகதூர் ஷா, 1804ல் பீம்சென் தாபாவிற்கு கஜி எனப்படும் அமைச்சர் பதவி வழங்கினார்.

1806ல் மன்னர் ராணா பகதூர் ஷா, தனது ஒன்றுவிட்ட தம்பியால் கொல்லப்பட்டதற்கு பழிவாங்க 93 அரசத் துரோகிகளை படுகொலை செய்தார். இதனால் பீம்சென் தபாவிற்கு நேபாள இராச்சியத்தின் பிரதம அமைச்சர் பதவி வழங்கப்பட்டது. 

பீம்சென் பிரதம அமைச்சராக இருந்த காலத்தில், நேபாள இராச்சியம், கிழக்கில் சத்லஜ் ஆறு முதல் மேற்கில் டீஸ்டா ஆறு வரை பரவி இருந்தது.

1814 - 1816 நடைபெற்ற ஆங்கிலேய-நேபாளப் போரின் முடிவில் ஏற்பட்ட சுகௌலி உடன்படிக்கையின் படி, நேபாளியர்கள் கைப்பற்றியிருந்த குமாவுன், கார்வால், சிக்கிம், டார்ஜிலிங், மொரங் பகுதிகளை பிரித்தானிய கிழக்கிந்திய கம்பெனிக்கு விட்டுத் தரப்பட்டது. 

மேலும், கிழக்கிந்தியக் கம்பெனி ஆட்சியாளர்களின் அனுப்பிய ஒரு அரசப் பிரதிநிதியை நேபாள அரசவையில் நிரந்தரமாக அனுமதிக்க வேண்டியதாயிற்று.

பருவ வயது அடைவதற்கு முன்னரே மன்னர் கீர்வான் யுத்த விக்ரம் ஷா 1816ல் இறக்கும் போதும், நேபாள நாட்டின் அடுத்த வாரிசு ராஜேந்திர விக்ரம் ஷா குழந்தையாக இருந்த போதும், பீம்சென் தாபா உதவியுடன் ராணி திரிபுரசுந்தரி, நாட்டின் காப்பாளராக செயல்பட்டார்.

பீம்சென் தபாவின் ஆதரவாளரான ராணி திரிபுரசுந்தரி 1832ல் காலமானதாலும், மன்னர் ராஜேந்திர விக்ரம் ஷா ஆட்சி அதிகாரத்தில் பலமற்றவராக இருந்ததாலும், நேபாள அரசவை பிரபுக்களில், குறிப்பாக பாண்டேக்கள், தாமோதர் பாண்டேவின் கொலைக்கு காரணமானவர் என பீம்சென் தாபா மீது குற்றம் சாட்டப்பட்டது. 

இறுதியில் பீம்சென் தபாவை சிறையில் அடைத்தனர். 1839ல் பீம்சென் தபா, 1839ல் சிறையிலேயே தற்கொலை செய்து கொண்டார். இப்பிணக்குகளால் நேபாள இராச்சியத்தின் மன்னர்களை பொம்மை அரசர்களாகக் கொண்டு ராணா வம்சத்தவர்கள் 1846 முதல் நாட்டை மறைமுகமாக நேபாள இராச்சியத்தை நிர்வகிக்கத் தொடங்கினர். 


 


</doc>
<doc id="390433" url="https://ta.wikipedia.org/wiki?curid=390433" title="த லெஷர் சீக்கர்">
த லெஷர் சீக்கர்

த லெஷர் சீக்கர் (The Leisure Seeker) என்பது 2017 ஆண்டைய இத்தாலின்-அமெரிக்க சாலைத் திரைப்படமாகும். இதை பாவ்லோ விர்ஸி இயக்கியுள்ளார். இது அவரது முதல் ஆங்கில மொழி திரைப்படமாகும். இந்தப் படம்  2009 
ஆண்டு இதே பெயரில் அமெரிக்க எழுத்தாளர் மைக்கேல் ஸடோரியன் எழுதிய எழுதிய புதினத்தை அடிப்படையாகக் கொண்டது. இதில் டோனல்ட் சதர்லாண்ட் மற்றும் ஹெலன் மிரென் ஆகியோர் இணைந்து நடித்ததுள்ளனர்.   இது 74 வது வெனிஸ் சர்வதேச திரைப்பட விழாவின் முக்கிய போட்டிப் பிரிவில் திரையிடப்பட்டது.

ஜான் –எல்லா ஆகிய இருவரும் எண்பது வயதை தொட்ட முதிய தம்பதியினர். ஐம்பது வருடத் திருமண வாழ்வின் நிறைவாக ஜானுக்கு நினைவுகள் அழியும் அல்சைமர் நோயும் எல்லாவுக்கு புற்றுநோயும் கண்டறியப்படுகின்றன. தாங்கள் சேர்ந்து வாழும் காலம் எண்ணப்படுவதை உணரும் இந்த முதிய தம்பதி, தாங்கள் கடந்துவந்த காதலின் பொன்னான தருணங்களைக் கடைசியாக நினைவுகூரும் முயற்சியில் வீட்டை விட்டு வெளியேறும் சாகசம் ஒன்றை அரங்கேற்றுகிறார்கள். அதன்படி இளம்பருவத்தில் ஊர் சுற்றிய, வீட்டுக்கான வசதிகளை உள்ளடக்கிய பொழுதுபோக்கு வாகனம் ஒன்றில் தப்பிக்கிறார்கள்.

தங்களது பெற்றோர்களை அவர்களின் வளர்ந்த குழந்தைகளும் மருத்துவர்களுமாகத் தேட ஆரம்பிக்கின்றனர். அனைவருக்கும் போக்குகாட்டும் முதியவர்கள் தங்கள் கடைசிப் பயணத்தைத் தொடர்வதும் அப்பயணத்தில் அவர்கள் எதிர்கொள்ளும் அனுபவங்களுமே படம்.


</doc>
<doc id="390438" url="https://ta.wikipedia.org/wiki?curid=390438" title="கே. ஆர். செல்லம்">
கே. ஆர். செல்லம்

கே.ஆர். செல்லம் (இயற்பெயர்; கனகவல்லி) என்பவர் ஒரு தமிழ்த் திரைப்பட நடிகையாவார்.
தமிழ்நாட்டின் தஞ்சாவூர் மாவட்டத்தில் பாபநாசம் வட்டத்துக்கு உட்பட்ட கம்பயநத்தம் இவரது சொந்த ஊர். இவரது தந்தை கே. ரங்கசாமி பள்ளி ஆசிரியர். கனகவல்லிக்கு 14 வயதில் திருமணம் செய்து வைக்கப்பட்டு இரண்டு குழந்தைகளும் பிறந்த நிலையில் வறுமையின் காரணமாக பிழைப்புக்காக கணவனுடன் பம்பாய்க்குச் சென்று பின்னர் சென்னை வந்து சேர்ந்தனர். வேலைதேடிச் சென்ற கனகவல்லியின் கணவன் திரும்பிவராமலே போனார். 
சென்னையில் சவுத் இந்தியன் பிலிம் கார்பரேஷன் என்ற திரைப்பட நிறுவனம் கௌசல்யா என்ற படத்தை எடுத்து வந்தது. அந்த படத்தின் இயக்குநர் பி. எஸ். வி. ஐயர் நான்கு காட்சிகளில் வரும் கதாபாத்திரத்தைக் கனகவல்லிக்குக் கொடுத்து, கனகவல்லி என்ற பெயரை கே. ஆர். செல்லம் என்று மாற்றினார். அதன்பிறகு பல படங்களில் நடித்தார் குறிப்பாக கே. சாரங்கபாணிக்கு இணையாக பல நகைச்சுவை பாத்திரங்களில் நடித்தார்.



</doc>
<doc id="390450" url="https://ta.wikipedia.org/wiki?curid=390450" title="ஓமந்தூர் பீமேஸ்வரர் திருக்கோயில், விழுப்புரம்">
ஓமந்தூர் பீமேஸ்வரர் திருக்கோயில், விழுப்புரம்

அருள்மிகு பீமேஸ்வரர் திருக்கோயில் விழுப்புரம் மாவட்டம் ஓமந்தூர் என்னும் ஊரில் அமைந்துள்ளது.

இத்தல இறைவன் சுயம்பு மூர்த்தியாக அருள்பாலிக்கிறார். 


</doc>
<doc id="390461" url="https://ta.wikipedia.org/wiki?curid=390461" title="சத்தோசி நகமோட்டோ">
சத்தோசி நகமோட்டோ

சத்தோசி நகமோட்டோ ("Satoshi Nakamoto") எனும் முகம் அறியப்படாத இவர் பிட்காயினின் மூலவடிவத்தை உருவாக்கியவர் ஆவார். இவர் பிட்காயினின் முதல் தொகுதிச்சங்கிலி தரவை பயன்பாட்டில் விடுத்தார். இதன்போது டிஜிட்டல் பணம் தொடர்பான இரட்டை செலவீனம் பிரச்சனைக்கு இவரே முதலில் தீர்வு கண்டர். பிட்காயினின் வளர்ச்சிக்கு டிசம்பர் 2010 வரை பங்காற்றினார்.

நகமொடோ சப்பானில் 5 ஏப்ரல் 1975இல் பிறந்ததாக P2P அறக்கட்டளையின் பக்கத்தில் தன்னைப்பற்றி குறிப்பிட்டுள்ளார். எனினும் இவர் கணினி அறியலிலும், குறியாக்கவியலிலும் பெருமளவு கவனம் செலுத்தியதாகவும், ஜப்பானிய வம்சாவளி அல்லாதவராகவும், அமெரிக்கா மற்றும் ஐரோப்பியாவில் வசிப்பவராகவும் ஊகிக்கப்படுகிறது.

பிட்காயினின் சோதனை பரிவர்த்தனையின் போது இவர் பயன்படுத்திய பணம் ஜனவரி 2009 வரை செலவிடப்படாமலேயே உள்ளது. நகமொடோவின் பிட்காயின் முகவரியில் சுமார் பத்து லட்சம் பிட்காயிங்கள் உள்ளது என இதன் பொது பரிவர்த்தனை குறிப்பு மூலம் அறியப்பட்டுள்ளது. இதன் மதிப்பு 28 நவம்பர் 2017 ன் படி 17 பில்லியன் அமெரிக்க டாலராக இருக்கிறது.

2018 ஆம் ஆண்டிலிருந்து, அமெரிக்கன் கலைஞரான வின்சென்ட் வான் வால்மர் சாத்தொஷி நாகமோட்டோ என்று இணையம் கூறுகிறது. Z க்கு. எடுத்துக்காட்டாக, அவர் ஒரு கணிதவியலாளரும் கிரிப்டாலஜிஸ்டுமாக இருப்பதைப் பற்றி பேசுகிறார், பிளாக்ஹைன் தொழில்நுட்பத்திற்கு வழிவகுத்த அறிவைக் கொண்ட நிபுணர்களுடன் நல்ல உறவுகளை வைத்திருக்கிறார். அவர் இந்த உரிமைகோரலை முரண்படுகிறார்.


</doc>
<doc id="390464" url="https://ta.wikipedia.org/wiki?curid=390464" title="அரட்டுப்புழா வேலாயுத பணிக்கர்">
அரட்டுப்புழா வேலாயுத பணிக்கர்

ஆறாட்டுப்புழை வேலாயுத பணிக்கர் என்பவர் கேரளத்தைச் சேர்ந்த சமூகச் சீர்திருத்தவாதி ஆவார். பத்தொன்பதாம் நூற்றாண்டில் வாழ்ந்த இவர் சாதிய கொடுமைகளுக்கு எதிராகப் போரிட்டவர். 

வசதியான ஈழவக் குடும்பத்தில் பிறந்த இவரின் இயற் பெயர் ஆறாட்டுப்புழை வேலாயுத செக்கவர் ஆகும் திருவாங்கூர் அரசர் இவருக்கு பணிக்கர் என்ற பட்டத்தை அளித்தார். மதத்தின் பெயரால் நிகழ்த்தப்பட்ட மேல் சாதி அடக்குமுறையை எதிர்த்துச் செயல்பட்டார். கேரளத்தில் சில சமூகத்தில் பெண்கள் மேலாடை அணியக் கூடாது என்ற வழக்கத்தை முறியடிக்க பாடுபட்டார்.
இவரை நினைவு கூரும் வகையில் இவர் பெயரில் ஓர் ஆய்வு அறக்கட்டளை நிறுவியுள்ளார்கள். 


</doc>
<doc id="390466" url="https://ta.wikipedia.org/wiki?curid=390466" title="ச. கு. கார்வேந்தன்">
ச. கு. கார்வேந்தன்

ச. கு. கார்வேந்தன் ("S.K. Kharventhan", பிறப்பு: 10 மே 1948) இந்திய அரசியல்வாதி, நாடாளுமன்ற உறுப்பினர், மற்றும் வழக்கறிஞர் ஆவார். 1996 முதல் 1998 வரை தமிழ் மாநில காங்கிரசின் நாடாளுமன்ற உறுப்பினராகவும் (பதினோராவது மக்களவை), 2004 முதல் 2009 வரை இந்தியத் தேசிய காங்கிரசின் நாடாளுமன்ற உறுப்பினராகவும் (பதினான்காவது மக்களவை) இருந்தார். 14 ஆவது மக்களவையில் விவாதங்களில் சிறப்பாகப் பங்கேற்ற மூவர்களில் இவரும் ஒருவர் ஆவார். 


சமூக நீதி என்ற பெயரில் ஒரு நூலை எழுதியுள்ளார். இந்த நூலை தாராபுரம் எஸ் கே கே அறக்கட்டளை வெளியிட்டுள்ளது.


</doc>
<doc id="390467" url="https://ta.wikipedia.org/wiki?curid=390467" title="காலியம்(III) செலினைடு">
காலியம்(III) செலினைடு

காலியம்(III) செலினைடு (Gallium(III) selenide) (GaSe) ஒரு வேதிச் சேர்மம் ஆகும்.  இச்சேர்மம்  தன்னில் குறைபாடாக இசுஃபாலெரைட்டைக் (துத்தநாக சல்பைடின் ZnS கனசதுர வடிவம்) கொண்டுள்ளது. இது ஒரு p-வகை குறைக்கடத்தி ஆகும்.

இச்சேர்மம் இதன் தனிமங்களின் இணைப்பினால் உருவாக்கப்படலாம். இது நீரில் மெதுவாகவும், கனிம அமிலங்களில் வேகமாகவும் நீராற்பகுப்படைகிறது. நீராற்பகுப்பு வினையின் காரணமாக, நச்சுத்தன்மையுள்ள ஐதரசன் செலினைடு வாயுவை உருவாக்குகிறது. செலினைடு அயனியின் ஒடுக்கும் திறனானது ஆக்சிசனேற்றிகளால் இச்சேர்மம் எளிதில் தாக்கப்படும் வாய்ப்பை உருவாக்குகிறது. ஆகையால், இச்சேர்மம்  காரங்களுடன் தொடர்பைக்  கொள்ளாமல் சேகரித்து வைக்கப்பட அறிவுறுத்தப்படுகிறது.


</doc>
<doc id="390468" url="https://ta.wikipedia.org/wiki?curid=390468" title="தைட்டனோசென் பெண்டாசல்பைடு">
தைட்டனோசென் பெண்டாசல்பைடு

தைட்டனோசென் பெண்டாசல்பைடு "(Titanocene pentasulfide)" என்பது (CH)TiS, என்ற மூலக்கூற்று வாய்ப்பாடு கொண்ட ஒரு கரிமதைட்டானியம் சேர்மமாகும். பொதுவாக இச்சேர்மத்தை 
Cp2TiS5 என்ற சுருக்கக் குறியீட்டால் குறிப்பிடுவார்கள். இந்த மெட்டலோசென் வகைச் சேர்மம் அடர்த்தியான சிவப்பு நிறத் திண்மமாகக் காணப்படுகிறது. கரிம கரைப்பான்களில் கரைகிறது. தனிமநிலை கந்தகத்தின் அரிய புறவேற்றுமை வடிவங்கள் சிலவற்றையும் அவற்றுடன் தொடர்புடைய கனிம வளையச் சேர்மங்களையும் தயாரிப்பதற்கான முன்னோடிச் சேர்மமாக இது பயன்படுகிறது.
தைட்டனோசென் டைகுளோரைடுடன் பல்சல்பைடு உப்புகளைச் சேர்த்து சூடுபடுத்துவதன் மூலம் தைட்டனோசென் பெண்டாசல்பைடைத் தயாரிக்கலாம்:. முதன்முதலில் தனிமநிலை கந்தகத்தை தைட்டனோசென் டைகார்பனைலுடன் சேர்த்து இச்சேர்மம் தயாரிக்கப்பட்டது:

இச்சேர்மம் Ti(IV) இன் ஒரு போலிநான்முகி அணைவுச் சேர்மமாகப் பார்க்கப்படுகிறது. Ti–S இடைவெளிகள் 2.420 மற்றும் 2.446 Å ஆகவும் S–S பிணைப்பு தூரம் சாராசரி வீச்சான 2.051–2.059 Å.ஆகவும் உள்ளன. மாறும் அணுக்கரு காந்த உடனிசைவு வண்ணக்கற்றையை இம்மூலக்கூறு வெளிப்படுத்துகிறது . 

கந்தகம் மற்றும் செலீனியம் குளோரைடுகளுடன் Cp2TiS5 வினைபுரிகிறது. தைட்டனோசென் டைகுளோரைடும், பல்வேறு S5+x மற்றும் S5Sex வளையங்களும் தோன்றுகின்றன. டைசல்பர் டைகுளோரைடிலிருந்து S7 தயாரித்தல் இங்கு தரப்பட்டுள்ளது. :

மேலும் இது ஆல்கீன்கள், கீட்டோன்கள் ஆகியவற்றுடனும் வினைபுரிகிறது. Ti, C மற்றும் S தனிமங்களால் உருவாக்கப்பட்ட பல்லினவளையங்கள் தோன்றுகின்றன. டிரை அல்கைல்பாசுபீன்களுடன் இது வினைபுரிந்து பல்வேறு அளவு வளையங்களில் இருபடிச் சேர்மமாக உருவாகிறது . 


</doc>
<doc id="390469" url="https://ta.wikipedia.org/wiki?curid=390469" title="ஆன் அப்பிடைட் பார் வொண்டர்">
ஆன் அப்பிடைட் பார் வொண்டர்

ஆன் அப்பிடைட் பார் வொண்டர் (An Appetite for Wonder) என்பது ஓர் ஆங்கில நூல் ஆகும். ரிச்சர்ட் டாக்கின்சு என்னும் பிரித்தானிய உயிரியல் அறிஞரின் தன் வரலாற்று நூல் . 2013 செப்டம்பரில் ஐக்கிய ராச்சியத்திலும் அமெரிக்காவிலும் இந்த நூல் வெளியிடப்பட்டது. குழந்தைப் பருவம் முதல் தாம் நூலாசிரியர் ஆன காலம் வரை எழுதியுள்ளார். இந்த நூலின் தொடர்ச்சியாக இரண்டாவது நூல் 2015 ஆம் ஆண்டில் செப்டம்பர் திங்களில் வெளியானது.


</doc>
<doc id="390476" url="https://ta.wikipedia.org/wiki?curid=390476" title="தைட்டனோசென் டைகார்பனைல்">
தைட்டனோசென் டைகார்பனைல்

தைட்டனோசென் டைகார்பனைல் "(Titanocene dicarbonyl)" என்பது (η-CH)Ti(CO) என்ற மூலக்கூற்று வாய்ப்பாடு கொண்ட ஒரு கரிமதைட்டானியம் சேர்மமாகும். பொதுவாக இச்சேர்மத்தை Cp2Ti(CO)2 என்ற சுருக்கக் குறியீட்டால் குறிப்பிடுவார்கள். ஐயுபிஏசி முறையில் இதை டைகார்பனைல்பிசு(சைக்ளோபெண்டாடையீனைல்)தைட்டானியம் என்ற பெயரால் அழைப்பர். இந்த மெட்டலோசென் வகைச் சேர்மம் அடர்த்தியான அரக்கு நிறத்தில் காற்று உணரி திண்மமாகக் காணப்படுகிறது. அலிபாட்டிக் மற்றும் அரோமாட்டிக் கரிம கரைப்பான்களில் கரைகிறது . சல்பாக்சைடுகளில் ஆக்சிசன் நீக்கியாகவும், அரோமாட்டிக் ஆல்டிகைடுகளையும் ஆல்டிகைடுகளயும் ஒடுக்கிப் பிணைக்கவும் இச்சேர்மம் பயன்படுத்தப்படுகிறது. 

தைட்டனோசென் டைகுளோரைடுடன் மக்னீசியம் உலோகத்தை கார்பனோராக்சைடு வாயுச் சூழலில் வினைபுரியச் செய்து ஒடுக்கவினைக்கு உட்படுத்தினால் Cp2Ti(CO)2 சேர்மத்தைத் தயாரிக்கலாம். 

Cp2Ti(CO)2 மற்றும் Cp2TiCl2 இரண்டுமே சிர்க்கோனியம், ஆஃபினியம் சேர்மங்களுடன் தொடர்புடைய நான்முகிகளாகும். 


</doc>
<doc id="390495" url="https://ta.wikipedia.org/wiki?curid=390495" title="கிரீன்லாந்துச் சுறா">
கிரீன்லாந்துச் சுறா

கிரீன்லாந்துச் சுறா (ஆங்கிலப் பெயர்: Greenland shark, உயிரியல் பெயர்: Somniosus microcephalus) என்பது வட அட்லாண்டிக் மற்றும் ஆர்க்டிக் பெருங்கடல் நீர்களில் மட்டும் காணப்படும் ஒரு வகைச் சுறா ஆகும். இது பசிபிக் மற்றும் தெற்கு தூங்கும் சுறாக்களுடன் தொடர்புடையது ஆகும். இது சம்னியோசிடே குடும்பத்தின் கீழ் வகைப்படுத்தப்பட்டுள்ளது.

முதுகெலும்பிகளிலேயே இதுதான் அதிககாலம் (குறைந்தது 392±120 ஆண்டுகள்) உயிர்வாழக்கூடியது ஆகும். சுறா வகைகளில் இது ஒரு பெரிய வகையாக உள்ளது. இது ஆழமான பகுதிகளில் வசிக்கிறது. இதற்கு ஏற்ற வகையில் இதன் இதன் திசுக்களில் டிரைமித்திலமைன் என்-ஆக்சைடு அதிக அளவில் கணப்படுகிறது. இதன் காரணமாக இதன் ஊன் நச்சுத் தன்மையுடையதாக உள்ளது. எனினும் ஐசுலாந்தில் இதன் நச்சுத் தன்மை செயற்கையாகக் குறைக்கப்பட்டு பின் உண்ணப்படுகிறது.



</doc>
<doc id="390529" url="https://ta.wikipedia.org/wiki?curid=390529" title="லால்குடி சப்தரிஷீஸ்வரர் திருக்கோயில்">
லால்குடி சப்தரிஷீஸ்வரர் திருக்கோயில்

லால்குடி சப்தரிஷீஸ்வரர் திருக்கோயில் திருச்சி மாவட்டத்தில் லால்குடியில் உள்ள தேவார வைப்புத்தலமாகும். 

சுயம்பு மூர்த்தியாக அருள்பாலிக்கின்ற இக்கோயிலில் உள்ள இறைவன் சப்தரிஷீஸ்வரர் ஆவார். இறைவி மஹாசம்பத் கௌரி ஆவார். இறைவி பெரிய நாயகி என்றும் அழைக்கப்படுகிறார்.

தமிழகத்தில் இக்கோயிலிலும், காஞ்சி ஏகாம்பர நாதர் கோயிலிலும், வாலீஸ்வரர் கோயிலிலும் கட்வங்கம் ஆயுதத்துடன் சிவ வடிவங்கள் காணப்படுகின்றன.

இக்கோயிலில் விநாயகர், முருகன் உடன் வள்ளி தெய்வானை, ஐயப்பன், தட்சணாமூர்த்தி, கால பைரவர், விஷ்ணு துர்க்கை, சரஸ்வதி பிரம்மா, 63 நாயன்மார்கள், ஆஞ்சநேயர் , நவக் கிரகங்கள் ஆகியோர் உள்ளனர்.

தினமும் காலை, மாலை வேளைகளில் பூஜை நடைபெறும். தமிழ்ப் புத்தாண்டு, ஆங்கிலப் புத்தாண்டு, பிரதோஷம்,சிவராத்திரி, வைகாசி விசாகம், சித்ரா பெளர்ணமி, தை அமாவாசை, ஆருத்ரா தரிசனம், விநாயகர் சதுர்த்தி, மாசி மகம்,கார்த்திகை தீபம், சஷ்டி விரதம், பங்குனி உத்திரம், குருப் பெயர்ச்சி, சனிப்பெயர்ச்சி போன்ற நாட்களில் சிறப்பு பூஜைகள் நடைபெறும்.

காலை 6 மணி முதல் 12 மணி வரை, மாலை மணி 4 முதல் இரவு 8.30 மணி வரை திறந்திருக்கும்.



</doc>
<doc id="390531" url="https://ta.wikipedia.org/wiki?curid=390531" title="ராஜேந்திர விக்ரம் ஷா">
ராஜேந்திர விக்ரம் ஷா

ராஜேந்திர விக்ரம் ஷா (Rajendra Bikram Shah) () (1813–1881) நேபாள இராச்சியத்தை 1816 முதல் 1847 முடிய ஆண்டவர். இவரது ஆட்சிக் காலத்தின் முடிவில் ராண வம்சத்தினர், நேபாள இராச்சியத்தின் அதிகாரம் மிக்க பரம்பரை பிரதம அமைச்சர்களாகவும், தலைமைப் படைத்தலைவர்களாகவும் உருவானர்கள். 1846ல் ஜங் பகதூர் ராணா நேபாளத்தின் தலைமை அமைச்சராக பொறுப்பேற்ற அடுத்த ஆண்டில் மே, 1847ல் மன்னர் ராஜேந்திர விக்ரம் ஷாவை பதவிலிருந்து வலுக்கட்டாயமாக விலக்கி, இளவரசர் சுரேந்திர விக்ரம் ஷாவை நேபாள இராச்சியத்தின் மன்னராக முடி சூட்டினர்.

நேபாள மன்னர் கீர்வான் யுத்த விக்ரம் ஷா இறந்த் போது, மூன்று வயதான ராஜேந்திர விக்ரம் ஷா மன்னராக முடிசூட்டப்பட்டார். அவரது பெரியம்மாவான, ராணி திரிபுரசுந்தரி ராஜேந்திர ஷாவின் அரசப் பிரதிநிதியாக இருந்து, தலைமை அமைச்சர் பீம்சென் தபாவின் ஆலோசனையின் படி நேபாள இராச்சியத்தை நிர்வகித்தார். 1832ல் ராணி திரிபுரசுந்தரி இறந்தபின் தலைமை அமைச்சர் பீம்சென் தபா அதிகாரத்தின் கீழ் நேபாள இராச்சியம் இயங்கியது.

1832ல் பருவ வயது அடைந்த ராஜேந்திர விக்ரம் ஷா, இராச்சியத்தை தன்னிச்சையாக ஆள வேண்டி, 1837ல் முதலமைச்சர் பீம்சென் தபாவின் பதவியை பறித்ததுடன், படைத்தலைவரான அவரது அண்ணன் மகன் மதாபர் சிங் தபாவின் பதவியைப் பறித்து, ராணா ஜங் பாண்டேவை பிரதம அமைச்சர் பதவியில் அமர்த்தினார். 

முதலமைச்சர் பீம்சென் தபாவின் உறவினரான ராணி திரிபுரசுந்தரி மறைவுக்கு காரணமாக இருந்தவர் என பீம்சென் தபா மீது குற்றம் சாட்டப்பட்டு விசாரணை நடத்தினர். முடிவில் பீம்சென் தபாவின் அனைத்து சொத்துக்களைப் பறித்ததுடன், சிறையிலும் அடைத்தனர். 1839ல் பீம்சென் தபா சிறையில் தற்கொலை செய்து கொண்டார். 

உறுதியற்ற, திறமையற்ற, சூழ்ச்சி நிறைந்த மன்னர் ராஜேந்திரன் 1839 முதல் 1841 முடிய ஆட்சி நிர்வாகத்திலிருந்து விலகி இருந்தார். அச்சமயத்தில் ராஜேந்திர விக்ரம் ஷாவின் முதல் மனைவியும் நேபாள பட்டத்து ராணியுமான சாம்ராஜ்ஜிய லெட்சுமி தேவி, மன்னரின் அரசப் பிரதிநிதியாக நாட்டை நிர்வகித்தார். சாம்ராஜ்ஜிய லெட்சுமி 1841ல் இறந்துவிட, நேபாள பிரதம அமைச்சர் பதே ஜங் ஷாவுடன் இணைந்து, இளைய ராணி ராஜ்ஜிய லெட்சுமி தேவி, மன்னரின் அரசப் பிரதிநிதியாக நேபாள இராச்சியத்தை நிர்வகித்தார். 

நேபாள ராணி ராஜ்ஜிய லெட்சுமி நிர்வாகத்தின் கீழிருந்த இராச்சியத்தின் அரசவை பிரபுக்களிடையே அதிகாரங்கள் குறித்து அடிக்கடி மோதல்கள் ஏற்பட்டது. ராணி ராஜ்ஜிய லெட்சுமி தனது மகனும், பட்டத்து இளவரசரான சுரேந்திர விக்ரம் ஷாவை, ஜங் பகதூர் ராணா உதவியுடன் அரியணை ஏற்ற திட்டமிட்டார். 

இதனை பயன்படுத்திக் கொண்ட ராணா வம்சத்தின் ஜங் பகதூர் ராணாவும், அவரது சகோதர்களும் இணைந்து, 19 செப்டம்பர் 1846 அன்று காத்மாண்டு நகர சதுக்கத்தின் கோத் அரண்மனையில் இருந்த நேபாளப் பிரதம அமைச்சர் பதே ஜங் ஷா, மன்னர் ராஜேந்திராவின் மெய்க்காவலர்கள் உள்ளிட்ட நாற்பது பேரை படுகொலை செய்தனர். 

1847 முதல் நேபாள மன்னர்களை கைப்பொம்மையாகக் கொண்டு, ராணா வம்சத்தினர், நேபாள இராச்சியத்தின் சர்வாதிகாரிகளாக கிபி 1951 முடிய ஆண்டனர்.

கோத் படுகொலைக்களுக்குப் பின்னர், ஜங் பகதூர் ராணா நேபாள இராச்சியத்தின் பிரதம அமைச்சராக பதவியேற்றார். மன்னர் ராஜேந்திர ஷா, இளவரசன் சுரேந்திர விக்ரம் ஷா மற்றும் ராணி ராஜ்ஜிய லெட்சுமி தேவி ஆகியோர், ஜங் பகதூர் ராணா பிடியின் கீழ் வந்தனர்.

தனக்கு உதவுவதாகக் கூறி ஏமாற்றிய ஜங் பகதூர் ராணாவைக் கொல்ல, ராணி ராஜ்ஜிய லெட்சுமி சதி செய்த போது, அவரையும், அவரது இரண்டு மகன்களையும், ஜங் பகதூர் ராணா நாடு கடத்தினார். அவர்களுடன் இணைந்து மன்னர் ராஜேந்திர விக்ரம் ஷாவும், புனிதத் தலமான வாரணாசிக்கு தீர்த்த யாத்திரைக்குப் புறப்பட்டார். 

1847ல் ராஜேந்திர விக்ரம் ஷா, ஜங் பகதூர் ஷாவை ஒழித்துக் கட்ட சதித் திட்டம் தீட்டியதை அறிந்த ஜங் பக்தூர் ஷா, அவரை கைது செய்து, பக்தபூரிலும், பின்னர் பக்தபூர் அரண்மனையிலும் தங்க வைத்தார். 

மேலும் தன் அனுமதியின்றி மன்னர் ராஜேந்திர விக்ரம் ஷாவை யாரும் சந்திக்கக் கூடாது என அறிவித்தார்.
இளவரசர் சுரேந்திர விக்ரம் ஷா மட்டும் மாதம் ஒரு முறை மன்னர் ராஜேந்திர விக்ரம் ஷாவை சந்திக்க அனுமதி கிடைத்தது. மேலும் அரண்மனையில் மன்னர் யாருடனும் உள்நாட்டு மற்றும் வெளிநாட்டு விவகாரங்கள் குறித்து பேச அனுமதிக்கப்படவில்லை. 10 சூலை 1881ல் ராஜேந்திர விக்ரம் ஷா தனது 67வது வயதில் பக்தபூர் அரண்மனையில் காலமானார்.




</doc>
<doc id="390534" url="https://ta.wikipedia.org/wiki?curid=390534" title="சித்ரா பெளர்ணமி">
சித்ரா பெளர்ணமி

 பெளர்ணமி தினம் மாதம் தோறும் வரும். தமிழ் இன மக்கள் ஒவ்வொரு பௌர்ணமி தினத்தையும் இறை வழிபாட்டிற்குரிய நாளாக கருதுகின்றனர்.தமிழ் மாதம் சித்திரையில் வரும் பெளர்ணமி சித்ரா பௌர்ணமி எனப்படும். 
 அன்றைய தினம் தமிழ் மக்கள் வழிபடும் அனைத்துக் கோயில்களிலும் ‌சிறப்பு வழிபாடுகள் நடைபெறும். மேலும் சில கோயில்களில் சித்திரை திருவிழாக்கள் நடத்தப்பட்டு பௌர்ணமி தினம் சிறப்பு அபிஷேகம் செய்யப்பட்டு தீபாராதனை காட்டப்படும். 

‌ சி‌த்ரா பவு‌ர்ண‌மி அ‌ன்று சிவன் ,முருகன் போன்ற கோயில்களில் கிரிவலம் செல்வார்கள்.

சி‌த்ரா பவு‌ர்ண‌மி அ‌ன்று காலை‌யி‌ல் கு‌ளி‌‌த்து முடி‌த்து பூஜையறை‌யி‌ல் ‌விநாயக‌ர் பட‌த்தை நடு‌வி‌ல் வை‌த்து, ‌சிவனை எ‌ண்‌ணி பூ‌ஜி‌க்க வே‌ண்டு‌ம். ச‌ர்‌க்கரை‌ப் பொ‌ங்க‌ல் செ‌ய்து படை‌த்து அதனை எ‌ல்லோரு‌க்கு‌ம் அ‌ளி‌க்கலா‌ம்.

 இந்த நாளில் உறவினர், நண்பர்களுடன் நதிக்கரையில் உரையாடியபடி உண்பதுதான் பழங்காலம் தொட்டு இருக்கும் வழக்கமாகும்.
புழுக்கத்தையும், வெயிலின் உஷ்ணத்தையும் சமாளிக்க இப்படி நீர்நிலைக்கு அருகில் மக்களை வரவைப்பதே இந்த சித்ரா பெளர்ணமியின் விஞ்ஞானப் பூர்வ உண்மை. தமிழ்மக்கள் உறவினர்கள், நண்பர்கள் புடை சூழ அமர்ந்து உரையாடி, பாடி, மகிழ்ந்து உண்பது எல்லோருக்கும் பிடித்தமான விஷயம்தான்.

புராண‌க் கதைக‌ளி‌ன்படி, ம‌னித‌ர்க‌ளி‌ன் பாவ, புண‌ணிய‌க் கண‌க்குகளை எழுது‌ம் ‌சி‌த்ர கு‌ப்த‌ன் அவத‌ரி‌த்த நாளு‌ம் இ‌‌ன்றுதா‌ன். அவ‌ர் ‌சிவ‌ன் வடி‌த்த ‌சி‌த்‌திர‌த்தை‌க் கொ‌ண்டு உருவா‌க்‌ப்ப‌ட்டதாலு‌ம், ‌சி‌த்‌திரை மாத‌த்‌தி‌ல் ‌பிற‌ந்ததாலு‌ம் ‌சி‌த்ர கு‌ப்த‌ன் எ‌ன்று அழை‌க்க‌ப்படு‌கிறா‌ர்.


</doc>
<doc id="390542" url="https://ta.wikipedia.org/wiki?curid=390542" title="சுரேந்திர விக்ரம் ஷா">
சுரேந்திர விக்ரம் ஷா

சுரேந்திர விக்ரம் ஷா (Surendra Bikram Shah) () (1829 – 1881) நேபாள இராச்சியத்தை 1847 முதல் 1881 முடிய ஆட்சி செய்தவர். 

இவரது தந்தையும், மன்னராக இருந்தவருமான ராஜேந்திர விக்ரம் ஷாவை, அரண்மனையில் வலுக்கட்டாயமாக அடைத்து வைத்து, நேபாள பிரதம அமைச்சர் ஜங் பகதூர் ராணாவால் 1847ல் சுரேந்திர விக்ரம் ஷா நேபாள மன்னராக முடிசூட்டப்பட்டவர்.

மன்னர் சுரேந்திர விக்ரம் ஷாவை கைப்பொம்மையாகக் கொண்டு, ராணா வம்சத்து பிரதம அமைச்சர் ராணா பகதூர் ஷா 1847 முதல் நேபாள இராச்சியத்தை முழு அதிகாரத்துடன் நிர்வகித்தார்.

நேபாள இராச்சியத்தின் மன்னர் ராஜேந்திர விக்ரம் ஷா - பட்டத்து ராணி சாம்ராஜ்ஜிய லெட்சுமி தேவி இணையரின் மூத்த மகனும், பட்டத்து இளவரசரும் ஆவார். 

சுரேந்திர ஷாவின் சிற்றன்னை ராஜ்ஜிய லெட்சுமி தேவி, தன் மகன் ரணேந்திர விக்ரம் ஷாவை பட்டத்து இளவரசன் பதவியில் அமர்த்த சதித் திட்டம் தீட்டினார்.

இத்திட்டத்திற்கு ஜங் பகதூர் ராணா உதவினார். கோத் படுகொலைகளின் போது, பிரதம அமைச்சர் பதே ஜங் ஷா உள்ளிட்ட நாற்பது முக்கிய அரசவை பிரமுகர்களை கொன்றார். பின்னர் ராணி ராஜ்ஜிய லெட்சுமிக்கு எதிராக திரும்பிய ஜங் பகதூர் ராணாவைக் கொல்ல, ராணி ராஜ்ஜிய லெட்சுமி தேவி சதித்திட்டம் தீட்டினார். ஆனால் சதித்திட்டம் தோல்வியில் முடிந்தது. 

1847ல் ஜங் பகதூர் ராணா நேபாளத்தின் முக்தியார் எனும் பிரதம அமைச்சர் பதவிக்கு நியமிக்கப்பட்டார். 
மன்னர் ராஜேந்திர விக்ரம் ஷாவுடன், ராணி ராஜ்ஜிய லெட்சுமியும் வாரணாசிக்கு நாடு கடத்தப்பட்டார். 
இருப்பினும் இறுதியில் 1847ல் சுரேந்திர விக்ரம் ஷா நேபாள அரியணையில் அமர்த்தப்பட்டார்.

ஜங் பகதூர் ராணாவின் அனுமதி இன்றி மன்னர் சுரேந்திரனை, யாரும் சந்திக்க இயலாதவாறு காத்மாண்டு அரண்மனையில் ஒரு கைதியாக அடைத்து வைக்கப்பட்டார். மாதம் ஒரு முறை முன்னாள் மன்னர் ராஜேந்திர விக்ரம் ஷாவைப் பார்க்க மட்டும் சுரேந்திர விக்ரம் ஷா அனுமதிக்கப்பட்டார். சுரேந்திர ஷா, 1881ல் இறக்கும் வரை அரண்மனையிலே, நேபாள தலைமை அமைச்சர் ஜங் பகதூர் ராணாவின் கைதியாக வாழ்ந்தார். ஜங் பகதூர் ராணா மன்னரின் பெயரில் நாட்டை முழு அதிகாரத்துடன் ஆண்டார். 

மன்னர் சுரேந்திர விக்ரம் ஷாவின் மகன் திரிலோக்கிய ஷா, அமைச்சர் ஜங் பகதூர் ராணாவின் மூன்று மகள்களான தாரா ராஜ்ஜிய லெட்சுமி தேவி, லலிதா ராஜேஸ்வரி ராஜ்ஜிய லெட்சுமி தேவி மற்றும் இரண்யகர்ப குமாரி தேவி ஆகியோரை மணந்தார். 
1878ல் திரிலோக்கிய ஷா இறந்துவிட, அவரது மூத்த மகன் பிரிதிவி வீர விக்ரம் ஷா நேபாள அரியணையில் ஏற்றப்பட்டார்.




</doc>
<doc id="390546" url="https://ta.wikipedia.org/wiki?curid=390546" title="வட்ட-நெசவு சிலந்தி">
வட்ட-நெசவு சிலந்தி

வட்ட-நெசவு சிலந்தி (Orb-weaver spiders or araneids) என்பவை சிலந்தி குடும்பத்தைச் சேர்ந்த அரேனேடாவின் உறுப்பினர்கள்.   அவை பெரும்பாலும் தோட்டங்கள், வயல்கள்,  காடுகள் போன்ற இடங்களில் காணப்படும் இவை சுருள் சக்கர வடிவ வலை பின்னக்கூடிய பொதுவான சிலந்திக் குழுவைச் சேர்ந்தவை. "Orb" என்றால் வட்ட வடிவம் என்று பொருள், இதுவே இந்தக் குழுவின் ஆங்கில பெயர் வரக் காரணமாகும்.  இவை எட்டு ஒத்த கண்களும், இழைகள் கொண்ட எட்டு கால்கள் கொண்டுள்ளன.

இந்த குடும்பத்தில் நன்கு அறிமுகமான  பிரகாசமான நிறமுடைய தோட்டச் சிலந்திகள் உள்ளிட்டவை அடங்கும். இதில் உலகளவில் 172 பேரினங்களும்  3122 வகை இனங்களும் உள்ளன. சிலந்திகளில் இந்த குடும்பம்  மூன்றாவது பெரிய சிலந்தி குடும்பமாக (குதிக்கும் சிலந்தி மற்றும் லினியீபைடை ஆகியவற்றுக்கு அடுத்து) உள்ளன.

இந்த வகைச் சிலந்திகள் பின்னும் வலையில் ஒட்டக்கூடிய வலை, ஒட்டாத வலை என கலந்து பின்னுகின்றன. இரையைப் பிடிக்கும் இழை ஒட்டக்கூடியதாகவும், சிலந்தி நகர்ந்து செல்லக் கைடியவை ஒட்டாத இழையாகவும் இருக்கும். இவை எப்போதும் ஒட்டாத இழையிலேயே கவனமாகக் கால் வைத்து செல்லும். பொதுவாக இதுபோன்ற சிலந்திகள் வலையின் ஒரு மூலையில் மறைந்திருக்கும். வலையில் இரை அகப்பட்டவுடன் வலையில் ஏற்படும் அதிர்வுகளை உணர்ந்துகொண்டு ஓடிவந்து இரையைப் பிடித்து உண்ணும்.


</doc>
<doc id="390550" url="https://ta.wikipedia.org/wiki?curid=390550" title="கோத் படுகொலைகள்">
கோத் படுகொலைகள்

கோத் படுகொலைகள் (Kot massacre) (நேபாளி: ) ஜங் பகதூர் ராணாவும், அவரது சகோதரர்களும், நேபாள இராச்சியத்தின் முதலமைச்சர் பதே ஜங் ஷா உள்ளிட்ட நாற்பது அரசவை முக்கியப் புள்ளிகளை, காட்மாண்டில் உள்ள கோத் எனுமிடத்திலுள்ள அரண்மனையில் வைத்து, 19 செப்டம்பர் 1846 அன்று படுகொலை செய்தனர். 

கோத் படுகொலைகளால், ஷா வம்சத்தின் நேபாள மன்னர் ராஜேந்திர விக்ரம் ஷாவும், சுரேந்திர விக்ரம் ஷாவும், அவருக்குப் பின் அரியணை ஏறிய மனனர்களும், நேபாள இராச்சியத்தின் ஆட்சி நிர்வாகத்தை இழந்து பெயரளவிற்கு பொம்மை மன்னர்களாக விளங்கினார்கள். 

ராணா வம்சத்தின் ஜங் பகதூர் ராணாவும், அவரது வழித்தோன்றல்களும், 1847 முதல் 1951 முடிய நேபாள இராச்சியத்தின் சர்வாதிகாரர்களாக விளங்கினர். 

நேபாள இராச்சியத்தின் அரச குடும்பத்தின் பிணக்குகள் உச்சகட்டத்தில் இருந்த போது, 1845ல் பிரதம அமைச்சர் பதே ஜங் ஷா தலைமையில் ஒரு கூட்டு அமைச்சரவைக் குழு நியமிக்கப்பட்டது. நேபாளத்தின் பத்து படையணிகளில், ஏழு படையணிகள் தலைமைப் படைத்தலைவர் ககன் சிங் பண்டாரி தலைமையில் இருந்ததால், இராச்சியத்தில் அவரது கை ஓங்கியிருந்தது. 

படைத்தலைவர்களான ஜங் பகதூர் ராணா மற்றும் அபிமன் சிங் தலைமையில், மூன்று படையணிகள் வீதம் இருந்தது. தலைமைப் படைத்தலைவர் ககன் சிங் பண்டாரி, ராணி ராஜ்ஜிய லெட்சுமி தேவியுடன் தகாத உறவு கொண்டிருப்பதாக குற்றம் சுமத்தப்பட்டது. 

மன்னர் ராஜேந்திர விக்ரம் ஷா ஆட்சி நிர்வாகத்திலிருந்து விலகி இருந்தார். அச்சமயத்தில் நேபாள பட்டத்து ராணி சாம்ராஜ்ஜிய லெட்சுமி தேவி, மன்னரின் அரசப் பிரதிநிதியாக நாட்டை நிர்வகித்தார். சாம்ராஜ்ஜிய லெட்சுமி 1841ல் இறந்துவிட, நேபாள பிரதம அமைச்சர் பதே ஜங் ஷாவுடன் இணைந்து, இளைய ராணி ராஜ்ஜிய லெட்சுமி தேவி, மன்னரின் அரசப் பிரதிநிதியாக நேபாள இராச்சியத்தை நிர்வகித்தார்.
ராணி ராஜ்ஜிய லெட்சுமி தனது மகனும், பட்டத்து இளவரசரான சுரேந்திர விக்ரம் ஷாவை, ஜங் பகதூர் ராணா உதவியுடன் அரியணை ஏற்ற திட்டமிட்டார். 

இதனை பயன்படுத்திக் கொண்ட ராணா வம்சத்தின் ஜங் பகதூர் ராணாவும், அவரது சகோதர்களும் இணைந்து, 19 செப்டம்பர் 1846 அன்று காத்மாண்டு நகர சதுக்கத்தின் கோத் அரண்மனையில் இருந்த நேபாளப் பிரதம அமைச்சர் பதே ஜங் ஷா, மாதவர் சிங் தபா மற்றும் மன்னர் ராஜேந்திராவின் மெய்க்காவலர்கள் உள்ளிட்ட நாற்பது பேரை படுகொலை செய்தனர். 

1847 முதல் நேபாள மன்னர்களை கைப்பொம்மையாகக் கொண்டு, ராணா வம்சத்தினர், நேபாள இராச்சியம்|நேபாள இராச்சியத்தின்]] சர்வாதிகாரிகளாக, கிபி 1847 முதல் 1951 முடிய ஆட்சி செய்தனர்.




</doc>
<doc id="390552" url="https://ta.wikipedia.org/wiki?curid=390552" title="மூவாக்சைடு">
மூவாக்சைடு

மூவாக்சைடு "(Trioxide)" என்பது ஒரு சேர்மம் மூன்று ஆக்சிசன் அணுக்களைக் கொண்டிருப்பதைக் குறிக்கும். இதை டிரையாக்சைடு என்றும் குறிப்பிடுவர். உலோகங்கள் M2O3 என்ற வாய்ப்பாட்டில் பலவகையான பொதுக் கட்டமைப்புகளில் காணப்படுகின்றன. Al2O3, Cr2O3, Fe2O3, மற்றும் V2O3 போன்றவை கொரண்டம் கட்டமைப்பை ஏற்றுள்ளன. பல அருமண் ஆக்சைடுகள் ஏ-வகை அறுகோண வடிவ அருமண் கட்டமைப்பை ஏற்றுள்ளன. இண்டியம் ஆக்சைடு போன்றவை சி-வகை கனசதுர வடிவில் புளோரைட்டு கட்டமைப்புடன் தொடர்புடைய சி-வகை கட்டமைப்பை ஏற்றுள்ளன. இவற்றை பிக்சுபைட்டு என்ற பெயராலும் அழைப்பர் .



</doc>
<doc id="390554" url="https://ta.wikipedia.org/wiki?curid=390554" title="கந்தக டிரையாக்சைடு பிரிடின் அணைவு">
கந்தக டிரையாக்சைடு பிரிடின் அணைவு

கந்தக டிரையாக்சைடு பிரிடின் அணைவு "(Sulfur trioxide pyridine complex)" என்பது CHNSO என்ற மூலக்கூற்று வாய்ப்பாடு கொண்ட ஒரு கனிமச் சேர்மமாகும். நிறமற்ற இத்திண்மம் முனைவுக் கரிம கரைப்பான்களில் கரைகிறது. இலூயிக் காரம் பிரிடினும் இலூயிக் அமிலம் கந்தக டிரையாக்சைடும் சேர்ந்து ஒரு கூட்டு விளைபொருளாக இது உருவாகிறது. உதாரணத்திற்கு சல்பேட்டு எசுத்தர்கள் ஆல்ககால்களில் இருந்து தயாரிக்கப்படுதலைக் கூறலாம்:

சல்போனைலேற்ற வினைகளுக்கு இச்சேர்மம் மிகவும் பயனுள்ளதாகக் கருதப்படுகிறது. குறிப்பாக பியூரான்களை சல்போனைலேற்றம் செய்யும் வினைகளில் இது மிகவும் பயன்படுகிறது. பாரிக்-தோயரிங்கு ஆக்சிசனேற்ற வினையில் இதுவோர் செயலூக்கமிக்க எலக்ட்ரான் கவரியாகச் செயல்படுகிறது . 


</doc>
<doc id="390558" url="https://ta.wikipedia.org/wiki?curid=390558" title="அலுமினியம் பாசுபைடு">
அலுமினியம் பாசுபைடு

அலுமினியம் பாசுபைடு (Aluminium phosphide) ஒரு கடுமையான நச்சுத்தன்மை கொண்ட கனிமச் சேர்மம் ஆகும். இந்தச் சேர்மமானது குறைக்கடத்தியாகவும், புகையூட்டியாகவும் பயன்படுத்தப்படுகிறது.

இந்த நிறமற்ற திண்மமானது, நீராற்பகுத்தல் மற்றும் ஒடுக்க-ஏற்ற வேதிவினைகளின் விளைவாக, இச்சேர்மத்தில் கலந்துள்ள மாசுகளின் காரணமாக, பொதுவாக, சாம்பல்-பச்சை-மஞ்சள் துாளாக விற்பனை செய்யப்படுகிறது. 

AlP படிகங்கள் அடர் சாம்பல் முதல் அடர் மஞ்சள் வரையிலான நிறத்தையும், துத்தநாக சல்பைடின் கனசதுர படிக அமைப்பையும் கொண்டுள்ளது. 300 கெல்வின் வெப்பநிலையில்இதன் படிகக்கூடு மாறிலியானது 5.4510 Å ஆக உள்ளது. இவை 1,000 °C (1,830 °F) வரையிலான வெப்பநிலையில் வெப்பஇயக்கவியல்ரீதியிலான நிலைத்தன்மையைப் பெற்றவையாகும்.

அலுமினியம் பாசுபைடு நீர் அல்லது அமிலங்களுடன் 1,000 °C (1,830 °F) வெப்பநிலையில் பாஸ்பீன்களை வெளியிடுகின்றன.

அலுமினியம் பாசுபைடானது அதன் தனிமங்களின் சேர்க்கையினால் தொகுக்கப்படுகிறது:
நீருடன் வினைபுரிந்தால் நச்சுத்தன்மையுள்ள பாஸ்பீன் வாயு வெளியேறக்கூடிய வாய்ப்பு உள்ளதால்,ஈரப்பதமான சூழ்நிலைகளில் அலுமினியம் பாசுபைடை திறந்த நிலையில் வைப்பதைத் தவிர்க்கும் வகையில் முன்னெச்சரிக்கையும், கவனமும் செலுத்தப்பட வேண்டும்.

AlP தானிய மணிகளைப் பாதுகாப்பதில் கொறிணி கொல்லி, பூச்சிக்கொல்லி, மற்றும் புகையூட்டி எனப் பலவகையாகப் பயன்படுகிறது. இது சுண்டெலி, பெருச்சாளி போன்ற பாலூட்டிகளைக் கொல்லவும் பயன்படுத்தப்படுகிறது. கோதுமை மாத்திரை எனப்படும் மாத்திரைகள் அமோனியாவை வெளியிடும் சில வேதிப்பொருட்களையும் கொண்டிருக்கும். இந்த அம்மோனியா பாஸ்பீன் வாயுவின் தன்னிச்சையான எரிதல் அல்லது வெடித்தலைத் தடுப்பதற்கு உதவுகிறது. 
AlP யானது புகையூட்டியகாவும் மற்றும் வாய்வழி உயிர்க்கொல்லியாகவும் பயன்படுகிறது. கொறிணி கொல்லியாக, அலுமினியம் பாசுபைடு மாத்திரைகள் உணவுடன் கலந்து கொறிணிகள் உண்பதற்காக வைக்கப்படுகின்றது. கொறிணியின் செரிமான மண்டலத்தில் அமிலமானது, பாசுபைடுடன் வினைபுரிந்து நச்சுத்தன்மையுள்ள பாஸ்பீன் வாயுவை வெளியிடுகின்றது. துத்தநாக பாசுபைடு மற்றும் கால்சியம் பாசுபைடு ஆகியவை அலுமினியம் பாசுபைடினைப் போன்ற மற்ற தீங்குயிர் கொல்லிகள் ஆகும். அலுமினியம் பாசுபைடானது பாசுபீன் வாயுவைப் பின்வரும் நீராற்பகுத்தல் வினையின்படி வெளியிடுகிறது. 

இதர தீங்குயிர்க்கொல்லி பயன்பாடுகள் நடைமுறைக்கு சரிப்பட்டு வராமல் இருந்தால் இது புகையூட்டியாகப் பயன்படுகிறது. கப்பல்கள், விமானம் மற்றும் தானிய குதிர்கள் போன்ற கட்டமைப்புகளின் நிர்மாணத்தின்போதும் இது பயன்படுத்தப்படுகிறது. இத்தகைய அனைத்து கட்டுமான அமைப்புகளும் பாஸ்பீன் புகையைக் கொண்டிருக்கும் போதும், அதன் செறிவை அதிகரிக்கும்போதும், திறம்பட வாயுக்கள் புகாத அளவுக்கு இறுக்கமாக மூடப்பட்டிருக்க வேண்டும். புகையூட்டிகள் நேரடியாகவும் கொறிணிகளின் வலைக்குள் செலுத்தப்படுவதுண்டு.

தொழிற்துறையில், AlP ஒரு குறைக்கடத்திப் பொருளாகப் பயன்படுத்தப்படுகிறது. இதற்காக இது வழக்கமாக மற்ற ஈருறுப்பு உலோகங்களுடன் உலோகக்கலவையாக மாற்றப்பட்டு பயன்படுத்தப்படுகுிறது. இவ்வாறு தயாரிக்கப்பட்ட உலோகக்கலவையானது ஒளி உமிழ் இருமுனையங்கள் போன்ற சாதனங்களின் பயன்பாடுகளில் உபயோகப்படுத்தப்படுகின்றன. 


</doc>
<doc id="390559" url="https://ta.wikipedia.org/wiki?curid=390559" title="திரு. வி. க. நூலகம்">
திரு. வி. க. நூலகம்

திரு. வி. க. நூலகம் என்பது தமிழ்நாட்டில், நாகப்பட்டினம் மாவட்டம், தரங்கம்பாடி வட்டம், மேலப்பாதி கிராமத்தில் உள்ள ஒரு நூலகமாகும். இந்த நூலகம் 1946 நவம்பர் 15 அன்று தன்னார்வலர்களால் தொடங்கப்பட்டு தொடர்ந்து இயங்கி வருகிறது. இங்கு சுமார் 19,000 நூல்கள் உள்ளன. வரலாறு, அரசியல், பொதுவுடமை, கதைகள், சிறுகதைகள், புதினங்கள், வாழ்க்கை வரலாறு, தொழில் எனப் பல்துறை நூல்கள் இங்கு உள்ளன.

1946 ஆம் ஆண்டு சு.பாலகிருஷ்ணன், கோவிந்தராஜன், மாரியப்பன் ஆகிய மூன்று நண்பர்கள் சேர்ந்து "எல்லோருக்கும் படிக்க உதவியாக இருக்கும்" என்று எண்ணி சு. பாலகிருஷ்ணன் வீட்டுத் திண்ணையில் 46 புத்தகங்களுடன் இந்த நூலகத்தைத் தொடங்கினார்கள். சு.பாலகிருஷ்ணன் தனது 87வது அகவையில் தற்போது இந்த நூலகத்தைத் தொடர்ந்து பேணி வருகிறார்.

15.11.1946-இல் 46 நூல்களைக் கொண்டு தொடங்கப்பட்ட இந்நூலகம், இன்று 15,000க்கும் மேற்பட்ட நூல்களைக் கொண்டு திகழ்கிறது. இந்நூலக நூல்கள் அனைத்தும் நூலாசிரியர்கள், நூல் வெளியிடுவோர், அறக்கட்டளைகள், வெளிநாட்டு தூதுவர்கள் என பலரிடம் இருந்து அன்பளிப்பாக பெறப்பட்டவையாகும். தருமபுரம், திருவாவடுதுறை. திருப்பனந்தாள் ஆதீனங்கள் தங்களது வெளியீடுகள் அனைத்தையும் தொடர்ந்து இந்நூலகத்திற்கு அளித்து வருகின்றனர். பொள்ளாச்சி நா. மகாலிங்கம், ஏ.வி்.எம் அறக்கட்டளை, மணிவாசக பதிப்பக உரிமையாளர், எழுத்தாளர் சிவசங்கரி, கோலாலம்பூர் ஆறுமுகம் ஆகியோர் அவ்வப்போது நன்கொடை அளித்து வருகின்றனர். ஆண்டுவிழா, பொன்விழா, மணிவிழா. பவளவிழா. வைரவிழா. பிறந்தநாள். திருமணங்கள் போன்ற இனிய நிகழ்ச்சிகளைக் கொண்டாடும் அன்பர்கள் நிறுவனங்கிடமிருந்து அந்நிகழ்ச்சி நினைவாக நூல்கள் அளித்திட வேண்டி நேரிலும் மடல் மூலமும் தொடர்பு கொண்டு நன்கொடைகள் பெற்று நூல்கள் சேகரிக்கப்படுகின்றன. அரசினர் பரிசு, தஞசை தமிழ்ப்பல்கலைக்கழக ராஜராஜன் விருது, சாகித்ய அகாடமி விருது போன்ற பரிசுகளை வென்ற நூல்களை வாங்கி சேர்த்திட இந்நூலகம் முக்கியத்துவம் அளித்து வருகிறது. 

விடுதலை, ஸ்ரீராமகிருஷ்ண விஜயம், கலைகதிர், அமுதசுரபி, ஓம்சக்தி, ஞானசம்பந்தம், குமரகுருபரர், மெய்கண்டார், இந்துக்கள், மக்கள், அச்சமில்லை, வசந்த இதழ், தர்ம சக்கரம் உள்ளிட்ட பல இதழ்கள் நூலகத்திற்கு வருகின்றன. 

தமிழ்நாடு காந்தி நினைவு நிதி மானியமாக மதுரையிலிருந்து 1956 முதல் 1958 வரை 75:25 என்ற விகிதத்தில் காந்திய இலக்கியங்கள் தருவிக்கப்பெற்றன. கல்கத்தாவில் உள்ள இராஜராம் மோகன்ராவ் நூலக அறக்கட்டளை சார்பாக 1988, 1991, 1994, 2001 ஆண்டுகளின் பல நூல்களும் தளவாடப்பொருள்களும் வாங்கப்பட்டன. 

மேலப்பாதி ஊரினைச் சார்ந்த சுப்பிரமணியன் என்பவர் இந்து உதவிபெறும் பள்ளி நிர்வாகத்தை ஏற்று அப்பள்ளிக்கு புதிய கட்டிடம் கட்டி அப்பள்ளியின் முதல் தளத்தில் இந்நூலகத்தை இயக்கி வருவதற்கு ஏற்பாடுகள் செய்தார்.

இந்நூலகத்தில் திரு.வி.க. தமிழ்கொடை 24 தொகுதிகள், குன்றக்குடி அடிகளார் நூல்கள், விபுலானந்தரின் யாழ்நூல், பன்னிரு திருமுறைகள், வைணவம் சார்ந்த அரிய நூல்கள் என பல நூல்கள் உள்ளன. 

இந்நூலகத்திற்கு திருவாவடுதுறை ஆதீனம் குருமகாசன்னிதானம், டாக்டர் எம்.எஸ்.உதயமூர்த்தி, கி.ஆ.பெ.விஸ்வநாதன், பொள்ளாச்சி மகாலிங்கம், முன்னாள் மாநில அமைச்சர்கள் உள்ளிட்ட பலர் வருகைதந்து சிறப்பித்துள்ளனர்.

இந்நூலகத்தின் நூலகராக பொறுப்பு வகிப்பவர் சு.பாலகிருஷ்ணன் அவர்கள். இவர் 1952-ல் ஆசிரியர் பயிற்சி முடித்து இந்து துவக்கப்பள்ளியில் ஆசிரியராக பணியில் சேர்ந்தார். படிக்கும் காலத்தில் நண்பர்களுடன் வீட்டிலேயே குறைந்த நூல்களுடன் ஒரு நூலகத்தை துவக்கினார். அதுவே பின்னாளில் திரு.வி.க நூலகம் என்ற பெயரில் பள்ளி வளாகத்தில் விரிவாக்கப்பட்டது. இவர் பணியில் இருந்து ஓய்வு பெற்றபின்னர் முழுநேரமாக நூலகத்தின் பொறுப்பாளராக இருந்து செயல்பட்டு நூலகத்தை விரிவாக்கினார். 1947-ல் முதல் இன்றுவரை அந்நூலகத்தில் தொடர்ந்து பணியாற்றி வருகிறார். 



</doc>
<doc id="390560" url="https://ta.wikipedia.org/wiki?curid=390560" title="லாஹி">
லாஹி

லாஹி மியான்மரின் வட மேற்குப் பகுதியில் சாகைங் பிரதேசத்தில் உள்ள நாகா மலைப்பிரதேசத்தில் இருக்கும் ஒரு நகரம். 2008 அரசியலமைப்பின் சட்டத்தின் படி இப்போது இந்நகரம் நாகா சுயாட்சி மண்டலத்தின் ஒரு பகுதியாக இருக்கிறது. 

மியான்மரில் சுற்றுலாவை மேம்படுத்தும் விதமாக நாகா இன மக்களின் புது வருடப்பிறப்புக் கொண்டாட்டங்கள் ஒரு வட்டச் சுழற்சியாக நாகா சுயாட்சி மண்டலத்தில் இருக்கும் லாஹி, லீசி, நான்யுன் ஆகிய நகரங்களில் ஒவ்வொரு முறையாக நடத்தப்படுகிறது. 

இந்திய அரசாங்கத்திற்கு எதிராகப் போராடும் நாகா எழுச்சியாளர்கள் பர்மாவிற்குள் நாகா சுயாட்சி மண்டலத்தின் எல்லைப் பகுதியில் தளங்களைக் அமைத்துக் கொண்டுள்ளனர். இரு நாடுகளுக்கும் இடையிலான உயர்மட்ட சந்திப்புகளுக்குப் பின்னர் சமீப ஆண்டுகளில் பர்மிய இராணுவம் இந்த முகாம்களுக்கு எதிராக தாக்குதல்களை நடத்தியிருக்கிறது. 



</doc>
<doc id="390562" url="https://ta.wikipedia.org/wiki?curid=390562" title="பிரிதிவி வீர விக்ரம் ஷா">
பிரிதிவி வீர விக்ரம் ஷா

பிரிதிவி வீர விக்ரம் ஷா (Prithvi Bir Bikram Shah) () (18 ஆகஸ்டு 1875 – 11 டிசம்பர் 1911), நேபாள இராச்சியத்தை 1881 முதல் 1911 முடிய ஆட்சி செய்தவர். இவரது ஆட்சிக் காலத்தில் நேபாள இராச்சியத்தில் தானியங்கி மோட்டார் வாகனங்கள், நகரங்களில் குடிநீர் மற்றும் கழிவு நீர் வடிகால் வசதிகள் மற்றும் பொதுச் சுகாதர முறைகள் அறிமுகப்படுத்தப்பட்டது.

மன்னர் பிரிதிவியின் மூத்த இளவரசி லெட்சுமியை ராணா வம்சத்தின் தலைமைப் படைத்தலைவர் கைசர் சாம்செர் ஜங் பகதூர் ராணாவிற்குத் திருமணம் செய்து வைக்கப்பட்டது.

11 டிசம்பர் 1911ல் மன்னர் பிரிதிவி வீர விக்ரம் ஷா காலமான போது, இளவரசர் திரிபுவன் வீர விக்ரம் ஷா சிறு குழந்தையாக இருந்ததால், பருவ வயது எட்டும் வரை, இளவரசி லெட்சுமி தேவி, நேபாள அரசப் பிரதிநிதியாகச் செயல்பட்டார்.


 


</doc>
<doc id="390578" url="https://ta.wikipedia.org/wiki?curid=390578" title="மலை உருவாக்கம்">
மலை உருவாக்கம்

மலை உருவாக்கம் "(Mountain formation)" என்பது பூமியில் மலை எவ்வாறு உருவானது என்ற கேள்விக்கு உரிய விடையைத் தருகின்ற ஒரு புவியியல் செயல்முறையாகும். புவியின் மேலோட்டில் உள்ள புவித் தட்டுகள் பெரிய அளவில் நகர்ந்த காரணத்துடன் இச்செயல்முறைகள் தொடர்பு கொண்டுள்ளன . மடிதல், உடைதல், பொங்குதல், ஊடுறுவல், உருமாறுதல் முதலிய செயல்கள் அனைத்துமே மலை உருவாக்கச் செயல்முறையின் பகுதிக் கூறுகளாகும் . மலைகளின் உருவாக்கம் மலைகளில் இடம்பெற்றுள்ள புவியியல் கட்டமைப்புகளுடன் தொடர்பு கொண்டிருப்பவை எனக் கருத வேண்டிய அவசியம் இல்லை .

புவியோட்டின் செயல்முறைகளின் அடிப்படையில் குறிப்பிட்ட நிலப்பரப்பின் அம்சங்களைப் புரிந்து கொள்வது நிலவுருவாக்கவியல் எனப்படுகிறது.

மலைகள் பொதுவாக முக்கியமான மூன்று வகைகளாகப் பிரிக்கப்படுகின்றன. அவை எரிமலைகள், மடிப்பு மலைகள், செங்குத்து மலைகள் என்பனவாகும். உள்ளுர் அளவுகோல்களின் அடிப்படையில் அப்பகுதி மலைகளை மேலும் பலவாறாகப் பிரித்து அறியலாம்.


</doc>
<doc id="390584" url="https://ta.wikipedia.org/wiki?curid=390584" title="நிக்கல்(III) ஆக்சைடு">
நிக்கல்(III) ஆக்சைடு

நிக்கல்(III) ஆக்சைடு "(Nickel(III) oxide)" என்பது NiO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நன்றாக வரையறுக்கப்படாத இச்சேர்மம் சில சமயங்களில் கருப்பு நிக்கல் ஆக்சைடு என்ற பெயரால் அழைக்கப்படுகிறது. நிக்கலின் மேற்பரப்புகளில் Ni2O3 சுவடுகளாகக் காணப்படுவதாக அறியப்படுகிறது . இதனுடன் தொடர்புடைய நிக்கல் ஆக்சைடு ஐதராக்சைடு (NiOOH) நன்கு வரையறுக்கப்பட்டுள்ளது. நீர்க்கரைசலால் தோற்றுவிக்கப்பட்ட நிக்கல் ஆக்சைடு ஐதராக்சைடு கரிமத் தொகுப்பு வினைகளில் வினைபொருளாகப் பயன்படுத்தப்படுகிறது. 


</doc>
<doc id="390585" url="https://ta.wikipedia.org/wiki?curid=390585" title="காஞ்சிபுராணம்( கச்சாலையார் இயற்றியது)">
காஞ்சிபுராணம்( கச்சாலையார் இயற்றியது)

தமிழகத்தில் உள்ள பழமையான நகரங்களுள் ஒன்று காஞ்சிபுரம். இந்நகரின் பெருமைக் கூறும் இலக்கியங்கள், புராணங்கள் பல உள்ளன. சிவஞான சுவாமிகள் காஞ்சிபுராணம்காஞ்சிபுராணம்எனும் நூலை அருளியுள்ளார். கச்சாலையார் எழுதிய இந்நூல் பழைய காஞ்சிப் புராணம் எனப்படுகிறது.
இந்நூல் பன்னிரண்டு சருக்கங்களையும், ஆயிரத்து இருநூற்று எழுபத்திரண்டு விருத்தங்களையும் கொண்டுள்ளது. காஞ்சியம் புராணம் எனக் கணபதி காப்பில் காணப்படுவதுடன் "காமாட்சி ஏகம்பவாணர் புராணம்" என்றும் ஏகம்பர் புராணம் என்றும், கம்பர் புராணம் என்றும் இந்நூல் வழங்கப்படுகிறது.
இந்நூலை இயற்றியவர் கச்சாலையார் என்பவர். இவர் கச்சாலை அகளங்கர் என்றும் பூரண லட்சண கச்சாலை போதர் என்றும் அழைக்கப்பெறுகிறார். இவர் காழி வள்ளல் சந்தானத்துச் சோமானன் என்பவரின் சீடராவார். இவர் கச்சிக்கோவை, பாரதம் போன்ற வேறு நூல்களையும் எழுதியுள்ளார்.
பழைய காஞ்சிப் புராணம் எனும் இந்நூலை 1983 இல் முதன் முதலாகப் பதிப்பித்தார். இது பிரெஞ்சு நாட்டு வின்ஸோன் துறையின் மாணாக்கர் பொண்டெனூ என்பார் ஆர்வமுடன் கேட்டுப் பெற்றுப் படித்துத் தந்த ஒரு ஓலைச் சுவடியாகையால் இதைக் "கடல் கடந்த தமிழ்" என்கிறார் உ.வே.சா. ஆளவந்தார் ஆதீனக் கச்சாலையார் இயற்றிய காஞ்சிப் புராணம் எனும் தலைப்பில் இந்நூல் சுவடிப் பதிப்பாக வெளிவந்துள்ளது. நூல் தொடக்கத்தில் சுமார் 81 பக்கங்களில், காஞ்சித் திருத்தலங்களைப்பற்றிய குறிப்புகள் எனும் தலைப்பில் சுமார் 84 தலங்கள் அகர வரிசையில் விளக்கப்பெற்றுள்ளன.
எஸ்.கே.இராமராசன் (பதிப்பாசிரியர்) காஞ்சிப்புராணம் உ.வே.சா நூல் நிலையம்.

</doc>
<doc id="390588" url="https://ta.wikipedia.org/wiki?curid=390588" title="சூல்சு செலசுடின் சாமின்">
சூல்சு செலசுடின் சாமின்

சூல்சு செலசுடின் சாமின் ("Jules Célestin Jamin") (31 மே 1818 ல் பிறந்து 12 பிப்ரவரி 1866 வரை வாழ்ந்தவர்.) ஒரு பிரெஞ்சு இயற்பியலாளர். 1852 முதல் 1881 வரை ஈகோல் தொழிற்நுட்பக் கல்லூரியில் (École Polytechnique) இயற்பியல் பேராசிரியராகப் பணியாற்றினார். 1858 ல் ஒளியியலில், தான் செய்த வேலைக்காக ரம்போர்டு பதக்கம் (Rumford Medal) பெற்றார். டேவிட் புரூசுடரின் சாய்ந்த குறுக்கீட்டு விளைவு தகடுகளில் மாறுபாடுகளைச் செய்து சாமின் குறுக்கீட்டுமானியை வடிவமைத்தார். 

சூல்சு சாமினின் தந்தையின் பெயர் ஆன்டனி பியர்ரே சாமின், குதிரைப்படையில் உயரதிகாரியாக இருந்தவர். அவர் தனது படிப்பில் சிறந்து விளங்கியமையால், கல்விக்கான உதவித்தொகையைப் பெற்றார். ரெய்ம்சு கல்லூரியில் (college of Reims) தனது கல்லூரிப் படிப்பை தொடங்கி முதலாம் ஆண்டிலேயே ஒன்பது விருதுகளைப் பெற்றார். 1838 ஆம் ஆண்டு நடைபெற்ற அறிவியல் போட்டியில் கலந்து கொண்டு கானர்சு (honors) பட்டத்துடன், பல விருதுகளையும் பெற்றார். அதே ஆண்டு அக்டேபர் மாதத்தில் École normale supérieure என்ற கல்வி நிறுவனத்தில் அனுமதிக்கப்பட்டு கணிதம், இயற்பியல் அறிவியல் மற்றும் இயற்கை அறிவியல் ஆகிய துறைகளில் பட்டம் பெற்றார். 

1841 ல் இயற்பியல் அறிவியல் துறையில் நடந்த போட்டியில் முதன்முதலாகப் பட்டம் வென்றார். கேயன் (Caen) கல்லூரியில் படிக்கும் போது முதலிடத்தைப் பிடித்தார். இரண்டு ஆண்டுகள் கழித்து பார்பன் (Bourbon) கல்லூரியில் பதிலி (substitute) ஆசிரியராக பணியில் சேர்ந்தார்.
பின்னர் 1844 ல் லூயிசு லி கிராண்ட் கல்லூரியில் ஆசிரியராகப் பணியாற்றினார். கேயன் கல்லூரியில் படிக்கும் போதே தான் தொடங்கிய உலோகங்களின் பரப்பின் மீது ஒளி எதிரொளிப்பு பற்றிய ஆராய்ச்சியில் முனைவர் பட்டம் பெற்றார்.

1852 ல் ஈகோல் தொழிற்நுட்பக் கல்லூரியில் பேராசியராகப் பணியில் சேர்ந்தார். 1881 வரை அப்பணியில் தொடர்ந்தார். ஒளியியல் துறையில் அவர் ஆற்றிய பணிக்காக 1858 ஆம் ஆண்டு ரம்போர்டு பதக்கம் வழங்கப்பட்டது. 1863 ஆம் ஆண்டு பாரிசு பல்கலைக் கழக ஆசிரியர் குழு பேராசியராக ஏற்றுக் கெள்ளப்பட்டார். 

1868 ல் பிரெஞ்சு அறிவியல் ஆசிரியர் குழுவில் இணைந்தார், அதே ஆண்டு இயற்பியல் ஆராய்ச்சி சோதனைச்சாலையை அமைத்து, அதற்கு தானே தலைமையேற்றார். 

இவர் காந்தவியல், மின்னியல், ஈரப்பதம் மற்றும் நுண்புழை நுழைவு ஆகிய துறைகளில் சிறந்து விளங்கினார். பளபளப்பான தரையில் ஒளியின் நீள் வட்ட முனைவாக்கம் (elliptical polarization of light) உருவாவதைக் கண்டறிந்தார். 

1851 ல் தெரசா என்பவரை மணந்தார். இவருடைய மகள் லூசி புகழ்ப் பெற்ற இயற்பியலாளர் என்றி பெக்கெரல்லை மணந்தார். இவருடைய மகன் பால் சாமின் ஒரு ஓவியராவார். 


ஈபெல் கோபுரத்தில் பொறிக்கப்பட்டுள்ள 72 பெயர்களில் இவரின் பெயரும் ஒன்று. 



</doc>
<doc id="390603" url="https://ta.wikipedia.org/wiki?curid=390603" title="செசுகியுவாக்சைடு">
செசுகியுவாக்சைடு

செசுகியுவாக்சைடு "(Sesquioxide)" என்பது மூன்று ஆக்சிசன் அணுக்கள் வேறு தனிமத்தின் இரண்டு அணுக்களுடன் அல்லது (தனி உறுப்புகளுடன்) சேர்ந்துள்ள ஒரு ஆக்சைடு வகையாகும். உதாரணமாக அலுமினியம் ஆக்சைடு ஓரு செசுகியுவாக்சைடாகும் (Al2O3). பல செசுகியுவாக்சைடுகளில் +3 ஆக்சிசனேற்ற நிலையில் தனிமமும் ஆக்சைடு அயனியும் இடம்பெற்றுள்ளன. உதாரணம் Al2O3, La2O3. ஆல்கலி உலோக செசுகியுவாக்சைடுகள் மட்டும் இதற்கு விதிவிலக்காகும். இவை பெராக்சைடுகளையும் (O2−2) மிகையாக்சைடுகளையும் (O−2) கொண்டிருக்கும். இரும்பு, அலுமினியத்தின் செசுகியுவாக்சைடுகள் மண்னில் காணப்படுகின்றன .

செசுகியு ஆக்சிசனேற்றம் என்ற சொல்லாக்கம் செசுகியுவாக்சைடை உருவாக்குதல் என்று பொருளைக் குறிக்கும். 1976 ஆம் ஆண்டு முதல் யோசெபா எய்பெட்சு பைமெயின் அகராதியில் இச்சொல் பயன்படுத்தப்பட்டுள்ளது. ஆக்சுபோர்டு அகராதியிலும் செசுகியு ஆக்சிசனேற்றம், செசுகியு ஆக்சிசனமேற்றப்பட்ட என்ற சொற்கள் பட்டியலிடப்பட்டுள்ளன .

BO 
NO 
AlO 
PO, PO ஆகக் காணப்படுகிறது.
ClO 
ScO 
TiO 
VO 
CrO 
MnO 
FeO 
CoO 
NiO 
GaO 
AsO 
BrO 
YO 
NbO 
InO 
PbO 


</doc>
<doc id="390610" url="https://ta.wikipedia.org/wiki?curid=390610" title="பிரசியோடைமியம்(III) ஆக்சைடு">
பிரசியோடைமியம்(III) ஆக்சைடு

பிரசியோடைமியம்(III) ஆக்சைடு "(Praseodymium(III) oxide)" என்பது PrO என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். பிரசியோடைமியம், ஆக்சிசன் இரண்டும் சேர்ந்து உருவாகும் இச்சேர்மத்தை பிரசியோடைமியம் ஆக்சைடு அல்லது பிரசியோடைமியா என்ற பெயர்களாலும் அழைக்கிறார்கள். வெண்மை நிறத்தில் அறுகோணப் படிகங்களாக இது உருவாகிறது. மேலும், இது மாங்கனீசு(III) ஆக்சைடு அல்லது பிக்சுபைட்டு கட்டமைப்பில் படிகமாகிறது. 

பிரசியோடைமியம்(III) ஆக்சைடுடன் சிலிக்கன் தனிமத்தைச் சேர்த்து மின்கடத்தாப் பொருளாகப் பயன்படுத்துகிறார்கள். பிரசியோடைமியம் கலந்த டைடிமியம் கண்ணாடிகள் பற்றவைப்பு தொழிலில் பயண்படும் கண்ணாடிகளில் பயன்படுத்தப்படுகின்றன. இக்கண்ணாடிகள் மஞ்சள் நிறமாக மாறி அகச்சிவப்பு கதிரியக்கத்தைத் தடுக்கின்றன. வண்ணக்கண்ணாடிகள், மஞ்சள் நிற பீங்கான்கள் தயாரிப்பில் இதைப் போன்றவையும் பயன்படுத்துகிறார்கள். . பிரசியோடைமியம்((III) (IV)), ஆக்சைடு, Pr6O11 போன்றவையும் வண்ணப்பீங்கான் தொழிலில் பயன்படுத்தப்படுகின்றன.


</doc>
<doc id="390620" url="https://ta.wikipedia.org/wiki?curid=390620" title="மாட்மேன் நகராட்சி">
மாட்மேன் நகராட்சி

மாட்மேன் நகராட்சி (மெட்மேன் நகராட்சி என்றும் அறியப்படுகிறது) மியான்மரின் ஷான் மாநிலத்தில் உள்ள வா சுயாட்சிப் பிரிவில் இருக்கும் ஒரு நகராட்சி. மாட்மேன் மாவட்டதின் ஒரு பகுதியாக இருக்கிறது. இந்த நகராட்சியின் தலைநகர் மாட்மேன். 

2011 ஆம் ஆண்டிற்கு முன்னர் இந்நகராட்சிக்கான பகுதிகள் அப்போதிருந்த ஹோபாங் மாவட்டம் மற்றும் கென்ங்டங் மாவட்டத்தில் இருந்து உருவாக்கப்பட்டது. மாட்மேன் நகரம் முழுவதம் மலைப்பாங்கான மலைத் தொடர்கள் நிறைந்த பகுதி. இது ஷான் மாநிலத்தில் வடமேற்குப் பகுதியில் இருக்கிறது. 




</doc>
<doc id="390623" url="https://ta.wikipedia.org/wiki?curid=390623" title="பின்தயா">
பின்தயா

பின்தயா மியான்மரின் ஷான் மாநிலத்தில் உள்ள ஒரு நரம். இது மாநிலத்தின் மேற்குப் பகுதியில் டாங்கீ மாவட்டத்தில் பின்தயா நகராட்சி நிர்வாகப் பகுதியில் அமைந்திருக்கிறது. இப்பகுதியில் புகழ்பெற்ற சுண்ணாம்புக் குகை ஒன்று உள்ளது. அது பின்தயா குகை என்றழைக்கப்படுகிறது. இந்தக் குகையில் எண்ணற்ற புத்தர் சிலைகள் உள்ளது. பல நூற்றாண்டாக இந்தக் குகையில் உள்ள புத்தர் சிலைகள் இங்கு வழிபடப்ப்டுகிறது. இந்நகரத்தில் ஒவ்வொறு ஐந்து நாட்களுக்கு ஒருமுறை கூடும் சந்தை நடத்தப்படுகிறது. இந்நகரம் தனு சுயாட்சிப் பகுதியின் தலைநகராகும். 

பின்தயா என்றால் பர்மிய மொழியில் "சிலந்தி எடுத்துக் கொள்ளப்பட்டது" என்பது அர்த்தமாகும். ஒரு புராண கதையின் படி அங்கிருக்கும் குகையில் ஒரு காலத்தில் பெரிய சிலந்தி இருந்ததாகவும் அந்தச் சிலந்தி ஒரு இளவரசனை பிடித்து வந்த குகையில் சிறைவைக்க முயன்றது ஆனால் இளவரசன் அந்தச் சிலந்தியிடன் சண்டையிட்ட கொன்றுவிட்டான். இங்கு எடுத்துக் கொள்ளப்பட்டதன் அர்த்தம் கொள்ளப்பட்டது என்று பொருள் படும்.




</doc>
<doc id="390627" url="https://ta.wikipedia.org/wiki?curid=390627" title="லியுதேத்தியம்(III) ஆக்சைடு">
லியுதேத்தியம்(III) ஆக்சைடு

லியுதேத்தியம்(III) ஆக்சைடு "(Lutetium(III) oxide)" என்பது LuO என்ற மூலக்கூற்று வாய்ப்பாடு கொண்ட ஒரு கனிமச் சேர்மமாகும். வெண்மை நிறத்திலுள்ள இத்திண்மம் கனசதுர படிக அமைப்பில் காணப்படுகிறது. சில சிறப்பு வகை கண்ணாடிகள் செய்வதற்கு இதைப் பயன்படுத்துகிறார்கள். அருமண் சேர்மமான இதை லியுத்தேசியா என்ற பெயராலும் அழைக்கிறார்கள்.

1879 இல் யீன்–சார்லசு-காலிசார்டு டி மார்க்நாக் (1817–1894) என்ற பிரஞ்சு வேதியியலாளர் இட்டெர்பியம் தனிமத்தை கண்டறிந்ததாக தெரிவித்தார். ஆனால் அதில் தனிமங்களின் கலவையாக இருந்தது. 1907 இல் சியார்ச்சசு உர்பெயின் என்ற மற்றோர் பிரஞ்சு வேதியியலாளர் (1872–1938) இட்டெர்பியம் ஒரு தனித்த தனிமம் அல்ல என்றும் அது புதிய இரண்டு தனிமங்களின் கலவையென்றும் அறிவித்தார். செருமனியைச் சேர்ந்த கார்ல் அவுர் (1858–1929) மற்றும் அமெரிக்காவைச் சேர்ந்த சார்லசு யேம்சு (1880–1926) போன்ற வேறு சில வேதியியலர்களும் இதே கருத்தைத் தெரிவித்தனர். இவர்கள் கண்டறிந்த இரண்டு தனிமங்கள் நியோயிட்டெர்பியம், லியுட்டேசியம் என்பனவாகும். எனினும், எவரும் தூய்மையான லியுத்தேத்தியத்தைக் கண்டறிந்து கூறவில்லை.பொதுவாக இவர்கள் கண்டறிந்து அறிவித்தத்து லியுதேத்தியம்(III) ஆக்சைடு என கருதப்படுகிறது. 

சீரொளி படிகங்களைத் தயாரிக்கும் முக்கியமான தாதுப் பொருள் லியுதேத்தியம்(III) ஆக்சைடு ஆகும். பீங்கான், கண்ணாடி மற்றும் பாசுபர் தொழில்களில் இது சிறப்பாகப் பயன்படுத்தப்படுகிறது. சேர்மங்களை உடைத்தல், ஆல்க்கைலேற்றம் செய்தல், ஐதரசனேற்றம் செய்தல், பலபடியாக்குதல் போன்ற வினைகளில் லியுதேத்தியம்(III) ஆக்சைடு ஒரு வினையூக்கியாகப் பயன்படுத்தப்படுகிறது. லியுதேத்தியம்(III) ஆக்சைடின் ஆற்றல் இடைவெளி 5.5 எலக்ட்ரான் வோல்ட்டு ஆகும். 


</doc>
<doc id="390629" url="https://ta.wikipedia.org/wiki?curid=390629" title="ஹம்தாத் ஆய்வகங்கள்">
ஹம்தாத் ஆய்வகங்கள்

ஹம்தாத் ஆய்வகங்கள் ("Hamdard (Wakf) Laboratories") யூனானி மற்றும் ஆயூர்வேத மருந்து நிறுவனமாகும். 

1906 ஆம் ஆண்டு ஹாபிஜ் ஹ‌க்கிம் அப்துல் மஜித் என்பவரால் லாப நோக்கமற்ற அறக்கட்டளையாக டெல்லியில் துவங்கப்பட்டது. இந்திய விடுதலைக்குப் பிறகு வங்காள தேசம் மற்றும் பாகிஸ்தானிலும் இதன் கிளைகள் துவங்கப்பட்டன. அதன் பிரபலமான சில தயாரிப்புகளில் ரூஹ் அப்ஜா சர்பத், ஷபி என்னும் இரத்தம் சுத்திகரிக்கும் பானம் ஆகியவை குறிப்பிடத்தக்கவை. இந்நிறுவனத்தின் வருமானங்கள் அதன் கீழ் செயல்படும் ஒரு தொண்டு கல்வி அறக்கட்டளைக்குச் செலவிடப்படுகின்றது.



</doc>
<doc id="390630" url="https://ta.wikipedia.org/wiki?curid=390630" title="இந்திய பைசா">
இந்திய பைசா

இந்திய பைசா (Indian paisa) (plural: "paise") என்பது இந்திய ரூபாயில்  ⁄ (நூறில் - ஒரு பங்கு)ஆகும். இந்திய ரூபாயை தசம எண்ணிக்கையில் சீர்திருத்தம் செய்த 1957 ஏப்ரல் 1 அன்று  பைசா அறிமுகப்படுத்தப்பட்டது. 2011 சூன் 30 அன்று 50 பைசா நாணயத்தைத் தவிர பிற பைசா நாணயங்கள் செல்லாதவையாக அறிவிக்கப்பட்டன.

1955 ஆம் ஆண்டில், இந்திய அரசு "இந்திய நாணயச் சட்டத்தில்" திருத்தம் கொண்டுவந்து "நாணயங்களை மெட்ரிக் முறையில்" மாற்றியது. 1957 ஆம் ஆண்டு முதல் 1964 வரை, பைசாவானது "நயா பைசா" (புதிய பைசா) என அழைக்கப்பட்டது. 1964 சூன் 1, அன்று "நயா" என்ற சொல் கைவிடப்பட்டு "பைசா" என்று பெயரிடப்பட்டது. பைசாவானது 1, 2, 3, 5, 10, 20, 25 மற்றும் 50 பைசா நாணயங்களில் புழங்கப்பட்டது.

1957 க்கு முன்னர், இந்திய ரூபாயானது தசமபடுத்தப்படமல் இருந்தது, 1835 முதல் 1957 வரை ரூபாயானது 16 அணாக்களாக பிரிக்கப்பட்டிருந்தது. 1947 ஆம் ஆண்டு வரை ஒவ்வொரு அணாவும் நான்கு இந்திய பைசாக்களாகவும், ஒவ்வொரு பைசாவும் மூன்று இந்திய தம்பிடிகளாகப் பிரிக்கப்பட்டிருந்தது.




</doc>
<doc id="390631" url="https://ta.wikipedia.org/wiki?curid=390631" title="பதே ஜங் ஷா">
பதே ஜங் ஷா

பதே ஜங் ஷா (Fatya Jang Shah) () (1805 - 1846), நேபாள இராச்சியத்தின் ஆறாவது பிரதம அமைச்சர் ஆவார்.

பிரான ஷா - மோக குமாரி இணையருக்கு 1805ல் பிறந்த பதே ஜங் ஷா, நேபாள பிரதம அமைச்சராக இருந்த புஷ்கர் ஷாவின் தம்பி மகன் ஆவார்.
இவரது நான்கு தம்பியர்கள் நேபாளப் படையில் தளபதிகளாக பணியாற்றினர். இவரது தங்கை இரண்யகர்ப்ப குமாரி தேவி ராணா வம்சத்தை நிறுவிய ஜங் பகதூர் ராணாவின் மனைவி ஆவார்.

பதே சிங் ஷா 1840 முதல 1843 முடிய நேபாள இராச்சியத்தின் படைத்தலைவராக பணியாற்றினார். பின்னர் 1845 முதல் 1846 முடிய பிரதம அமைச்சராகவும், வெளிநாட்டு விவாகரத்துறை அமைச்சராகவும் பணியாற்றினார்.
இவருக்கு கட்க விக்ரம் ஷா, குருபிரசாத் ஷா மற்றும் குண பகதூர் ஷா என மூன்று ஆண் குழந்தைகள் இருந்தனர். 

14 செப்டம்பர் 1846ல் காட்மாண்டுவில் நடைபெற்ற கோத் படுகொலைகளின் போது பதே சிங் ஷாவும், அவரது மூத்த மகன் கட்க விக்ரம் ஷாவும் மாண்டனர். 



</doc>
<doc id="390632" url="https://ta.wikipedia.org/wiki?curid=390632" title="சினெல்லின் சன்னல்">
சினெல்லின் சன்னல்

சினெல்லின் சன்னல் (Snell's window) (சினெல்லின் வட்டம் (Snell's circle) அல்லது ஒளியியல் ஆழ்துளை (optical man-hole)) எனவும் அழைக்கப்படுகிறது.

இந்த கோட்பாட்டைப் பயன்படுத்தி நீருக்கடியில் பயன்படுத்தும் கண்ணாடி, பரப்புக்கு மேலே 96 டிகிரி கோணம் வரையே பார்க்க இயலுவது ஏன் என்பது விளக்கப்படுகிறது. 

இந்தத் தோற்றப்பாடு நீருக்குள் செல்லும் ஒளியானது ஒளி விலகலடைவதால் ஏற்படுகிறது. இது சினெல் விதியின் அடிப்படையில் செயல்படுகிறது. 

சினெல்லின் சன்னலுக்கு வெளியேயுள்ள பகுதி கருமையாகத் தெரியும் அல்லது முழு அக எதிரொளிப்பின் மூலம் நீருக்கடியிலுள்ள பொருட்கள் தெரியும்.
நீருக்கடியில் புகைப்படம் எடுப்போர், சினெல்லின் சன்னலுக்கு கீழேயுள்ள பொருட்களை காண தேவையான ஒளிமூலங்களைப் பயன்படுத்துவர்.

நீருக்கடியிலிருந்து மேலே பார்க்கும் போது தொடுவானத்திலிருந்து தொடுவானம் வரை, அரை வட்ட வடிவில் தெரிய வேண்டும். ஆனால் காற்றுக்கும் நீருக்கும் இடையேயுள்ள ஒளி விலகல் காரணமாக 180° தெரிய வேண்டிய பார்வைக் கோணம், சினெல்லின் சன்னலால் 97° சுருக்கப்படுகிறது. இது மீனின் கண் போன்ற அமைப்பைக் கொண்ட வில்லையைப் போல் செயல்படுகிறது. பிம்பங்களின் ஒளியின் பொலிவு, சாய்கோணம் குறையக் குறைய, குறைகிறது. ஒளியானது எதிரொளிக்கப்படுவதற்குப் பதிலாக விலகல் அடைகிறது. அலைகள் மற்றும் சிற்றலைகள் (ripples) ஏற்படுத்தும் ஒளி விலகல் பிம்பத்தை சிதறடிக்கிறது. கலங்கிய நீரும் பிம்பத்தை சிதறடிக்கிறது.



</doc>
<doc id="390633" url="https://ta.wikipedia.org/wiki?curid=390633" title="ராணா ஜங் பாண்டே">
ராணா ஜங் பாண்டே

ராணா ஜங் பாண்டே (Rana Jang Pande) (), நேபாள இராச்சியத்தின் மூன்றாவது பிரதம அமைச்சராக பணியாற்றியவர்.
நேபாள பிரதம அமைச்சராக இருந்த தாமோதர பாண்டேவின் மகன்களில் ஒருவராவார். 

இவர் நேபாளத்தின் பிரதம அமைச்சராக இரு முறை பதவி வகித்தவர். முதன் முறையாக 1837ம் ஆண்டிலும், இரண்டாம் முறையாக 1839–1840 ஆண்டுகளில் பணியாற்றியவர். 

நேபாள பிரதம அமைச்சராக பணியாற்றிய பீம்சென் தபாவை கைது செய்த பிறகு, ராணா ஜங் பாண்டே, நேபாள இராச்சியத்தின் பிரதம அமைச்சராகவும், தலைமைப் படைத்தலைவராகவும் பதவி வகித்தார்.

ராணா ஜங் பாண்டே, ஒருங்கிணைந்த நேபாள இராச்சியத்தை நிறுவும் பணியில் இருந்த கோர்க்கா மன்னர் இருந்த பிரிதிவி நாராயணன் ஷாவின் அரசவையில் பிரதம அமைச்சராக பணியாற்றிய கலு பாண்டேவின் மகன் ஆவார். 

1804ல் தன் தந்தையும், பிரதம அமைச்சருமான தாமோதர பாண்டேவின் மரணத்திற்கு, பீம்சென் தபா பொறுப்பானவர் எனக் குற்றம் சாட்டப்பட்டு சிறையில் அடைக்கப்பட்டார். 



</doc>
<doc id="390653" url="https://ta.wikipedia.org/wiki?curid=390653" title="திரிபுவன் வீர விக்ரம் ஷா">
திரிபுவன் வீர விக்ரம் ஷா

திரிபுவன் வீர விக்ரம் ஷா (Tribhuwan Bir Bikram Shah) (त्रिभुवन वीर विक्रम शाह), (30 சூன் 1906 – 13 மார்ச் 1955), நேபாள இராச்சியத்தை 11 டிசம்பர் 1911 முதல் 13 மார்ச் 1955 முடிய ஆட்சி செய்த மன்னராவர்.
இவரது தந்தை பிரிதிவி வீர விக்ரம் ஷாவின் மறைவின் போது, எட்டு வயதான திரிபுவன் ஷா 20 பிப்ரவரி 1913ல் நேபாள இராச்சியத்தின் அரியணைக்கு முடி சூட்டப்பட்டார். திரிபுவன் பருவ வயது அடையும் வரை, ராணி திவ்யேஷ்வரி, திரிபுவனின் அரசப் பிரதியாக நாட்டை நிர்வகித்தார்.

1857 முதல் ஷா வம்சத்தின் நேபாள மன்னர்கள், பெயரளவிற்கு மன்னர்களே இருந்தனரே தவிர, நாட்டின் நிர்வாகத்தை மன்னர்களின் பெயரில் ராண வம்சத்தின் பரம்பரை பிரதம அமைச்சர்களே நாட்டை ஆண்டனர். 

காத்மாண்டில் உள்ள நாராயணன்ஹிட்டி அரண்மனையில் மார்ச், 1919 அன்று திரிபுவன் ஷாவிற்கும், காந்தி தேவிக்கும் திருமணம் நடைபெற்றது. அதே நாளில் ராணி காந்தி தேவியின் தங்கையான ஈஸ்வரி தேவியை இரண்டாம் தாரமாக மன்னர் மணந்து கொண்டார். பின்னர் பல பெண்களை மன்னர் திரிபுவன் ஷா மணந்து கொண்டார். மன்னர் திரிபுவன் ஷாவிற்கு, மகேந்திரா உள்ளிட்ட 13 ஆண் & பெண்கள் குழந்தைகள் பிறந்தனர். 

அவர்களில் மூன்று பெண் குழந்தைகள் 15 சனவரி 1934ல் ஏற்பட்ட 1934 நேபாள நிலநடுக்கத்தில், காத்மாண்டில் உள்ள நாராயணன்ஹிட்டி அரண்மனை சேதமடைந்த போது இறந்தனர்.

முதலாம் உலகப் போரின் போது ஷா வம்ச நேபாள மன்னர் குடும்பத்தினருக்கும், ராணா வம்ச நேபாள பிரதம அமைச்சர் பீம் சூம்செர் ஜங் பகதூர் ராணவிற்கும் இடையே பிணக்குகள் உண்டாயின. 
1930களில் நடுவில், ராணா நேபாள பிரதம அமைச்சருக்கு எதிராக, மக்கள் போர்க்கொடி தூக்கினர். பிரதம அமைச்சரைப் பதவியிலிருந்து விலக்க, நேபாள மக்கள் சபை நடத்திய போராட்டங்களுக்கு, நேபாள மன்னர் திருபுவன் நேரடியாக ஆதரவு தெரிவித்தார். ஆனால் மக்களை போராட்டங்களைத் தடை செய்தும், போராட்டத் தலைவர்களை சிறையில் அடைத்தும், ராணாக்கள் நசுக்கினர். 

1937 இல் ராணா வம்ச சர்வாதிகார பிரதம அமைச்சர் மோகன் சம்செர் ஜங் பகதூர் ராணாவைப் பதவி நீக்கம் செய்யும் நடவடிக்கைகளில் ஒரு பகுதியாக, நவம்பர் 1950 இல் மன்னர் திரிபுவன், இளவரசர் மகேந்திரா, பேரன் பிரேந்திரா முதலானவர்களுடன் நேபாளத்தில் உள்ள இந்தியத் தூதரகத்தில் அடைக்கலம் அடைந்தார்.

மன்னர் திரிபுவனின் இச்செயலால் கலக்கமடைந்த பிரதம அமைச்சர், 7 நவம்பர் 1950 இல் நேபாள இராச்சியத்தில் நெருக்கடி நிலையை நடைமுறைப்படுத்தினார். அமைச்சரவையை கூட்டி மன்னர் திரிபுவனின் நான்கு வயது பேரன் ஞானேந்திராவை நேபாளத்தின் புதிய மன்னராக்கினார். 

இந்திய விமானப் படையினரால் 10 நவம்பர் 1950 இல், ஞானேந்திரா தவிர மன்னர் திரிபுவனின் குடும்பத்தினர் நேபாளத்திலிருந்து இரண்டு வானூர்திகள் மூலம் இந்தியாவிற்கு அழைத்துச் செல்லப்பட்டனர்.

இதனால் நேபாளம் முழுவதும் பிரதம அமைச்சருக்கு ஏதிராக பெருங்கிளர்ச்சிகள் நடைபெற்றது. பிரதம அமைச்சர் மோகன் சாம்செர் பகதூர் ஜங் ராணா, மன்னர் திரிபுவன் மற்றும் நேபாளி காங்கிரஸ் கட்சித் தலைவர்களுடன் அமைதிப் பேச்சுவார்த்தை நடத்தினார்.

22 நவம்பர் 1950 இல் இந்தியப் பிரதமர் ஜவகர்லால் நேரு நேபாள மன்னர் ஞானேந்திராவை மன்னராக அங்கீகாரம் அளிக்க மறுத்தார்.
நேபாளத்தில் தனக்கு எதிராக நடைபெறும் மக்கள் கிளர்ச்சிகளுக்கு பயந்த நேபாள பிரதம அமைச்சர், இந்தியாவுடன் அமைதிப் பேச்சு வார்த்தை நடத்த ஒரு தூதுக்குழுவை இந்தியாவிற்கு அனுப்பி வைத்தார்.பேச்சுவார்த்தையின் இறுதியில் பிரதம அமைச்சர் மோகன் சம்செர் ஜங் பகதூர் ராணா பதவி விலகினார். மன்னர் திரிபுவன் 15 பிப்ரவரி 1951 இல் நேபாளம் திரும்பினார். 

18 பிப்ரவரி 1951 இல் நேபாளத்தில் ராணா வம்சத்தினர் பரம்பரையாக பிரதம அமைச்சர்களாக பதவி வகிக்கும் முறை ஒழிக்கப்பட்டது. இருப்பினும் சில மாதங்கள் மோகன் சம்செர் பகதூர் ராணா நேபாளத்தின் பிரதமர் பதவி வகித்தார். 

நவம்பர், 1951 இல் நேபாளி காங்கிரஸ் கட்சித் தலைவர் மாத்ரிக பிரசாத் கொய்ராலா புதிய பிரதம அமைச்சராகத் தேர்ந்தெடுக்கப்பட்டார்.

மன்னர் திரிபுவன் தனது 52வது அகவையில், 13 மார்ச் 1955 அன்று சுவிட்சர்லாந்து நாட்டின் சூரிக்கு நகரத்தின் கண்டோன் மருத்துவமனையில் காலமானார். திரிபுவனுக்குப் பின்னர் நேபாள மன்னராக மகேந்திராவிற்கு பட்டம் சூட்டப்பட்டது. 

மன்னர் திரிபுவனை பெருமைப் படுத்தும் விதமாக, காட்மாண்டு பன்னாட்டு விமான நிலையத்திற்கு திரிபுவன் பன்னாட்டு வானூர்தி நிலையம் என்றும், தேசிய நெடுஞ்சாலைக்கு திரிபுவன் நெடுஞ்சாலை என்றும், நாட்டின் மிகப்பெரிய பல்கலைகழகத்திற்கு திரிபுவன் பல்கலைக்கழகம் என்றும், தாங் மாவட்டத் தலைமையிட நகரத்திற்கு திரிபுவன் நகர் எனப் பெயர் சூட்டப்பட்டுள்ளது.



</doc>
<doc id="390656" url="https://ta.wikipedia.org/wiki?curid=390656" title="பருமனறி பிப்பெட்டு">
பருமனறி பிப்பெட்டு

பருமனறி பிப்பெட்டு (Volumetric pipette) அல்லது  குமிழ் பிப்பெட்டு (Bulb pipette) என்பது ஒரு கரைசலின் பருமனளவு அல்லது கன அளவை நான்கு குறிப்பிடத்தக்க இலக்கங்கள் துல்லியமாக அளக்க உதவும் கருவியாகும் இந்த குழாயிகள் ஒரு நீண்ட குறுகிய பகுதியுடன், பெரிய குமிழியைத் தனது மையப்பகுதியில் கொண்டதாகவும், ஒரே ஒரு அளவீட்டுப் பகுதியைக் குமிழுக்கு மேல்புறமாகக் கொண்டிருக்கும். இந்தப் பிப்பெட்டுகள் ஒரே ஒரு குறிப்பிட்ட அளவினை மட்டுமே அளவிடுவதற்காக தயாரிக்கப்பட்டவையாகும். ஒவ்வொரு குறிப்பிட்ட அளவிற்கும் தனித்தனியான பிப்பெட்டுகைளப் பயன்படுத்த வேண்டும். அத்தகைய குறிப்பிட்ட கன அளவுகள் 1, 2, 5, 10, 20, 25, 50 மற்றும் 100 மிலி அளவுகள் ஆகும். பருமனறி பிப்பெட்டுகள் பகுப்பாய்வு வேதியியலில் பொதுவாகப் பயன்படுத்தப்படுகின்றன.  இவை ஆதாரக் கரைசல்களிலிருந்து ஆய்வகத்திற்குத் தேவையான செறிவில் கரைசல்களைத் தயாரிக்கும் போதும், தரம் பார்த்தலுக்கானக் கரைசல்களைத் தயாரிக்கும் போதும் அதிக அளவில் பயன்படுத்தப்படுகின்றன.

அமெரிக்க மூலப்பொருள் மற்றும் பரிசோதனைக் குழுமத்தின் (அ.மூ.ப.கு) (ASTM) திட்ட அளவு E969 பருமனறி பிப்பெட்டுகளின் திட்ட பொறுதி அளவு (standard tolerance) பொறுதி அளவானது பிப்பெட்டின் கன அளவைப் பொறுத்தது: 0.5-மிலி பிப்பெட்டின் பொறுதி அளவு ±0.006 மிலி ஆக உள்ளது. அதே நேரத்தில் 50-மிலி பிப்பெட்டின் பொறுதி அளவானது ±0.05 மிலி ஆக உள்ளது.(இவை A வகைப்பாட்டு பிப்பெட்டுகள் ஆகும்; B வகைப்பாட்டு பிப்பெட்டுகளின் பொறுதி அளவானது தொடர்புடைய A வகைப்பாட்டு பிப்பெட்டுகளின் பொறுதி அளவைப் போன்று இரண்டு மடங்கு வரை இருக்கும்) பருமனறி பிப்பெட்டுகளின் ஒரு சிறப்பு வாய்ந்த உதாரணமாக நுண்திரவ பிப்பெட்டு (Microfluid pipette) உள்ளது. (10µலி அளவுக்குக்கூட அளந்து கொடுக்கக்கூடிய திறனுடையது) இந்த பிப்பெட்டு தானே-கட்டுப்படுத்தி கன அளவை குறித்து வைத்துக்கொள்ளக்கூடிய ஒரு சுழலக்கூடிய திரவ முனையை திறப்பு வாயின் அருகாகக் கொண்டுள்ளது.



</doc>
<doc id="390668" url="https://ta.wikipedia.org/wiki?curid=390668" title="லாக்காய்">
லாக்காய்

லாக்காய் மியான்மரின் கோகாங் சுயாட்சி பகுதியில் இருக்கும் ஒரு நகரம். இந்நகரம் லாஒகாய் அல்லது லாக்காங் என்றும் அறியப்படுகிறது. கோகாங் சிறப்பு பிரதேசத்தின் தலைநகரமாக லாக்காய் இருக்கிறது. இந்த கோகாங் சுயாட்சிப் பிரதேசம் மியான்மரின் ஷான் மாநிலத்தில் வடக்குப் பகுதியில் உள்ளது. 

லாக்காய் சால்வின் ஆற்றின் அருகில் அமைந்திருக்கிறது. இந்தப் பகுதியில் தான் பர்மாவின் எல்லை முடிந்து அருகில் சீனாவின் எல்லை ஆரம்பமாகிறது. இதன் பகுதி சீனாவின் மக்கள் குடியரசு படைகளால் பாதுகாக்கப்படுகிறது. லாக்காய்யின் எல்லையில் இருந்து பத்து (10) மைல் தொலைவில் தான் சீனாவின் நான்சான் நகரம் இருக்கிறது. தென்மேற்கு மான்டரின் மாவட்டத்தில் சீன மொழியின் எழுத்துக்களில் தான் பெரும்பாலும் எழுதப்படுகிறது. லாக்காய் கோகாங் சுயாட்சிப் பிரிவில் லாக்காங் நகராட்சியில் அமைந்திருக்கும் முக்கிய நகரமாகும். இந்நகரம் லாசியோ நகரத்தில் இருந்து 117 மைல்கள் தொலைவிலும் கோங்யான் நகரத்தில் இருந்து 42 மைல்கள் தொலைவிலும் அமைந்திருக்கிறது.

இதன் ஓர் ஆண்டில் மழையின் அளவு 40 அங்குலமாக இருக்கிறது. 


</doc>
<doc id="390671" url="https://ta.wikipedia.org/wiki?curid=390671" title="ஒரு ரூபாய் (இந்திய நாணயம்)">
ஒரு ரூபாய் (இந்திய நாணயம்)

ஒரு ரூபாய் நாணயம் (One rupee coin) என்பது ஒரு இந்திய நாணயமாகும். இதன் மதிப்பு ஒரு இந்திய ரூபாய் ஆகும். இது நூறு பைசாக்கள் ஆகும். தற்போது, ஒரு ரூபாய் நாணயமானது புழக்கத்தில் உள்ள இரண்டாவது சிறிய நாணயமாகும். 1992 முதல், இந்திய ஒரு ரூபாய் நாணயங்கள் துருவேறா எஃகில் வட்ட வடிவில் தயாரிக்கப்படுகின்றன. ஒரு ரூபாய் நாணயத்தின் எடையானது , விட்டம் , கனம் ஆகும். சுதந்திர இந்தியாவில், ஒரு ரூபாய் நாணயங்களானது 1950 ஆம் ஆண்டு முதல் அச்சிடப்பட்டு தற்போதுவரை புழக்கத்தில் உள்ளன.

சூர் பேரரசின் நிறுவனரான ஷேர் ஷா சூரி வட இந்தியாவை கி.பி 1540 முதல் 1545 வரை ஆட்சி செய்தார். அவர் தனது ஆட்சிக் காலத்தில், 1542 ஆம் ஆண்டில் தூய வெள்ளி நாணயங்களை ரூபியா ("அழகான வடிவம்" என்று பொருள்படும்) என்ற பெயரில் வெளியிட்டார். இந்தப் பெயரானது தொடர்ந்து வந்த முகலாயப் பேரரசு, மராட்டியப் பேரரசு, பிரித்தானிய கிழக்கிந்திய நிறுவனம், பிரித்தானிய ஆட்சிக் காலங்களிலும் பயன்படுத்தப்பட்டது. ரூபியா ஆனது 1835 ஆம் ஆண்டு வரை கிழக்கிந்திய கம்பெனியால் தக்கவைக்கப்பட்டதுடன் 1947 வரை பிரித்தானிய அரசாலும் அடிப்படையான நாணயமாகக் பயன்படுத்தப்பட்டது. ஒவ்வொரு ரூபியா நாணயமும் எடையுடன் இருந்தன. ரூபியாவுக்கான சில்லறை அலகுகள் செப்புக் காசுகளாக இருந்தன. 40 செப்புக் காசுகள் ஒரு ரூபியாவாக இருந்தன. ஷேர் ஷா சூரி இந்த செப்புக் காசுகளுக்கு பைசா எனப் பெயரிட்டார்.

சென்னை மாகாணமானது கி.பி 1815 வரை ஒரு ரூபாய் நாணயத்தை வெளியிட்டது. ஒரு ரூபாயானது பன்னிரண்டு மதராசு பணத்துக்கு சமமாக இருந்தது.
17 ஆம் நூற்றாண்டில், கிழக்கு இந்திய நிறுவனமானது இந்தியாவில் பிரித்தானிய பவுண்டை அறிமுகப்படுத்த விரும்பியது. ஆனால் ரூபியாவின் புகழ் காரணமாக, இந்தியாவில் பவுண்டு அறிமுகப்படுத்தப்படவில்லை. கிபி 1717 இல் தான் முகலாய பணத்தை நாணயமாக்குவதற்கு ஆங்கிலேயர் முயன்று முகலாயப் பேரரசர் பருக்சியாரிடமிருந்து அனுமதி பெற்றனர். 1835 ஆம் ஆண்டு சீரான நாணயத்துக்காக, "1835 ஆம் ஆண்டு நாணயச் சட்டம்" அமலுக்கு வந்தது. புதிய ஒரு ரூபாய் நாணயம் 0.917 வெள்ளியும், எடையும், விட்டமும் கொண்டிருந்தது. 1835 க்குப் பிறகும் 1862 க்கு முன்பும் தயாரிக்கப்பட்ட ஒரு ரூபாய் நாணயத்தின் பின்புறம் நாட்டின் பெயருக்குப் பதில் "கிழக்கு இந்தியா கம்பெனி" என்ற பெயர் பொறிக்கப்பட்டிருந்தது. 1835 ஆம் ஆண்டு அச்சிட்ட ஒரு ரூபாய் நாணயங்களில் முதன் முதலில் அரசர் வில்லியம் IIII எனக் குறிக்கப்பட்டது. 1840 க்குப் பிறகு வெளியான நாணயங்களில் அரசி விக்டோரியா (கி.பி 1840 முதல் 1901 ), எட்வர்ட் VII (கி.பி 1903 முதல் 1910 வரை ), ஜார்ஜ் V (1911 முதல் 1936 வரை), ஜார்ஜ் VI (1938 முதல் 1947 வரை) உருவங்கள் இடப்பட்டிருந்தன.

இந்தியாவானது கிழக்கிந்திய கம்பெனியின் கட்டுப்பாட்டில் ஒரு நூற்றாண்டு இருந்த பின்னர், 1858 இல் இருந்து பிரித்தானியாவின் நேரடி ஆட்சியின்கீழ் கொண்டுவரப்பட்டது. இது 1947 இல் இந்தியா விடுதைலை அடையும்வரை நீடித்தது. 1835 முதல் 1858 வரை, "1835 ஆம் ஆண்டு நாணயச் சட்டத்தின்படி" சீரான ரூபாய் நாணயங்கள் வெளியிடப்பட்டன. 1862 ஆம் ஆண்டில், புதிய ரூபாய் நாணயங்கள் வெளியிடப்பட்டன, இவை "ரெகலால் வெளியீடு" என அழைக்கப்பட்டன, இதில் ராணி விக்டோரியாவின் முகமும் அடுத்தபக்கம் நாட்டின் பெயராக "இந்தியா" என்றும் அச்சிடப்பட்டிருந்தது. 1835 ஆம் ஆண்டிற்குப் பிகும் 1862 ஆண்டுவரையிலான காலக்கட்டத்தில் வெளியான ஒரு ரூபாய் நாணயங்களின் பின்புறம் நாட்டின் பெயருக்குப் பதில் "கிழக்கு இந்தியா கம்பெனி" என்ற பெயர் இருந்தது குறிப்பிடத் தக்கது. 1862 முதல் 1939 வரை, ஒரு ரூபாய் நாணயங்கள் 0.917 வெள்ளியிலும், எடை , விட்டம் , கனம் என்றவாறு வெளியிடப்பட்டன. நாணயத்தின் மேற்புறம் அரசி விக்டோரியா (1862 முதல் 1901 வரை), எட்வர்ட் VII (1903 முதல் 1910 வரை), ஜால்ஜ் V (1911 முதல் 1936 வரை), ஜார்ஜ் VI (1938 முதல் 1947வரை) ஆகியோரின் உருவங்கள் முத்திரையாக இடப்பட்டிருந்தன. எட்வர்ட் VIII குறைந்த காலமே ஆட்சியில் இருந்ததால் (1936 சனவரி-திசம்பர்) இவர் உருவம் பதித்த நாணயங்கள் வெளியாகவில்லை.

முதல் மற்றும் இரண்டாம் உலகப்போர்களின் காரணமாக, வெள்ளிக்கு பற்றாக்குறை இருந்தது. இதன் விளைவாக, 0.917 வெள்ளி ரூபாய் நாணயங்கள் 1940 ஆம் ஆண்டில் கால்பங்கு வெள்ளிக் கலவை (0.500) நாணயங்களாக மாற்றப்பட்டன. 1947 ஆம் ஆண்டில் வெள்ளி ஒரு ரூபாய் நாணயங்கள், நிக்கல் நாணயங்களாக மாற்றப்பட்டன.

1947 ஆகஸ்ட் 15 அன்று, இந்தியா சுதந்திரம் பெற்றது. பிரித்தானிய அரசின் நாணய அமைப்பு மற்றும் நாணயங்கள் தக்கவைத்துக் கொள்ளப்பட்டன. 1950 ஆகத்து 15, இல் இந்தியா புதிய நாணயங்களை அறிமுகப்படுத்தியது. புதிய நாணயங்கள் அறிமுகப்படுத்துதலானது (ஒரு ரூபாய் நாணயம் உட்பட) பின்வரும் காலவரிசை மற்றும் காரணங்களில் செய்யப்பட்டன;
1947 ஆம் ஆண்டு முதல் 1957 காலக்கட்டத்தில், இந்திய ரூபாயானது 16 அணாக்களாக பிரிக்கப்பட்டிருந்தது. ஒவ்வொரு ஆணாவும் நான்கு இந்திய பைசாக்களாக பிரிக்கப்பட்டிருந்தது (1835 முதல் 1947 வரை, ஒவ்வொரு பைசாவும் மூன்று இந்திய தம்பிடிகளாக பிரிக்கப்பட்டது, 1947 இல் தம்பிடி செல்லாததாக்கப்படும் வரை இந்நிலை தொடர்ந்தது). கீழே உள்ள அட்டவணையில் ஒரு ரூபாயும் (1835-தற்போது வரை) அதன் துணை-அலகுகளையும் காட்டுகிறது.

மும்பை, கொல்கத்தா, ஹைதராபாத், நொய்டா ஆகிய இடங்களில் உள்ள இந்திய காசு ஆலைகள் மூலமாக 2017 ஆம் ஆண்டுவரையான காலக்கட்டங்களில் ஒரு ரூபாய் நாணயங்கள் தயாரிக்கப்படுகின்றன. அனைத்து நாணயங்களும் இந்திய ரிசர்வ் வங்கியால் மட்டுமே விநியோகிக்கப்படுகின்றன.
1947 முதல் புதிய ஒரு ரூபாய் நாணயங்களில் பின்வரும் அடையாளங்கள் பயன்படுத்தப்பட்டு வருகின்றன.


</doc>
<doc id="390680" url="https://ta.wikipedia.org/wiki?curid=390680" title="கூடநாணல்">
கூடநாணல்

கூடநாணல் ("Kooda Nanal") தமிழ்நாடு மாநிலம், தஞ்சாவூர் மாவட்டம், திருக்காட்டுப்பள்ளி தேர்வுநிலை பேரூராட்சியின் 15 ஆம் வார்டு இக்கிராமத்திற்குரியதாகும். இந்த ஊரானது திருக்காட்டுப்பள்ளியிலிருந்து பூதலூர் செல்லும் சாலையில் அமைந்துள்ள முதல் ஊராகும். கடுங்கால் வாய்க்காலுக்கும், பிள்ளைவாய்க்காலுக்கும், இடைப்பட்ட நிலப்பகுதியில் இவ்வூர் அமைந்துள்ளது. மக்கள் வசிப்பிடத்தால் வடக்குக் கூடநாணல் என்றும் தெற்குக் கூடநாணல் என்றும் இவ்வூர் அழைக்கப்படுகிறது.

பஞ்சபாண்டவர்கள் வனவாசம் சென்று மீண்டும் அவர்கள் ஒருவரையொருவர் கண்ட இடம் கண்டமங்கலம் என்றும் கூடியது கூடநாணலில் என்றும் முன்னோர்களின் கர்ணபரம்பரைச் செய்தி உள்ளது.

இந்துக்களே பெரும்பான்மையும் வசிக்கிறார்கள். விவசாயம் இவ்வூர் மக்களின் அடிப்படை வாழ்வாதாரமாக உள்ளது. நெல், கரும்பு, வாழை முதலானவை சாகுபடி செய்யப்படுகின்றன.

இவ்வூரில் சுமார் 685 பேர் வசித்து வருகின்றனர். அதில் 18 வயதிற்கு மேலானவர்கள் 505 பேர் உள்ளனர்.

இவ்வூரில் ஒரு ஊராட்சி ஒன்றியத் தொடக்கப்பள்ளி மற்றும் ஒரு அங்கன்வாடி பள்ளியும் செயல்பட்டு வருகின்றன.

வடக்குக்கூடநாணலில், இரட்டைப்பிள்ளையார், சாம்பான், சங்கிலிகருப்பு, மதுரைவீரன் ஆகிய தெய்வங்களுக்கான கோயில் உள்ளது.

கடுங்கால் வாய்க்கால் வழித்தடத்தில் நாகதேவதை கோயில் உள்ளது. வெள்ளத்தில் அடித்துவரப்பட்டு இங்கே கோயில்கொண்ட சிவலிங்கம் பிரதிஷ்டை செய்யப்பட்டு வழிபாடு செய்யப்பட்டுவருகிறது.

ஊரின் தெற்குப்புறம் குளத்தாளம்மன் கோவில் உள்ளது. முதலில் குளத்தாளம்மனை வழிபட்ட பிறகே ஏனைய தெய்வங்களை வழிபடும் பழக்கம் உள்ளது.



</doc>
<doc id="390687" url="https://ta.wikipedia.org/wiki?curid=390687" title="மருதூர் கைலாசநாதர் கோயில்">
மருதூர் கைலாசநாதர் கோயில்

மருதூர் கைலாசநாதர் கோயில் திருச்சி மாவட்டத்தில் உள்ள சிவன் கோயிலாகும். 
திருச்சி மாவட்டம் லால்குடி வட்டத்தில் மருதூர் என்னுமிடத்தில் இக்கோயில் அமைந்துள்ளது.

இக்கோயிலில் உள்ள மூலவர் கைலாசநாதர் ஆவார். மூலவர் திருத்தான்தோன்றீஸ்வரர் என்றும் திருத்தான்தோன்றீஸ்வரமுடையார் என்றும் அழைக்கப்படுகிறார். இறைவி கனகாம்பிகை ஆவார். 

கோயிலின் வாயிலின் எதிரே கோயிலுக்கு வெளியே பலி பீடமும் நந்தியும் உள்ளன. வாயிலைக் கடந்து உள்ளே செல்லும்போது முன் மண்டபம் உள்ளது. வலப்புறத்தில் வல்லப கணபதி உள்ளார். திருச்சுற்றில் நடராசர் சபை உள்ளது. பைரவர், நவக்கிரகம், சூரியன் ஆகியோர் உள்ளனர். மூலவர் கைலாசநாதர் கருவறைக்கு முன்பாக இரு புறமும் துவாரபாலகர்கள் உள்ளனர். மூலவருக்கு முன்பாக நந்தி உள்ளது. மூலவர் சன்னதிக்கு இடது புறமாக பக்தபுரீசுவரர் சன்னதி உள்ளது. பக்தபுரீசுவரர் சன்னதிக்கு முன்பாக நந்தி உள்ளது. சன்னதி வாயிலின் வட புறத்தில் நாரதர் உள்ளார். 
கருவறை கோஷ்டத்தில் விநாயர், தட்சிணாமூர்த்தி, ஜோதிர்லிங்கம், துர்க்கை, பிரம்மா ஆகியோர் உள்ளர். அருகே சண்டிகேஸ்வரர் சன்னதி உள்ளது. திருச்சுற்றில் செவிசாய்த்த விநாயகர், ஐயப்பன், சுப்பிரமணியர், கஜலட்சுமி ஆகியோர் உள்ளனர். மூலவர் சன்னதிக்கு இடப்புறமாக வெளியில் அம்மன் சன்னதி உள்ளது. அம்மன் கனகாம்பிகை என்றழைக்கப்படுகிறார். அம்மன் சன்னதிக்கு முன்பாக நந்தியும், பலி பீடமும் உள்ளன.

கைலாசநாதர் கோயில் 2002இல் குடமுழுக்கு ஆனதற்கான கல்வெட்டு உள்ளது. 

கைலாசநாதர் கோயிலுக்கு வெளியே, வலது புறத்தில் வரதராஜப்பெருமாள் கோயில் உள்ளது. கருவறையில் வரதராஜப்பெருமாள் ஸ்ரீதேவி பூதேவியுடன் உள்ளார்.மூலவரின் வலது புறம் காளிங்க நர்த்தனரும், இடது புறம் அனுமாரும் உள்ளனர். மூலவருக்கு முன்பாக பலிபீடமும், கருடாழ்வாரும் உள்ளனர். இக்கோயில் கருவறை, விமானம் ஆகியவற்றைக் கொண்டுள்ளது.


</doc>
<doc id="390692" url="https://ta.wikipedia.org/wiki?curid=390692" title="புலிக்குளம் காளை">
புலிக்குளம் காளை

புலிக்குளம் என்பது தமிழ்நாட்டின் புகழ்மிக்க காளை மாட்டு இனங்களில் ஒன்றாகும். புலிக்குளம் என்னும் ஊர் சிவகங்கை மாவட்டத்தில் உள்ளது. ஜல்லிகட்டுக்கு என்று பிரத்தேகமாக வளர்க்கப்படும் காளையினம் புலிக்குளம். புலிக்குளம் இன பசுக்களின் பாலே சிறந்தது நிருபிக்கப்பட்டுள்ளது. மதுரை, சிவகங்கை, திண்டுக்கல், தேனி மாவட்டங்களில் இது ஜல்லிக்கட்டு விளையாட்டிற்காக விரும்பி வளர்க்கப்டும் காளை இனமாகும். பெரிய திமிலும், கூரிய கொம்பும், சீறிப்பாயும் வீரியமும் மிக்க காளை இனம் இந்த புலிக்குளம் காளை இனமாகும்,

அலங்காநல்லூர், பாலமேடு ஜல்லிக்கட்டுக்களில் அதிகம் பயன்படுத்தப்படுவது இந்த புலிக்குளம் காளை. ஒரு புலியைக்கூட தன் கொம்பின் வலிமையால் குத்திக்கொன்றுவிடும் வலிமை பெற்றது இந்த காளை எனவும் சொல்லப்படுகிறது.



</doc>
<doc id="390696" url="https://ta.wikipedia.org/wiki?curid=390696" title="மகேந்திரா">
மகேந்திரா

மகேந்திர வீர விக்ரம் ஷா (Mahendra Bir Bikram Shah) (; 11 சூன் 1920 – 31 சனவரி 1972) நேபாள இராச்சியத்தின் மன்னராக 1955 முதல் 1972 முடிய இருந்தவர். 

மகேந்திரா, மன்னர் திரிபுவன் - ராணி காந்தி தேவி இணையருக்கு 11 சூன் 1920ல் பிறந்தவர். இளவரசர் மகேந்திரா 1940ல் நேபாள பிரதம அமைச்சர் ஹரி சாம்செர் ராணாவின் மகளான இந்திராவை மணந்தவர்.பின்னர் ராணி இந்திராவின் தங்கையான காந்தி தேவியை மணந்தார். மகேந்திரா - காந்திதேவி இணையரின் மூன்று மகன்கள் பிரேந்திரா, ஞானேந்திரா, திரேந்திரா; மூன்று மகள்கள் இளவரசி சாந்தி, இளவரசி சாரதா மற்றும் இளவரசி சோவா ஆவார்கள். 1952ல் மன்னர் மகேந்திரா ரத்தினா தேவியை மணந்தார்.

1951 இல் ராணா வம்சத்தினர் பரம்பரையாக பிரதம அமைச்சராகும் உரிமை பறிக்கப்பட்டப் பின்னர், நேபாளி காங்கிரஸ் கட்சியின் தலைவர் விஸ்வேஷ்வர பிரசாத் கொய்ராலா நேபாளத்தின் முதல் பிரதம அமைச்சரானார். நேபாள இராச்சியத்திற்கு நேபாளம் எனப் பெயர் மாற்றம் செய்யப்பட்டு, முழு முடியாட்சி முறை அகற்றபட்டு அரசியலமைப்புக்குட்ட முடியாட்சி முறை நடைமுறைப்படுத்தப்பட்டது.

மன்னர் திரிபுவனின் மறைவிற்குப் பின், மகேந்திரா 13 மார்ச் 1955 இல் நேபாள மன்னராகப் பதவியேற்றார்.

15 டிசம்பர் 1960 இல் மன்னர் மகேந்திரா அரசியலமைப்பு சட்டத்தை இடைநீக்கம் செய்து, மக்களால் தேர்ந்தெடுக்கப்பட்ட நேபாள நாடாளுமன்றத்தையும் அமைச்சரவையையும் கலைத்து விட்டு,நேபாளத்தில் மன்னரின் நேரடி ஆட்சிமுறையை நடைமுறைப்படுத்தினார். நேபாள பிரதம அமைச்சராக இருந்த விஸ்வேஷ்வர பிரசாத் கொய்ராலாவையும் அவரது நெருங்கிய கூட்டாளிகளையும் சிறையில் அடைத்தார். மன்னர் மகேந்திரா நேபாளத்தின் கிராமங்களிலும் மாவட்டங்களிலும் தேசிய அளவிலும் பஞ்சாயத்து ஆட்சி முறையை நடைமுறைப்படுத்தினார்.வெளிநாட்டு விவகாரத்தில் மன்னர் மகேந்திரா, இந்தியா - சீனா நாடுளைப் பொறுத்த வரை நடுநிலைக் கொள்கையைக் கடைபிடித்தார்.

1960 இல் முதன்முறையாக மக்களால் தேர்ந்தெடுக்கப்பட்ட நாடாளுமன்றத்தைக் கலைத்து விட்டு, நாட்டின் நிர்வாகத்தை மன்னர் மகேந்திரா தனது நேரடிக் கட்டுக்குள் கொண்டு வந்தார். நேபாளி காங்கிரஸ் போன்ற அரசியல் கட்சிகள் தடை செய்யப்பட்டது. மனித உரிமைகள், ஊடக உரிமைகள் மறுக்கப்பட்டது.

புதிய அரசியலமைப்பு சட்டத்தை நடைமுறைப்படுத்தினார். நேபாளி காங்கிரஸ் போன்ற அரசியல் கட்சிகளற்ற ஜனநாயக முறையில் நிறுவப்பட்ட பஞ்சாயத்து அமைப்பின் மூலம் மக்கள் தங்கள் பிரதிநிதிகளை, உள்ளாட்சி அமைப்புகளுக்குத் தேர்ந்தெடுத்தனர். ஆனால் நாட்டின் முழு அதிகாரங்களும் மன்னரின் கையில் இருந்தது. இந்நடைமுறைக்கு எதிரானவர்களை தேச விரோத சக்திகள் எனப்பட்டனர். 

நாட்டின் நிர்வாகத்திற்கு மன்னருக்கு ஆலோசனை கூற, 26 டிசம்பர் 1961 இல் ஐந்து அமைச்சர்களைக் கொண்ட அமைச்சரவையை மன்னர் மகேந்திரா நியமித்தார்.

மன்னர் மகேந்திரா நிலச்சீர்திருத்த திட்டங்களைக் கொண்டு வந்தார். அதன் மூலம் நிலம் அற்றவர்களுக்கு நிலம் வழங்கப்பட்டது. நேபாளத்தின் தராய் பகுதியில் கிழக்கு - மேற்காக செல்லும் தேசிய நெடுஞ்சாலையான மகேந்திரா நெடுஞ்சாலையை அமைத்தார்.
மன்னர் மகேந்திரா, கிராமப்புற வளர்ச்சிக்காக 1967 இல் ”கிராமங்களை நோக்கி” எனும் தேசிய இயக்கத்தைக் கொண்டு வந்தார். 1955ல் ஐக்கிய நாடுகள் அவையின் உறுப்பினராக நேபாள நாடு சேர்க்கப்பட்டது. 

1972 மன்னர் மகேந்திரா சித்வான் காட்டில் வேட்டையாடச் சென்ற போது மாரடைப்பால் அவரது உடல் நலம் குன்றியது. மன்னர் மகேந்திரா 31 சனவரி 1972 இல் பரத்பூரில் காலமானார்.

மகேந்திராவின் மகன் பிரேந்திரா 24 பிப்ரவரி 1972 இல் நேபாளத்தின் மன்னராக முடிசூட்டப்பட்டார். 1 சூன் 2001ல் நடைபெற்ற அரச குடும்ப படுகொலையின் போது மன்னர் பிரேந்திரா உள்ளிட்ட பல அரச குடும்பத்தினர் கொல்லப்பட்டனர். 




</doc>
<doc id="390697" url="https://ta.wikipedia.org/wiki?curid=390697" title="திபெந்திரா">
திபெந்திரா

திபெந்திரா வீர விக்ரம் ஷா (Dipendra Bir Bikram Shah) () (27 சூன் 1971 – 4 சூன் 2001) நேபாளத்தை 1 சூன் 2001 முதல் 4 சூன் 2001 முடிய ஆண்ட மன்னராவர். அரச குடும்ப படுகொலைகளின் போது, இளவரசர் திபெந்திரா தன்னைதானே சுட்டுக் கொண்டு, கோமா நிலையில் மருத்துவமனையில், நேபாள மன்னராக 1 சூன் 2001ல் பதவி சூட்டப்பட்டப்பட்டார். பின்னர் கோமா நிலையிலே 4 சூன் 2001ல் மரணமடைந்தார். இவருக்குப் பின் நேபாள மன்னராக பதவியேற்ற, இவரது சித்தப்பா ஞானேந்திரா, நேபாளத்தில் 2008ல் முடியாட்சி முறை ஒழிக்கப்படும் வரை, நேபாள மன்னராக இருந்தவர்.

மன்னர் திபெந்திரா பள்ளிக் கல்வியை காட்மாண்டுவிலும்; கல்லூரிக் கல்வியை இங்கிலாந்து நாட்டின் ஈடன் கல்லூரியிலும் படித்தவர். பின்னர் நேபாளத்தின் திரிபுவன் பல்கலைக்கழகத்திலும், நேபாள இராணுவப் பயிற்சி கல்லூரியிலும் உயர்நிலைக் கல்வியை முடித்தவர்.

1 சூன் 2001 அன்று காட்மாண்டு நகரத்தில் உள்ள நாராயணன்ஹிட்டி அரண்மனையில் மன்னர் பிரேந்திரா தலைமையில் அரச குடும்ப உறுப்பினர்கள் கலந்து கொண்ட விருந்து நிகழ்ச்சியில், இளவரசர் திபெந்திரா கையில் துப்பாக்கியுடன் தோன்றி, அரண்மனையில் உள்ளவர்களை கண்மூடித்தனமாக சுட்டார். இத்துப்பாக்கிச் சூட்டில் மன்னர் பிரேந்திரா, ராணி ஐஸ்வரியா மற்றும் ஏழு அரச குடும்பத்தினர் கொல்லப்பட்டனர். பின்னர் இளவரசர் திபெந்திரா தன்னைத் தானே தலையில் சுட்டுக் கொண்டு, நான்கு நாட்களுக்குப் பின்னர் இறந்தார்.

இளவரசர் திபெந்திராவின் இப்படுகொலையின் நோக்கம் இதுவரை அறியப்படவில்லை. இளவரசர் திபெந்திராவின் காதலை, மன்னர் ஏற்காததால், வெகுண்ட திபெந்திரா இப்படுகொலை நிகழ்த்தினார் என்ற கருத்தியல் நேபாளத்தில் பேசப்படுகிறது. 




</doc>
<doc id="390704" url="https://ta.wikipedia.org/wiki?curid=390704" title="தாவீ">
தாவீ

தாவீ (முன்னர் டாவாய்) மியான்மரின் தென் கிழக்கில் உள்ள ஒரு நகரம் மற்றும் தாநின்தாரி பிரதேசத்தின் தலைநகராக உள்ளது. யங்கோனில் இருந்து தெற்கில் 614.3 கிமீ (381.7 மைல்கள்) மற்றும் தாவீ ஆற்றின் வடக்குக் கரையில் அமைந்துள்ளது. 2004 ஆம் ஆண்டு மக்கள்தொகை கணக்கின்படி இந்நகரத்தின் மக்கள்தொகை 139,900. தாவீ ஆற்றின் முகத்துவாரம் அருகில் இருப்பதால் ஒரு துறைமுகம் 30 கிமீ (18.6 மைல்கள்) அந்தமான் கடலில் இருக்கிறது மேலும் இதன் புவியல் அமைப்பால் மழை[ பருவகாலங்களில் இந்நகரத்தில் வெள்ள பெருக்கு ஏற்படுகிறது. 

பர்மாவில் இருக்கும் 135க்கும் மேற்பட்ட இனமக்களில் தாவீ மக்களும் ஒரு இனமாகும். 

தாவீ ஆற்றின் கரையோரத்தைச் சுற்றியுள்ள பகுதிகளில் பல நூற்றாண்டுகளாக தாவீ, மொன், காயின் மற்றும் தாய் மக்கள் வசித்து வந்திருக்கின்றனர். 11 ஆம் நூற்றாண்டு முதல் 13 ஆம் நூற்றாண்டு வரை, பாகன் பேரரசின் ஒரு பகுதியாக தாவீ இருந்தது. 1287 முதல் 1564 வரையான காலப்பகுதியில், தாவீ சுக்கோத்தாய் இராச்சியத்தின் பகுதியாகவும், அதனது ஆட்சியாளரான அவுத்தியா இராச்சியத்தின் (சியாம்) பகுதியாகவும் மாறியது.

1564 முதல் 1594 வரை, பர்மாவின் டோங்கூ இராச்சியத்தின் ஒரு பகுதியாக தாவீ இருந்தது. பின் 1594 மற்றும் 1614 க்கு இடையில் தற்காலிகமாக சியாம் இராச்சியத்தின் வசம் தாவீ திரும்பியது. 1614 முதல் 1740 வரை, பர்மிய அதிகாரத்தின் கீழ் தெற்கு நகரமாக இருந்தது, மேலும் ஒரு பர்மிய கேர்ரிசன் மூலம் பாதுகாக்கப்பட்டது. 1740-1757 வரையிலான பர்மிய உள்நாட்டு யுத்தத்தின் போது 1740 களின் பிற்பகுதியில், வடக்கு தென்நாசிரிம் கடற்கரையுடன் தாவீ, சியாமால் கைப்பற்றப்பட்டது. முதல் ஆங்கிலோ-பர்மிய போருக்குப் (1824-1826) பின்னர் தென்நாசிரிம் கடற்கரையானது பிரிட்டிஷ் வசம் சென்றது.

சமீபத்தில் தான் தாவீ நகரம் சாலை மற்றும் இரயில் வழியாக மியான்மர் முழுவதும் இணைக்கப்பட்டுள்ளது. தாவீயில் ஆழமான துறைமுகத்தை அமைப்பதற்கான திட்டங்கள் உள்ளன. நவம்பர் 2010 இல், மியான்மர் துறைமுக அதிகாரசபை தாவீயில் துறைமுகத்தை அபிவிருத்தி செய்வதற்காக இத்தாலிய-தாய் அபிவிருத்திக்கான் US $ 8.6 பில்லியன் ஒப்பந்தத்தில் கையெழுத்திட்டது. 



</doc>
<doc id="390707" url="https://ta.wikipedia.org/wiki?curid=390707" title="அகனேசு பியெங்கா">
அகனேசு பியெங்கா

அகனேசு பியெங்கா "(Agnès Fienga)" ஒரு பிரெஞ்சு வானியலாளர் ஆவார். இவர் இந்திசுத்தியூத் தெ மெக்கானிக் செலெசுத்தெ எத் தெ கேல்குல் தெசு எப்பிமெரிடெசு எனும் நிறுவனத்தில் பணிபுரிகிறார்.

இவர் கோளிருப்பு நாட்காட்டி உருவாக்கப் புலத்தில் முனைவாகச் செயட்படுகிறார். இவர் பன்னாட்டு வானியல் ஒன்றிய உறுப்பினர். இவர் முனைவர் ஈ. மிலேசு சுட்டேண்டிசு அவர்களுடன் இணைந்து சிறுகோள்கள் ஆய்வில் ஈடுபட்டு, கோள் வட்டணை இயக்கத்தில் அவற்றின் தாக்கம்பற்ரி விரிவாக ஆய்வு செய்துள்ளார். இவர் கோளியக்கத்தால் புவி ஈர்ப்புக் கோட்பாட்டை சரிபார்த்தலிலும் ஆர்வம் கொண்டுள்ளார். அண்மையில் இவர் காசினி திட்டத் தரவுகளை ஆய்வு செய்து எலனா பித்யேவா நோக்கீடுகளை வைத்து உருவாக்கிய காரிக்கோளின் வட்டணையில் உள்ள பிறழ்வைக் கண்டுபிடித்தார்.

நாசாவின் தரவுப்படி, அகனேசு பியெங்காவின் அறிதிறச் சுட்டு (h-index) 9 ஆகும். தன்மேற்கோள்கள் தவிர்த்த இவரது ஆய்வைச் சுட்டும் மேற்கோள்கள் 208 ஆகும்.



</doc>
<doc id="390711" url="https://ta.wikipedia.org/wiki?curid=390711" title="அகனேசு கில்பெர்னே">
அகனேசு கில்பெர்னே

அகனேசு கில்பெர்னே ("Agnes Giberne", 19 நவம்பர் 1845, பெல்காம், இந்தியா – 20 ஆகத்து 1939, ஈசுட்டுபவுர்னே, இங்கிலாந்து) ஒரு பெயர்பெற்ற பிரித்தானிய எழுத்தாளர் ஆவார். இவர் அற, சமயக் கருப்பொருள்களில் குழந்தைப் புனைவிலக்கியப் படைப்பாளரும் மக்கள் வானியல் எழுத்தாளரும் ஆவார்.

ஐரோப்பிய, இலண்டன் பள்ளிகளில் கல்விகற்ற இவர், தனது தந்தையான படைத் தளபதி சார்லசு கில்பர்னே இந்தியாவில் இருந்து பணிவிடை பெற்றதும், அறவியல் புதினங்களையும் சிறுகதைகளையும் ஏ. ஜி. என்ற பெயரில் சமயநெறிக் கழகத்துக்காக வெளியிட்டார். பின்னர் இவர் தன் புனைவு எழுத்துகளுக்கும் வானியல், இயற்கையியல் நூல்களுக்கும் முழுப்பெயரையும் பயன்படுத்தலானார். இவர் குழந்தை எழுத்தாளராகிய சார்லத்தி மரியா தக்கர் வாழ்க்கை வரலாற்று நூலும் எழுதி வெளியிட்டார். இவரது எழுத்துகள் அனைத்துமே 1910 க்கு முன்பேவெளியாகின.

கில்பர்னே பயில்நிலை வானியலாளர் ஆவார். இவர் பிரித்தானிய வானியல் கழக உருவாக்கக் குழுவில் பணியாற்றினார். 1890 இல் அதன் நிறுவன உறுப்பினர் ஆனார். இவரது "சூரியன், நிலா, விண்மீன்கள்: தொடக்கநிலை வானியல்" (1879) எனும் ஆக்சுபோர்டு பல்கலைக்கழகப் பேராசிரியர் சார்லசு பிரிச்சர்டுவின் அறிமுகத்துடன் வெளியிடப்பட்ட படவிளக்க நூல், 20 ஆண்டுகளில் பல பதிப்புகள் கண்டு, 25,000 படிகளுகளுக்கு மேல் விற்று இவருக்குப் பெரும்பெயர் ஈட்டித் தந்தது. பின்னர் இவர் "விண்மீன்களுக்கு இடையே" எனும் நூல், அவரே அறிமுகத்தில் கூறுவது போல, "சூரியன், நிலா, விண்மீன்கள்" என்ற நூலின் இளைஞருக்காக எழுதிய பதிப்பேயாகும். இந்நூல் வானியலில் ஆர்வம் கொண்ட இகோன் என்ற சிறுவனைப் பற்றிய நூலாகும். இகோன் ஒரு வானியல் பேராசிரியரைச் சந்திக்கிறான். அவர் இகோனுக்கு விண்மீன்களையும் சூரியக் குடும்பத்தையும் பற்றி விளக்குகிறார்.




</doc>
<doc id="390717" url="https://ta.wikipedia.org/wiki?curid=390717" title="அகனேசு மேரி கிளார்க்">
அகனேசு மேரி கிளார்க்

அகனேசு மேரி கிளார்க் "(Agnes Mary Clerke)" (10 பிப்ரவரி 1842 – 20 ஜனவரி 1907) ஒரு வானியலாளரும் வானியல் எழுத்தாளரும் ஆவார். இவர் அயர்லாந்து, கவுண்டி கார்க், சுகிபெரீனில் பிறந்தார். இலண்டனில் இறந்தார்.

இவர் சுகிபெரீனில் வங்கி மேலாளராகவிருந்த ஜான் வில்லியம் கிளார்க்கின்(அண். 1814–1890) மகள் ஆவார். இவரது தாயார் நீதிமன்ற நடுவரின் பதிவாளராக இருந்தவரின் மகளாகப் பிறந்த கேத்தரீன் மேரி தியேசி(பிறப்பு: 1819) ஆவார். இவருக்கு இரு உடன்பிறப்புகள் உண்டு. இவரது அக்கா எலன் மேரி 1940 இல் பிறந்தார். இவரது தம்பியானஅவுபிரே புனித ஜான் 1843 இல் பிறந்தார். இவர்கள் மூவருமே வீட்டிலேயே கல்வி பயின்றனர்.

இவரது அக்கா எலன் மேரி கிளார்க்கும் (1840–1906) வானியல் பற்றி எழுதியுள்ளார்.

நிலாவின் கிளார்க் குழிப்பள்ளம் இவரது பெயரைத் தாங்கியுள்ளது.





She also wrote 55 articles for the "Edinburgh Review", mainly on subjects connected with astrophysics, and articles for the "Dictionary of National Biography", the "Encyclopædia Britannica" and the "Catholic Encyclopedia", and several other periodicals. Her articles in the ninth edition (1875–89) of the "Britannica" included Galileo Galilei, Alexander von Humboldt, Johannes Kepler, Antoine Lavoisier and the zodiac.






</doc>
<doc id="390728" url="https://ta.wikipedia.org/wiki?curid=390728" title="அமி பர்கர்">
அமி பர்கர்

அமி ஜே. பர்கர் "(Amy J. Barger)" (பிறப்பு: ஜனவரி 18, 1971) ஓர் அமெரிக்க வானியலாளர் ஆவார். இவர் மிகத் தொலைவான வான்பொருள்களாகிய குவேசார்கள், கருந்துளைகள் போன்றவற்றின் ஆய்வுகளில் பல கண்டுபிடிப்புகளை நிகழ்த்தியுள்ளார். இவர் அருகில் உள்ள பால்வெளிகளின் கருந்துளைகள் பெரியவை மட்டுமன்றி, மிக அண்மையில் உருவாகியவை எனக் காட்டினார். இவர் பிற ஆய்வாளரோடு இணைந்து தொலைவில் அமைந்த பால்வெளிகளைச் சார்ந்த கண்டுபிடிப்புகளைக் கண்டறிந்தார். இவர் இப்போது விசுகான்சின்-மாடிசன் பல்கலைக்கழகப் பேராசிரியராக உள்ளார்.

இவர் 1997 இல் கேம்பிரிட்ஜ் பலகலைக்கழகத்தின் கிங்சு கல்லூரியில் மார்ழ்சல் ஆய்வாளராக இருந்து வானியலில் முனைவர் பட்டம் பெற்றார். தொடர்ந்து இவர், தொலைவாக உள்ள பால்வெளிகளின் தோற்ரமும் புறவடிவமும் குறித்து மார்ப்சு கூட்டுறவுத் திட்டத்தில் பணிபுரிந்தார். இவர் பல விருதுகளும் ஆய்வுநல்கைகளும் பெற்றுள்ளார். இவற்றில் வானியலுக்கான 2001 ஆம் ஆண்டின் ஆன்னி ஜம்ப் கெனான் விருதும் அடங்கும். இவர் 2002 இல் வானியலுக்கான நியூட்டன் இலேசி பியர்சு பரிசை அமெரிக்க வானியல் கழகத்தில் இருந்து பெற்றார். இவர் 2007 இல் அமெரிக்க இயற்பியல் கழகத்தில் இருந்து மரிய கோய்ப்ர்ட் விருதைப் பெற்றுள்ளார். இவர் 2002 இல் 2002 சுலோவன் ஆய்வுநல்கையும் 2003 இல் டேவிட், உலூசில்லே பக்கார்டு ஆய்வுநல்கையும் பெற்றார்.
இவர் 2017 இல் அமெரிக்க அறிவியல் மேம்பாட்டுக் கழகத்தின் உறுப்பினராகத் தேர்வு செய்யப்பட்டார்.



</doc>
<doc id="390739" url="https://ta.wikipedia.org/wiki?curid=390739" title="10 ரூபாய் நாணயம் (இந்தியா)">
10 ரூபாய் நாணயம் (இந்தியா)

இந்திய ஒரு ரூபாய் நாணயம் (Indian 10-rupee coin (10) என்பது இந்திய ரூபாய் நாணயங்களில் ஒன்றாகும். 2005 இல் இருந்து இந்திய நாணயங்களில் ₹10 உயர் மதிப்புமிக்க நாணயமாக உள்ளது. தற்போதைய ₹ 10 நாணயத்தின் வடிவமைப்பானது 2011 ஆண்டைய வடிவமைப்பாகும். இருப்பினும், 2011 ஆம் ஆண்டுக்கு முன் தயாரிக்கப்பட்ட ₹ 10 நாணயங்களும் நாட்டில் சட்டபூர்வமாக செல்லத்தக்கவையாக உள்ளன.

2005 ஆண்டு வெளியிடப்பட்ட முதல் ₹10 நாணயமானது 27 மிமீ விட்டமுடையது சிறப்பு எழுத்தில் "भारत" மற்றும் "INDIA" என உச்சியில் பொறிக்கப்பட்டிருந்தது, இதனுடன் சிங்கச் சின்னமும் 'சத்யமேவ ஜெயதே' என்ற வாசகமும் இடம்பெற்றது. கீழே நாணயத்தின் ஆண்டு இடம்பெற்றிருந்தது. நாணயத்தின் பின்புறம் கூட்டல் குறியைப்போன்ற நான்கு பக்கக்கோடுகள் ஒரு முனையில் இணைவது போன்ற குறியீடும், இந்த கூட்டல் குறியீட்டுக் கோடுகள் இணையை ஒட்டி நான்கு திசைகளிலும் நான்கு புள்ளிகள் இடப்பட்டுள்ளன. மேலும் வெளி வலையத்தில் "दस रुपये" மற்றும் "TEN RUPEES" என்ற எழுத்துக்கள் இடம்பெற்றுள்ளன.

இரண்டாவது வடிவமைப்பில் முதல் பக்கத்தில் இரண்டு கிடைமட்ட கோடுகள் இடம்பெற்றன. மேலும் நாணயத்தின் வெளி வட்டத்தின் மேலே தலைப் பெழுத்தாக "भारत" மற்றும் "INDIA" ஆகிய எழுத்துக்களும், மையத்தில் சிங்க முத்திரையும், வெளி வட்டத்தின் கீழே அச்சிடப்பட்ட ஆண்டும் அச்சிடப்பட்டிருந்தன. நாணயத்தின் பின்பக்கத்தின் மேல் வட்டத்தில்15 வேல் முனைகள் போன்ற குறியீடுகள் அமைக்கப்பட்டும், மையத்தில் 10 என்ற எணும், கீழ் வட்டத்தில் ஆங்கிலம், இந்தியில் Rupees மற்றும் रुपये என்ற சொற்கள் வரிசையாக இடம்பெற்றுள்ளன. இந்த நாணயங்களில் ஏற்பட்ட வடிவமைப்பு மாற்றங்களினால் சமூக ஊடகங்களில் போலி நாணயங்கள் உள்ளதாக வதந்திகள் பரவின.
எனினும் 2011 ஆம் ஆண்டிற்கு முன்னர் உருவான இந்த வதந்திகள் தொடர்பாக இந்திய ரிசர்வ் வங்கி ஓர் உத்தியோகபூர்வ அறிக்கையை வெளியிட்டுள்ளது.

₹10 நாணயத்தின் மூன்றாவது வடிவமைப்பு 2011 இல் உருவாக்கப்பட்டது, முதல் பக்கத்தின் வெளிப்புற வளையத்தின் இடதுபுறத்தில் "भारत" என்றும் வலதுபுறத்தில் "INDIA" என்ற எழுத்துகளும், வளையத்தின் கீழ் புறத்தில் நாணயம் அச்சிடப்பட்ட ஆண்டும் அச்சிட்ட ஆலையின் குறியீடும் இடப்பட்டன. நாணயத்தின் மையத்தில் சிங்க முத்திரையும் அதன் கீழே "सत्यमेव जयते" என்ற வாசகமும் இடம்பெற்றிருந்தன. பின்புறமாக மையத்தில் இந்திய ரூபாய்க் குறியீடு


2016 சூலையில், சமூக ஊடகங்களில் பரவிய வதந்தியின் விளைவாக, இந்தியாவில் சில கடைக்காரர்கள் 10 ரூபாய் நாணயங்களை முற்றிலுமாக ஏற்றுக்கொள்ள மறுத்துவிட்டனர்.


</doc>
<doc id="390745" url="https://ta.wikipedia.org/wiki?curid=390745" title="திசையொருமை">
திசையொருமை

திசையொருமை அல்லது ஓரியல்பு தன்மை ("isotropy") என்பது எல்லா திசையமைவுகளிலும் ஒரே சீரமைப்பைக் கொண்ட பண்பாகும். இது கிரேக்க சொல்லிலிருந்து பெறப்பட்டதாகும். துல்லியமான வரையறைகள் துறை சார்ந்து வேறுபடும். வெவ்வேறு திசைகளில் வெவ்வேறு பண்புகளைக் கொண்டிருந்தால் அதனை "திசைவேற்றுமை" ("anisotropy") என்பர். 


</doc>
<doc id="390746" url="https://ta.wikipedia.org/wiki?curid=390746" title="1 நயா பைசா (இந்திய நாணயம்)">
1 நயா பைசா (இந்திய நாணயம்)

ஒரு நயாபைசா (ஆங்கிலம்: "One Naya paisa", ), என்பது இந்திய ரூபாய்க்கு உட்பட்ட ஒரு நாணயம் ஆகும். இது இந்திய ஒரு ரூபாயில் ⁄ (நூறில்-ஒரு பங்கு) அலகு ஆகும். பைசாவின் சின்னம் p. 1955 ஆம் ஆண்டில், மெட்ரிக் முறைமைக்கு ஏற்ப இந்திய நாணய முறை, "இந்திய நாணயச் சட்டம்" மூலம் திருத்தப்பட்டது. இதன் பின்னர், புதிய ஒரு பைசா நாணயங்கள் 1957 ஏப்ரல் 1 முதல் அறிமுகப்படுத்தப்பட்டது. 1957 ஆம் ஆண்டு முதல் 1964 வரை, ஒரு பைசா நாணயம் "நயா பைசா" () (English: "New Paisa") என்று அழைக்கப்பட்டது. 1964 சூன் 1 அன்று "நயா" என்ற வார்த்தை கைவிடப்பட்டு, "ஒரு பைசா" என்றே அழைக்கப்பட்டது. பிற்காலத்தில் ஒரு பைசா சட்டப்படி செல்லாக் காசாக்கப்பட்டது.

1957 க்கு முன்னர், இந்திய ரூபாய் தசமபடுத்தப்படாமல் இருந்தது, 1835 முதல் 1957 வரை ரூபாய் ரூபாயானது 16 அணாக்களாக பிரிக்கப்பட்டிருந்தது. ஒவ்வொரு அணாவும் நான்கு இந்திய பைசாக்களாகவும், ஒவ்வொரு பைசாக்களும் மூன்று தம்பிடிகளாக இருந்தன 1947 இல் தம்பிடிக் காசு செல்லாததாக்கப்பட்டது. 1955 ஆம் ஆண்டில், இந்திய "நாணயல்களை மெட்ரிக் முறைமையைப் பின்பற்றி சீர்திருத்த " இந்திய நாணயச் சட்டம்" திருத்தப்பட்டது. அதன்படி ஒரு பைசா நாணயங்கள் 1957 இல் அறிமுகப்படுத்தப்பட்டன, ஆனால் 1957 முதல் 1964 வரை இந் நாணயமானது "நயா பைசா" (English: "New Paisa") என்று அழைக்கப்பட்டது. 1964 சூன் 1 அன்று இதிலுள்ள, "நயா" என்ற வார்த்தை கைவிடப்பட்டு "ஒரு பைசா" என அழைக்கப்பட்டது. நயா பைசா நாணயங்கள் "பதின் வரிசை"யின் ஒரு பகுதியாக இருந்தது. நயா பைசா நாயணயங்கள் 2011 சூன் 30 இல் செல்லாமல் ஆக்கப்பட்டன.



</doc>
<doc id="390747" url="https://ta.wikipedia.org/wiki?curid=390747" title="திசைவேற்றுமை">
திசைவேற்றுமை

திசைவேற்றுமை ("Anisotropy") என்பது திசைசார்ந்த பண்பாகும். வெவ்வேறு திசைகளுக்கு வெவ்வேறு பண்புகளைக் கொண்டிருக்கும். இது திசையொருமை பண்பிற்கு எதிர்த்தன்மை கொண்டது.


</doc>
<doc id="390753" url="https://ta.wikipedia.org/wiki?curid=390753" title="டி. ஏ. ஜெயலட்சுமி">
டி. ஏ. ஜெயலட்சுமி

டி. ஏ. ஜெயலட்சுமி ("T. A. Jayalakshmi") பழம்பெரும் தமிழ்த் திரைப்பட, நாடக மற்றும் நாட்டிய நடிகை ஆவார்.

ஜெயலட்சுமி தமிழ்நாடு, காரைக்காலை அடுத்த திருமலைராயன் பட்டணத்தில் முதலியார் வகுப்பில் பிறந்தார். தனது மூன்றாவது அகவையிலேயே தாயையும், உடன்பிறந்த ஒரே தம்பியையும் இழந்தார். இந்த அதிர்ச்சியைத் தாங்காமல் தந்தையும் வீட்டை விட்டு வெளியேறி விட்டார். ஜெயலட்சுமி தனது பாட்டியாரின் ஆதரவில் வளர்ந்தார். ஏழு வயதில் பரத நாட்டியத்தை தனது சிற்றப்பாவிடம் கற்றுக் கொள்ள ஆரம்பித்தார். திருமலைராயன் பட்டணத்தில் இருந்து சிறிது காலம் சிதம்பரத்தில் ஆறாம் வகுப்பு வரை படித்து விட்டு மீண்டும் தனது ஊருக்குத் திரும்பினார்.

அச்சமயத்தில் யாழ்ப்பாணத்தில் இருந்து சபாரத்தினம் பிள்ளை என்பவர் அங்கு வந்து குடியேறினார். அவர் சிறுமி ஜெயலட்சுமி மீது அபிமானம் கொண்டு தனது குழந்தையென மதித்து வளர்த்து வந்தார். தனது எட்டாவது வயதில் தஞ்சாவூரில் தஞ்சை ஆட்சியர் முன்னிலையில் நடனமாடிப் பரிசு பெற்றார். தொடர்ந்து பல இடங்களில் நடனமாட சந்தர்ப்பம் கிடைத்தது. ஜெயலட்சுமிக்கு 12 வயதாகும் போது, சபாரத்தினம் பிள்ளை யாழ்ப்பாணத்திற்குத் திரும்பி விடவே ஜெயலட்சுமி மீண்டும் பாட்டி வீட்டிலேயே வளர வேண்டியதாயிற்று. அந்நேரத்தில் வழுவூர் பி. இராமையா பிள்ளை சென்னையில் இருந்து அங்கே வந்திருந்தார். அவர் ஜெயலட்சுமியை தன்னுடன் சென்னைக்கு அழைத்து வந்து ஜுப்பிட்டர் பிக்சர்சாரிடம் அறிமுகப்படுத்தினார். அச்சமயம் அவர்கள் கண்ணகி (1942) திரைப்படத்தைத் தயாரித்துக் கொண்டிருந்தார்கள். இதற்கு ராமையா பிள்ளையே நடன ஆசிரியராக இருந்தார். மாதவி வீட்டில் கோவலன் முன்னிலையில் "அதிரூபமான பெண் உமக்கேற்பவே நடப்பாள், அழைத்து வரவா சுவாமி" என்ற பதத்திற்கு பாவம் பிடிப்பது போல ஆடும் பாத்திரத்தில் நடிக்க வாய்ப்புக் கிடைத்தது.

அடுததாக, குபேர குசேலா, கன்னட "ஹரிச்சந்திரா", பிரபாவதி ஆகிய படங்களில் நடனமாடினார். ஜகதலப் பிரதாபன் (1944) திரைப்படத்தில் உப நடிகையாகத் தோன்றி நடித்தார். தொடர்ந்து ஹரிதாஸ் (1944) திரைப்படத்தில் கங்காதேவியாகவும், சௌ சௌ (1945) படத்தில் செவிலியாகவும், ஸ்ரீ வள்ளி (1945) படத்தில் மெல்லியாகவும் தோன்றி நடித்தார்.

அதன் பின்னர் கிட்டத்தட்ட ஓராண்டு காலம் என். எஸ். கே நாடகக் குழுவில் இணைந்து நாடகங்களில் நடித்தார். "இழந்த காதல்", "கிருஷண லீலா", "மனோகரா" ஆகிய நாடகங்களில் சிறப்பாக நடித்து புகழ் பெற்றார். ஒரு முறை நாடகம் பார்க்க வந்திருந்த ஏ. வி. மெய்யப்பச் செட்டியார் தனது நாம் இருவர் திரைப்படத்தில் கதாநாயகியாக நடிக்கும் வாய்ப்பை ஜெயலட்சுமிக்கு வழங்கினார். இப்படம் அவருக்கு நட்சத்திரப் பதவியை வழங்கியது.

நாம் இருவருக்குப் பிறகு பைத்தியக்காரன் (1947) படத்தில் நடனமாடினார். பிழைக்கும் வழி (1948) படத்தில் கதாநாயகியாக நடித்தார். தொடர்ந்து பாரிஜாதம், நவஜீவனம் ஆகிய படங்களில் நடித்தார்.


டி. ஏ. ஜெயலட்சுமிக்கு தமிழக அரசு 1967 ஆம் ஆண்டில் கலைமாமணி விருது வழங்கிக் கௌரவித்தது.

நடிகை டி. ஏ. ஜெயலட்சுமி 2012 ஆம் ஆண்டில் தனது 85வது அகவையில் காலமானார்.


</doc>
<doc id="390757" url="https://ta.wikipedia.org/wiki?curid=390757" title="2 நயா பைசா (இந்திய நாணயம்)">
2 நயா பைசா (இந்திய நாணயம்)

இரண்டு நயா பைசா (Two naye paise) () (singular: "Paisa"), என்பது ஒரு நாணய அலகாகும். இதன் மதிப்பு இந்திய ரூபாயில் ⁄ பங்கு. பைசாவின் சின்னம் p.

1957 க்கு முன்னர், இந்திய ரூபாய் தசமபடுத்தப்படாமல் இருந்தது, 1835 முதல் 1957 வரை ரூபாய் ரூபாயானது 16 அணாக்களாக பிரிக்கப்பட்டிருந்தது. ஒவ்வொரு அணாவும் நான்கு இந்திய பைசாக்களாகவும், ஒவ்வொரு பைசாக்களும் மூன்று தம்பிடிகளாக இருந்தன 1947 இல் தம்பிடிக் காசு செல்லாததாக்கப்பட்டது. 1955 ஆம் ஆண்டில், இந்திய "நாணயல்களை மெட்ரிக் முறைமையைப் பின்பற்றி சீர்திருத்த " இந்திய நாணயச் சட்டம்" திருத்தப்பட்டது. அதன்படி பைச நாணயங்கள் 1957 இல் அறிமுகப்படுத்தப்பட்டன, ஆனால் 1957 முதல் 1964 வரை நாணயமானது "நயா பைசா" (English: "New Paisa") என்று அழைக்கப்பட்டது. 1964 சூன் 1 அன்று இதிலுள்ள, "நயா" என்ற வார்த்தை கைவிடப்பட்டது மேலும் அந்த பெயரானது "ஒரு பைசா" என அழைக்கப்பட்டது. நயா பைசா நாணயங்கள் "பதின் வரிசை"யின் ஒரு பகுதியாக இருந்தது. நயா பைசா நாயணயங்கள் 2011 சூன் 30 இல் செல்லாமல் ஆக்கப்பட்டன.

1957 முதல் 1963 வரை பம்பாயில் (இன்றைய மும்பை) இந்திய அரசு காசாலையில் இரண்டு நயா பைசா நாணயங்கள் தயாரிக்கப்பட்டன. அதன் சிறிய அடையாளச் சின்னமாக ♦ (சிறிய புள்ளி / வைரம்) வைக்கப்பட்டது.

மொத்தம் 1,826,326,000 காசுகள் 1957 முதல் 1964 முடிய அடச்சிடப்பட்டன.

இரண்டு நயா பைசா நாணயங்கள் செம்புநிக்கல் கலப்பு உலோகத்தில் தயாரிக்கப்பட்டன. காசின் எடை 2.95 கிராம், இதன் விட்டம் , கனம் . நாணத்தின் விளிம்பில் எட்டு குவிபுடைப்புகள் இடம்பெற்றிருந்தன.



</doc>
<doc id="390762" url="https://ta.wikipedia.org/wiki?curid=390762" title="சின்னாறு (தேவரபெட்டம்)">
சின்னாறு (தேவரபெட்டம்)

சின்னாறு காவிரி ஆற்றின் துணை ஆறாகும். இவ்வாறு ஒசூர் வட்டம் தளி அருகில் உள்ள தேவரபெட்டம் என்னும் மலையில் தோன்றி, கெலமங்கலம், பாலக்கோடு வட்டத்தின் ஒருபகுதி, பென்னாகரத்தின் சில பகுதிகளில் பாய்ந்து செழுமையாக்கி ஒகேனக்கல்லில் காவிரி ஆற்றில் கலக்கிறது.



</doc>
<doc id="390766" url="https://ta.wikipedia.org/wiki?curid=390766" title="சின்னாறு">
சின்னாறு

சின்னாறு


</doc>
<doc id="390772" url="https://ta.wikipedia.org/wiki?curid=390772" title="தொப்பையாறு">
தொப்பையாறு

தொப்பையாறு சேர்வராயன் மலைப் பகுதியில் ஆரம்பித்து தென்மேற்கு முகமாகப் பாய்ந்து தொப்பையாறு நீர்த்தேக்கத்தில் கலக்கிறது. தென்மேற்கு மற்றும் வடகிழக்கு காலங்களில் பெய்யும் மழைநீர் தொப்பையாற்றில் சேர்க்கிறது.


</doc>
<doc id="390777" url="https://ta.wikipedia.org/wiki?curid=390777" title="நாகாவதி ஆறு">
நாகாவதி ஆறு

நாகாவதி ஆறு காவிரி ஆற்றில் கலக்கும் ஒரு சிறிய உப நதியாகும். இந்த ஆறு தருமபுரியின் மலைப்பகுதிகளில் உற்பத்தியாகி தென்மேற்கு திசையில் ஓடி மேட்டூர் அணைக்கு மேற்கே கலக்கிறது. தென்மேற்கு மற்றும் வடகிழக்கு பருவகாலங்களில் பெய்யும் மழைநீர் நாகாவதி ஆற்றுக்கு வருகிறது.



</doc>
<doc id="390778" url="https://ta.wikipedia.org/wiki?curid=390778" title="வரட்டாறு (சித்தேரி மலை)">
வரட்டாறு (சித்தேரி மலை)

வரட்டாறு தருமபுரி மாவட்டம், அரூர் வட்டம், சித்தேரிமலையில் பருவமழைகளின் போது உற்பத்தியாகி வாணியாற்றில் கலக்கும் துணை ஆறுகளில் ஒன்றாகும். இந்த ஆறு வள்ளிமதுரை, கீரைப்பட்டி, எல்லபுடையாம்பட்டி முதலான கிராமங்களின் வழியாக சென்று அரூர் நகருக்கு வடகிழக்கே வாணியாற்றில் கலக்கிறது.


</doc>
<doc id="390779" url="https://ta.wikipedia.org/wiki?curid=390779" title="கேசரகுழிபள்ளம் ஆறு">
கேசரகுழிபள்ளம் ஆறு

கேசர்க்குழிபள்ளம் ஆறு கடல் மட்டத்திலிருந்து 1220 மீட்டர் உயரத்தில் உள்ள கள்ளிக்காட்டு வனம் காட்டிலுள்ள மலையில் உற்பத்தியாகி 25 கி.மீ. தூரம் பயணித்து காவிரி ஆற்றின் துணை நதியாகிய சின்னாற்றில் கலக்கிறது.


</doc>
<doc id="390784" url="https://ta.wikipedia.org/wiki?curid=390784" title="வள்ளிமதுரை அணை">
வள்ளிமதுரை அணை

வள்ளிமதுரை அணை வரட்டாற்று நீரை பாசனத்திற்குப் பயன்படுத்திக்கொள்ள, சித்தேரிமலையின் அடிவார கிராமமான வள்ளிமதுரையில், வரட்டாற்றின் குறுக்கே கட்டப்பட்டுள்ள ஒரு அணை ஆகும்.


</doc>
<doc id="390786" url="https://ta.wikipedia.org/wiki?curid=390786" title="இலங்கை உள்ளூராட்சி சபைத் தேர்தல்கள், 2018">
இலங்கை உள்ளூராட்சி சபைத் தேர்தல்கள், 2018

உள்ளூராட்சி சபைத் தேர்தல்கள் இலங்கையில் 2018 பெப்ரவரி 10 இல் இடம்பெற்றன. இத்தேர்தலில் 15.8 மில்லியன் வாக்காளர்கள் 341 உள்ளூராட்சி சபைகளில் (24 மாநகராட்சிகள், 41 நகரசபைகள், 276 பிரதேச சபைகள்) இருந்து 8,356 உறுப்பினர்களைத் தெரிவு செய்தனர். அனைத்து உள்ளூராட்சி சபைகளுக்குமான தேர்தல்கள் இலங்கையில் ஒரே நாளில் நடத்தப்பட்டமை இதுவே முதற் தடவையாகும். இத்தேர்தலில் முதற்தடவையாக கலப்பு தேர்தல் முறை அறிமுகப்படுத்தப்பட்டது. இம்முறைப்படி, 60% உறுப்பினர்கள் வட்டாரங்களில் இருந்து நேரடியாகவும், 40% உறுப்பினர்கள் விகிதாசாரப் பிரதிநிதித்துவத் தேர்தல் முறையிலும் தேர்ந்தெடுக்கப்படுவர்.

இத்தேர்தல்களில் 70% வாக்களித்தனர். பெரும் வன்முறைகள் எதுவுமின்றி வாக்களிப்புகள் இடம்பெற்றன. முன்னாள் அரசுத்தலைவர் மகிந்த ராசபக்சவின் இலங்கை பொதுசன முன்னணி பெரும்பான்மையான சபைகளைக் கைப்பற்றியது.

உள்ளூராட்சி சபைகளுக்கு கடைசியாக 322 சபைகளுக்கு 2011 ஆம் ஆண்டில் இடம்பெற்றது. முல்லைத்தீவு மாவட்டத்தில் இரண்டு சபைகளுக்கு ஈழப் போர் இடப்பெயர்வு காரணமாக நடைபெறவில்லை. 2011 இன் பின்னர் ஆறு புதிய உள்ளாட்சி சபைகள் (1 மாநகரசபை, 5 பிரதேசசபைகள்) தோற்றுவிக்கப்பட்டு, மொத்தம் 341 ஆக அதிகரிக்கப்பட்டன.

உள்ளாட்சி சபைகளின் ஆட்சிக் காலம் நான்கு ஆண்டுகள் எனினும், மேலும் ஓராண்டு காலம் ஆட்சியை நீடிக்க நடுவண் அரசுக்கு உரிமை உண்டு. 234 உள்ளாட்சி சபைகளுக்கு 2011 மார்ச் 31 இல் ஆட்சிக்காலம் முடிவடைந்தது, ஆனாலும் 2015 மே 15 வரை ஆட்சிக்காலம் நீடிகப்பட்டது. அதன் பின்னர் இச்சபைகள் கலைக்கப்பட்டு, அரசினால் நியமிக்கப்பட்ட சிறப்பு ஆணைக்குழுவிடம் இவற்றின் நிருவாகம் ஒப்படைக்கப்பட்டது. இதே போன்று 2015 சூலை 31 இல் ஆட்சிக் காலம் முடிவடைந்த மேலும் 65 உள்ளாட்சி சபைகளின் நிருவாகமும் இந்த ஆணைக்குழுவிடம் ஒப்படைக்கப்பட்டது. 2016 சூன் 30 இல் ஆட்சிக்காலம் முடிவடைந்த மேலும் 23 சபைகள் கலைக்கப்பட்டு அவற்றின் நிருவாகம் ஆணைக்குழுவிடம் ஒப்படைக்கப்பட்டது.

உள்ளூராட்சி சபைத் தேர்தல்களில் கலப்பு முறை வாக்களிப்பு முறையை அறிமுகப்படுத்த 2012 அக்டோபர் 10 இல் நாடாளுமன்றம் சட்டம் இயற்றியது. இதன் படி, 70% உறுப்பினர்கள் வட்டாரங்கள் அடிப்படையில் நேரடியாகவும், 30% விகிதாசாரமுறையிலும் தேர்ந்தெடுக்கப்படுவார்கள் என அறிவிக்கப்பட்டது.

கலப்பு வாக்குரிமையால் சில பிரதிகூலங்கள் இருப்பதாக சில சிறிய கட்சிகளும், சிறுபான்மைக் கட்சிகளும் முறைப்பாடு செய்ததை அடுத்து, 2017 ஆகத்து 25 இல் மேலும் ஒரு திருத்தச்சட்டத்தை அரசு கொண்டு வந்தது. இதன் படி, 60% உறுப்பினர்கள் வட்டாரங்கள் அடிப்படையில் நேரடியாகவும், 40% விகிதாசாரமுறையிலும் தேர்ந்தெடுக்கப்படுவார்கள்.

2012 டிசம்பர் 12 இல் உள்ளூராட்சி சபைகளின் எல்லைகளை நிர்ணயிக்க ஜயலத் திசாநாயக்கா தலைமையில் ஐந்து உறுப்பினர்கள் கொண்ட குழு ஒன்றை அரசு நியமித்தது. இதன் அறிக்கை 2015 சூன் 19 இல் சமர்ப்பிக்கப்பட்டது. இவ்வறிக்கையின் படி, உறுப்பினர்களின் எண்ணிக்கை 5,081 ஆக அதிகரிக்கப்பட்டது. 2015 ஆகத்து 21 இல் உள்ளூராட்சி சபைகளின் வட்டாரங்கள் பற்றிய வர்த்தமானி அறிவித்தல் வெளிவந்தது. புதிய வட்டாரங்கள் தொடர்பாக ஆயிரத்திற்கும் மேற்பட்ட முறைப்பாடுகள் கிடைத்ததை அடுத்து, இது குறித்து ஆராய்வதற்கு அசோக்கா பீரிசு தலைமையில் ஒரு குழுவை நியமித்தது. இக்குழுவின் அறிக்கை 2017 சனவரி 17 இல் சமர்ப்பிக்கப்பட்டது. திருத்தப்பட்ட வட்டாரங்கள் பற்றிய விபரங்கள் 2017 பெப்ரவரி 17 இல் அரச வர்த்தமானியில் வெளியிடப்பட்டன.

உள்ளூராட்சி சபைத் தேர்தல்களில் போட்டியிடுபவர்களில் 25% பெண்களாக இருக்க வேண்டும் என 2016 பெப்ரவரியில் அரசு திருத்தச் சட்டமூலம் ஒன்றை நிறைவேற்றியது.

93 உள்ளூராட்சி சபைகளுக்கு (7 மாநகர சபைகள், 18 நகரசபைகள், 68 பிரதேச சபைகள்) நியமனப் பத்திரங்கள் 2017 டிசம்பர் 11 முதல் 14 வரை ஏற்றுக்கொள்ளப்பட்டன. 466 வேட்பு மனுக்கள் பதிவு செய்யப்பட்ட அரசியல் கட்சிகளில் இருந்தும், 57 மனுக்கள் சுயேட்சைக் குழுக்களிடமும் இருந்து மொத்தம் 523 வேட்பு மனுக்கள் தாக்கல் செய்யப்பட்டன. இவற்றில் 500 மனுக்கள் (447 கட்சிகளில் இருந்தும், 53 சுயேட்சைக் குழுக்களிடமும் இருந்து) ஏற்றுக் கொள்ளப்பட்டன.

ஏனைய 248 சபைகளுக்கு (17 மாநகரசபைகள், 23 நகரசபைகள், 208 பிரதேச சபைகள்) வேட்பு மனுக்கள் 2017 டிசம்பர் 18 முதல் 21 வரை ஏற்றுக் கொள்ளப்பட்டன. மொத்தம் 1,582 வேட்பு மனுக்கள் (1,399 கட்சிகளிடம் இருந்து, 183 சுயேட்சைக் குழுக்களிடம் இருந்து) கிடைக்கப்பெற்றன. இவற்றில் 1,553 மனுக்கள் (1,379 கட்சி, 174 சுயேட்சை) ஏற்றுக் கொள்ளப்பட்டன.

அனைத்து 341 உள்ளூராட்சி சபைகளுக்கும் 2018 பெப்ரவரி 10 சனிக்கிழமை அன்று தேர்தல்கள் நடைபெறும் என தேர்தல் ஆணையாளர் மகிந்த தேசப்பிரிய 2017 டிசம்பர் 18 இல் அறிவித்தார். இத்தேர்தலில் ஏறத்தாழ 13,000 வாக்களிப்பு நிலையங்கள் அமைக்கப்படவுள்ளன. இத்தேர்தலுக்காக 4 பில்லியன் ரூபாய்கள் செலவு செய்யப்படும் என மதிப்பிடப்பட்டது. 300,000 ஊழியர்கள் பணியில் அமர்த்தப்படுவார்கள். அஞ்சல்-வழி வாக்களிப்பு 2018 சனவரி 25, 26 இல் இடம்பெறும்.

மொத்தமுள்ள 341 உள்ளூராட்சி மன்றங்களுக்கு 57,066 வேட்பாளர்கள் போட்டியிட்டனர். இவர்களில் 8,356 உறுப்பினர்களாகத் தெரிவு செய்யப்படுவர். 13,420 வாக்களிப்பு நிலையங்களில் வாக்களிப்பு நடைபெற்றன. 15,760,867 வாக்காளர்கள் வாக்களிக்கத் தகுதி பெற்றனர். காலி மாவட்டத்தைச் சேர்ந்த எல்பிட்டி பிரதேச சபைக்கு முறைப்பாடு ஒன்றை அடுத்து அங்கு தேர்தல் ஒத்திப்போடப்பட்டுள்ளது.

ஐக்கிய மக்கள் சுதந்திரக் கூட்டணி "வெற்றிலை" சின்னத்தில் சில மாவட்டங்களிலும், இலங்கை சுதந்திரக் கட்சி "கை" சின்னத்தில் சில மாவட்டங்களிலும் போட்டியிட்டது. 1991 ஆம் ஆண்டிற்குப் பின்னர் முதல் தடவையாக இலங்கை சுதந்திரக் கட்சி தனது கை சின்னத்தில் போட்டியிட்டது. 

ஐக்கிய தேசியக் கட்சி ரணில் விக்கிரமசிங்க தலைமையில் "யானை" சின்னத்தில் போட்டியிட்டது. இக்கட்சிச் சின்னத்தில் சம்பிக்க ரணவக்க தலைமையில் ஜாதிக எல உறுமய கட்சியும் போட்டியிடுகின்றது. ரவூப் ஹக்கீம் தலைமையில் சிறீலங்கா முஸ்லிம் காங்கிரசு சில சபைகளில் ஐக்கிய தேசிய முன்னணியின் கீழும், சில சபைகளில் தனித்தும் போட்டியிட்டது. மனோ கணேசன் தலைமையில் தமிழ் முற்போக்குக் கூட்டணி சில சபைகளில் ஐக்கிய தேசிய முன்னணியுடனும், சில சபைகளில் "ஏணி" சின்னத்தில் ஒருமித்த முற்போக்கு கூட்டணி என்ற பெயரில் தனித்தும் போட்டியிட்டது.

இலங்கை சுதந்திரக் கட்சியில் இருந்து பிரிந்து சென்ற முன்னாள் அரசுத்தலைவர் மகிந்த ராசபக்ச இலங்கை பொதுசன முன்னணி என்ற பெயரில் புதிய கட்சி அமைத்து போட்டியிட்டார். இக்கட்சி "பூ மொட்டு" சின்னத்தில் போட்டியிட்டது.

இரா. சம்பந்தன் தலைமையிலான தமிழ்த் தேசியக் கூட்டமைப்பு வடக்கு, கிழக்கு மாகாணங்களில் இலங்கைத் தமிழரசுக் கட்சியின் "வீடு" சின்னத்தில் போட்டியிட்டது. இக்கூட்டணியில் சித்தார்த்தன் தலைமையில் புளொட் அமைப்பும் போட்டியிட்டது.

கஜேந்திரகுமார் பொன்னம்பலம் தலைமையிலான தமிழ்த் தேசிய மக்கள் முன்னணி "தமிழ்த் தேசியப் பேரவை" என்ற பெயரில் "சைக்கிள்" சின்னத்தில் வட, கிழக்கு மாகாணங்களில் போட்டியிட்டது.

மனோ கணேசன் தலைமையில் தமிழ் முற்போக்குக் கூட்டணி சில சபைகளில் ஐக்கிய தேசிய முன்னணியுடன் இணைந்து "யானை" சின்னத்தில் போட்டியிடுகிறது. அதே வேளையில், பின்வரும் உள்ளூராட்சி சபைகளுக்கு "ஏணி" சின்னத்தில் "ஒருமித்த முற்போக்கு கூட்டணி" என்ற பெயரில் தனித்துப் போட்டியிட்டது.
340 உள்ளூராட்சி சபைகளில் 141 இல் மட்டுமே கட்சிகள் அறுதிப் பெரும்பான்மையைப் பெற்றன - இலங்கை பொதுசன முன்னணி (இபொசமு) 126, ஐக்கிய தேசிய முன்னணி (ஐதேமு) 5, சுயேட்சைகள் 2, தேசிய காங்கிரசு 2, தமிழ்த் தேசியக் கூட்டமைப்பு (ததேகூ) 2, ஐக்கிய மக்கள் சுதந்திரக் கூட்டணி (ஐமசுகூ) 2, இலங்கை தொழிலாளர் காங்கிரஸ் (இதொகா) 1, ஈழ மக்கள் ஜனநாயகக் கட்சி (ஈபிடிபி) 1.

மீதியான 199 சபைகளில் இபொசமு 95 சபைகளிலும், ததேகூ 36 சபைகளிலும், ஐதேமு 29 சபைகளிலும், சிறீலங்கா முஸ்லிம் காங்கிரசு 4 இலும், ஐமசுகூ 4 இலும், சுயேட்சைகள் மூன்றிலும், இதொகா இரண்டிலும், தமிழ்த் தேசிய மக்கள் முன்னணி இரண்டிலும், ஈபிடிபி, ஐக்கிய இலங்கை பெரும் பேரவை, முசுலிம் தேசியக் கூட்டமைப்பு, தமிழ் மக்கள் விடுதலைப் புலிகள், தமிழர் விடுதலைக் கூட்டணி ஆகியன தலா ஒவ்வொன்றிலும், அதிக இடங்களைக் கைப்பற்றின.


</doc>
<doc id="390787" url="https://ta.wikipedia.org/wiki?curid=390787" title="வரட்டாறு">
வரட்டாறு

வரட்டாறு


</doc>
<doc id="390824" url="https://ta.wikipedia.org/wiki?curid=390824" title="5 நயா பைசா (இந்திய நாணயம்)">
5 நயா பைசா (இந்திய நாணயம்)

ஐந்து நயா பைசா (five naye paise () என்பது ஒரு நாணய அலகாகும். இதன் மதிப்பு இந்திய ரூபாயில் ⁄ ஆகும். பைசாவின் சின்னம் p.

1957 க்கு முன்னர், இந்திய ரூபாய் தசமபடுத்தப்படாமல் இருந்தது, 1835 முதல் 1957 வரை ரூபாய் ரூபாயானது 16 அணாக்களாக பிரிக்கப்பட்டிருந்தது. ஒவ்வொரு அணாவும் நான்கு இந்திய பைசாக்களாகவும், ஒவ்வொரு பைசாக்களும் மூன்று தம்பிடிகளாக இருந்தன 1947 இல் தம்பிடிக் காசு செல்லாததாக்கப்பட்டது. 1955 ஆம் ஆண்டில், இந்திய "நாணயல்களை மெட்ரிக் முறைமையைப் பின்பற்றி சீர்திருத்த " இந்திய நாணயச் சட்டம்" திருத்தப்பட்டது. அதன்படி பைசா நாணயங்கள் 1957 இல் அறிமுகப்படுத்தப்பட்டன, ஆனால் 1957 முதல் 1964 வரை நாணயமானது "நயா பைசா" (English: New Paisa) என்று அழைக்கப்பட்டது. 1964 சூன் 1 அன்று இதிலுள்ள, "நயா" என்ற வார்த்தை கைவிடப்பட்டது மேலும் அந்த பெயரானது "பைசா" என அழைக்கப்பட்டது. நயா பைசா நாணயங்கள் "பதின் வரிசை"யின் ஒரு பகுதியாக இருந்தது.

1957 முதல் 1963 வரை பம்பாயில் (இன்றைய மும்பை) இந்திய அரசு காசாலையில் ஐந்து நயா பைசா நாணயங்கள் தயாரிக்கப்பட்டன. அதன் சிறிய அடையாளச் சின்னமாக ♦ (சிறிய புள்ளி / வைரம்) வைக்கப்பட்டது.

மொத்தம் 4,294,967,295 நாணயங்கள் 1957 முதல் 1963 முடிய அச்சிடப்பட்டன.

ஐந்து நயா பைசா நாணயங்கள் செம்புநிக்கல் கலப்பு உலோகத்தில் தயாரிக்கப்பட்டன. காசின் எடை 4.0 கிராம்கள், விட்டம் , கனம் . ஐந்து நயா பைசாவானது முனை மழுங்கிய சதுரவடிவில் அமைந்திருந்தது.



</doc>
<doc id="390826" url="https://ta.wikipedia.org/wiki?curid=390826" title="1 பைசா (இந்திய நாணயம்)">
1 பைசா (இந்திய நாணயம்)

ஒரு பைசா நாணயம் (One Paisa coin (), என்பது ஒரு நாணய அலகாகும். இதன் மதிப்பு இந்திய ரூபாயில் ⁄ ஆகும். பைசாவின் சின்னம் p. 1955 ஆம் ஆண்டில், இந்திய "நாணயல்களை மெட்ரிக் முறைமையைப் பின்பற்றி சீர்திருத்த " இந்திய நாணயச் சட்டம்" திருத்தப்பட்டது. அதன்படி பைச நாணயங்கள் 1957 இல் அறிமுகப்படுத்தப்பட்டன. 1957 முதல் 1964 வரை நாணயமானது "நயா பைசா" () (ஆங்கிலம்: "New Paisa") என்று அழைக்கப்பட்டது. 1964 சூன் 1 அன்று இதிலுள்ள, "நயா" என்ற வார்த்தை கைவிடப்பட்டது மேலும் அந்த பெயரானது "ஒரு பைசா" என அழைக்கப்பட்டது. ஒரு பைசா நாணயம் பிற்காலத்தில் சட்டப்படி செல்லாததாக்கப்பட்டது.

1957 க்கு முன்னர், இந்திய ரூபாய் தசமபடுத்தப்படாமல் இருந்தது, 1835 முதல் 1957 வரை ரூபாய் ரூபாயானது 16 அணாக்களாக பிரிக்கப்பட்டிருந்தது. ஒவ்வொரு அணாவும் நான்கு இந்திய பைசாக்களாகவும், ஒவ்வொரு பைசாக்களும் மூன்று தம்பிடிகளாக இருந்தன 1947 இல் தம்பிடிக் காசு செல்லாததாக்கப்பட்டது. 1955 ஆம் ஆண்டில், இந்திய "நாணயல்களை மெட்ரிக் முறைமையைப் பின்பற்றி சீர்திருத்த " இந்திய நாணயச் சட்டம்" திருத்தப்பட்டது. அதன்படி பைச நாணயங்கள் 1957 இல் அறிமுகப்படுத்தப்பட்டன, ஆனால் 1957 முதல் 1964 வரை நாணயமானது "நயா பைசா" (English: New Paisa) என்று அழைக்கப்பட்டது. 1964 சூன் 1 அன்று இதிலுள்ள, "நயா" என்ற வார்த்தை கைவிடப்பட்டது மேலும் அந்த பெயரானது "ஒரு பைசா" என அழைக்கப்பட்டது. பைசா நாணயங்கள் "பதின் வரிசை"யின் ஒரு பகுதியாக இருந்தது. ஒரு பைசா நாணயமானது புழக்கத்தில் இருந்து நீக்கப்பட்டு 2011 சூன் 30 அன்று செல்லாக் காசாக்கப்பட்டது.


</doc>
<doc id="390832" url="https://ta.wikipedia.org/wiki?curid=390832" title="2 பைசா (இந்திய நாணயம்)">
2 பைசா (இந்திய நாணயம்)

இரண்டு பைசா (Two paise () என்பது ஒரு நாணய அலகாகும். இதன் மதிப்பு இந்திய ரூபாயில் ⁄ ஆகும். பைசாவின் சின்னம் p.

1957 க்கு முன்னர், இந்திய ரூபாய் தசமபடுத்தப்படாமல் இருந்தது, 1835 முதல் 1957 வரை ரூபாயானது 16 அணாக்களாக பிரிக்கப்பட்டிருந்தது. ஒவ்வொரு அணாவும் நான்கு இந்திய பைசாக்களாகவும், ஒவ்வொரு பைசாக்களும் மூன்றுதம்பிடிகளாக இருந்தன 1947 இல் தம்பிடிக் காசு செல்லாததாக்கப்பட்டது. 1955 ஆம் ஆண்டில், இந்திய "நாணயல்களை மெட்ரிக் முறைமையைப் பின்பற்றி சீர்திருத்த " இந்திய நாணயச் சட்டம்" திருத்தப்பட்டது. அதன்படி பைச நாணயங்கள் 1957 இல் அறிமுகப்படுத்தப்பட்டன, ஆனால் 1957 முதல் 1964 வரை நாணயமானது "நயா பைசா" (English: New Paisa) என்று அழைக்கப்பட்டது. 1964 சூன் 1 அன்று இதிலுள்ள, "நயா" என்ற வார்த்தை கைவிடப்பட்டது மேலும் அந்த பெயரானது "ஒரு பைசா" என அழைக்கப்பட்டது. பைசா நாணயங்கள் "பதின் வரிசை"யின் ஒரு பகுதியாக இருந்தது.

இரண்டு பைசா நாணயங்கள் 1964 ஆண்டுமட்டும் அச்சிடப்பட்டன. இவை மும்பையிலுள்ள இந்திய அரசு காசாலையில் அச்சிடப்பட்டன. மற்றும் ஆலையின் சிறிய அடையாளமாக ♦ (சிறிய புள்ளி / வைரம்) இடப்பட்டது. இந்த நாணயம் 1979 ஆம் ஆண்டில் செல்லாததாக்கப்பட்டது.

மொத்தம் 1964 ஆம் ஆண்டு 323,504,000 காசுகள் அச்சிடப்பட்டன.

இரண்டு பைசா நாணயங்கள் செம்புநிக்கல் கலப்பு உலோகத்தில் தயாரிக்கப்பட்டன. காசின் எடை 2.95 கிராம்கள், அதன் விட்டம் , கனம் . நாணத்தின் விளிம்பில் எட்டு குவிபுடைப்புகள் இடம்பெற்றிருந்தன.



</doc>
<doc id="390835" url="https://ta.wikipedia.org/wiki?curid=390835" title="3 பைசா (இந்திய நாணயம்)">
3 பைசா (இந்திய நாணயம்)

மூன்று பைசா (Three paise () என்பது ஒரு நாணய அலகாகும். இதன் மதிப்பு இந்திய ரூபாயில் ⁄ ஆகும். பைசாவின் சின்னம் p.

1957 க்கு முன்னர், இந்திய ரூபாய் தசமபடுத்தப்படாமல் இருந்தது, 1835 முதல் 1957 வரை ரூபாயானது 16 அணாக்களாக பிரிக்கப்பட்டிருந்தது. ஒவ்வொரு அணாவும் நான்கு இந்திய பைசாக்களாகவும், ஒவ்வொரு பைசாக்களும் மூன்று தம்பிடிகளாக இருந்தன 1947 இல் தம்பிடிக் காசு செல்லாததாக்கப்பட்டது. 1955 ஆம் ஆண்டில், இந்திய "நாணயல்களை மெட்ரிக் முறைமையைப் பின்பற்றி சீர்திருத்த " இந்திய நாணயச் சட்டம்" திருத்தப்பட்டது. அதன்படி பைச நாணயங்கள் 1957 இல் அறிமுகப்படுத்தப்பட்டன, ஆனால் 1957 முதல் 1964 வரை நாணயமானது "நயா பைசா" (English: New Paisa) என்று அழைக்கப்பட்டது. 1964 சூன் 1 அன்று இதிலுள்ள, "நயா" என்ற வார்த்தை கைவிடப்பட்டது மேலும் அந்த பெயரானது "ஒரு பைசா" என அழைக்கப்பட்டது. பைசா நாணயங்கள் "பதின் வரிசை"யின் ஒரு பகுதியாக இருந்தது.

மூன்று பைசா நாணயங்கள் 1964 முதல் 1971 வரை அச்சிடப்பட்டன. இவை மும்பை மற்றும் கல்கத்தாவிலுள்ள இந்திய அரசு காசாலைகளில் அச்சிடப்பட்டன. மற்றும் மும்பை ஆலையின் சிறிய அடையாளமாக ♦ (சிறிய புள்ளி / வைரம்) இடப்பட்டது. கல்கத்தா ஆலையில் அச்சிடப்பட்ட நாணயங்கள் எந்த குறியீடுமின்றி வெளியிடப்பட்டன. மூன்று பைசா நாணயமானது பிற்காலத்தில் செல்லாததாக்கப்பட்டது.

மொத்தம் 1,612,704,568 நாணயங்கள் 1964 முதல் 1971 வரை அச்சிடப்பட்டன .

மூன்று பைசா நாணயங்கள் அலுமினிய உலோகத்தில் தயாரிக்கப்பட்டன. காசின் எடை 1.25 கிராம்கள், விட்டம் கனம் . மூன்று பைசா நாணயமானது அறுங்கோண வடிவில் தயாரிக்கப்பட்டது.


</doc>
<doc id="390837" url="https://ta.wikipedia.org/wiki?curid=390837" title="சிங்க அரண்மனை">
சிங்க அரண்மனை

சிங்க தர்பார் ( Singha Durbar) (; மொழிபெயர்ப்பு: சிங்க அரண்மனை) நேபாளாத்தின் தலைநகரான காட்மாண்டு நகரத்தின் நடுவில் உள்ள அரண்மனையாகும். 

நேபாள இராச்சியத்தின் பரம்பரை பிரதம அமைச்சரான சந்திர சம்செர் ஜங் பகதூர் ராணா (1863–1929) என்பவர் காத்மாண்டு நகரச் சதுக்கத்தில், 1908ல் சிங்க அரண்மனையை கட்டினார். பின்னர் இதனை 20 மில்லியன் ரூபாய்க்கு நேபாள இராச்சியத்திற்கு விற்று விட்டார். சிங்க அரண்மனை, அதுமுதல் நேபாள பிரதம அமைச்சர்களின் வாழிடமாக இருந்தது. 1951ல் ராணா வம்ச நிர்வாகம் முடிவிற்கு வந்த போது, 1953ல் சிங்க அரண்மனை தேசிய உடைமையாக்கப்பட்டது. 
9 சூலை 1973 அன்று ஏற்பட்ட தீ விபத்தில் சிங்க அரண்மனையின் மூன்று வளாகங்கள் தீயால் சூழ்ந்தது. முன்னிருந்த வளாகத்தை தீயிலிருந்து காத்தனர். பின்னர் தீயணைப்புத் துறையினர் மூன்று வளாகங்களி தீயை அணைத்தனர். 

2015 நிலநடுக்கத்தின் போது, சிங்க அரண்மனையை பயன்படுத்த முடியாத அளவிற்கு பலத்த சேதமடைந்தது. 

தற்போது சிங்க அரண்மனையை மீண்டும் சீரமைத்து கட்டி, நேபாள நாடாளுமன்றத்தின் கீழவையான, நேபாள பிரதிநிதிகள் சபை மற்றும் மேலவையான நேபாள தேசிய சபை செயல்படுகிறது.
மேலும் நேபாள அரசின் பிரதம அமைச்சரின் அலுவலகம், 20 அமைச்சகங்களின் அலுவலகங்களும் மற்றும் நேபாள அரசின் வானொலி மற்றும் தொலைக்காட்சி நிலையங்கள் செயல்படுகிறது.

2015 நேபாள நிலநடுக்கத்தின் போது சிங்க அரண்மனை கடுமையாக சேதமடைந்தது.


[[பகுப்பு:நேபாள அரண்மனைகள்|*]]
[[பகுப்பு:நேபாள வரலாறு]]

</doc>
<doc id="390842" url="https://ta.wikipedia.org/wiki?curid=390842" title="ஹபா-ஆன்">
ஹபா-ஆன்

ஹபா-ஆன் மியான்மரின் காயின் மாநிலத்தின் தலைநகராகும். இந்நகரத்தை பா-ஆன் என்றும் அழைக்கப்படுகிறது. 2014 மக்கள்தொகை கணக்கின்படி இங்கு சுமார் 421,575 மக்கள் வசிக்கின்றனர். ஹபா-ஆன் நகரில் காரேன் அல்லது காரீன் இன மக்கள் வாழ்கிறார்கள். 

ஹபா-ஆன் ஒரு வெப்பமண்டல பருவ காலநிலை (கோப்பன் காலநிலை வகைப்பாடு)கொண்டுள்ளது ஆகையால் ஆண்டு முழுவதும் வெப்பம் மிகுந்ததாக இருக்கும். ஆனால் மழைக்காலங்களில் மேகமூட்டம் மற்றும் மழை காரணமாக வெப்பம் குறைந்த நிலையில் இருக்கும். நவம்பர் முதல் ஏப்ரல் வரை குளிர்கால உலர் பருவமாகவும் மற்றும் மே முதல் அக்டோபர் வரை கோடை ஈரமான பருவமும் உள்ளது. சூன் முதல் ஆகத்து வரையிலான காலம் மழை பெய்யும் காலம், ஆகத்து மாதம் மட்டும் 1,100 மில்லி மீட்டர் (43 அங்குலம்) மழை பொழிந்திருக்கிறது.

காயின் மாநிலம்


</doc>
<doc id="390843" url="https://ta.wikipedia.org/wiki?curid=390843" title="கெப்லர்-90">
கெப்லர்-90

கெப்லர்-90 ("Kepler-90") என்பது புவியிலிருந்து 2,545 ஒளி ஆண்டுகள் தொலைவில் நீண்ட அரவ விண்மீன் குழாமில் காணப்படும் ஒரு விண்மீன் ஆகும். இது சூரியக் குடும்பத்தைப் போன்றே சமமான எண்ணிக்கையிலான கோள்களைக் கொண்டுள்ளமைக்காக குறிப்பிடத்தக்கதாக உள்ளது. 

2017 டிசம்பர் 14 இல் நாசா மற்றும் கூகுள் ஆகியவை இணைந்து கெப்லர் 90 விண்வெளிக் குழுமத்தில் கெப்லர்-90ஐ என்ற எட்டாவது கோள் கண்டுபிடிக்கப்பட்டது குறித்து அறிவித்தன: இந்த கண்டுபிடிப்பானது கூகுள் நிறுவனத்தால் வடிவமைக்கப்பட்ட ஒரு புதிய முறை செயற்கை நுண்ணறிவு இயந்திர கற்றலைப் பயன்படுத்தி நிகழ்த்தப்பட்டுள்ளது.

கெப்லர் திட்டத்தின் போது செயற்கை நுண்ணறிவு தொழில்நுட்பத்தைப் பயன்படுத்திய உற்றுநோக்கலுக்கு முன்னதாக கெப்லர்-90, 2 மைக்ரான் அனைத்து வான் கணக்கெடுப்பு (2MASS) தொகு பதிவு எண்ணாக J18574403+4918185 ஐக் கொண்டிருந்தது. இது கெப்லர் உள்ளீட்டு தொகுபதிவு எண்ணாக கேஐசி 11442793 என்பதையும், கெப்லர் விண்கலத்தால் உற்றுநோக்கப்படும் நட்சத்திரக் கூட்டத்தில் கேஓஐ-351 என்ற எண்ணையும் கொண்டுள்ளது. விண்மீன் குழுவின் தோழமை கிரகங்கள் நாசாவின் கெப்லர் பணித்திட்டத்தால் நட்சத்திரங்களுக்கு இடையிலான நகர்வின் காரணமாக கோள்கள் கண்டறியப்பட்டன.


</doc>
<doc id="390860" url="https://ta.wikipedia.org/wiki?curid=390860" title="5 பைசா (இந்திய நாணயம்)">
5 பைசா (இந்திய நாணயம்)

ஐந்து பைசா (five paise () என்பது ஒரு நாணய அலகாகும். இதன் மதிப்பு இந்திய ரூபாயில்  ⁄ ஆகும். பைசாவின் சின்னம் p.

1957 க்கு முன்னர், இந்திய ரூபாய் தசமபடுத்தப்படாமல் இருந்தது, 1835 முதல் 1957 வரை ரூபாயானது 16 அணாக்களாக பிரிக்கப்பட்டிருந்தது. ஒவ்வொரு அணாவும் நான்கு இந்திய பைசாக்களாகவும், ஒவ்வொரு பைசாக்களும் மூன்று தம்பிடிகளாக இருந்தன 1947 இல் தம்பிடிக் காசு செல்லாததாக்கப்பட்டது. 1955 ஆம் ஆண்டில், இந்திய "நாணயல்களை மெட்ரிக் முறைமையைப் பின்பற்றி சீர்திருத்த " இந்திய நாணயச் சட்டம்" திருத்தப்பட்டது. அதன்படி பைச நாணயங்கள் 1957 இல் அறிமுகப்படுத்தப்பட்டன, ஆனால் 1957 முதல் 1964 வரை நாணயமானது "நயா பைசா" (English: New Paisa) என்று அழைக்கப்பட்டது. 1964 சூன் 1 அன்று இதிலுள்ள, "நயா" என்ற வார்த்தை கைவிடப்பட்டது மேலும் அந்த பெயரானது "ஒரு பைசா" என அழைக்கப்பட்டது. பைசா நாணயங்கள் "பதின் வரிசை"யின் ஒரு பகுதியாக இருந்தது. ஐந்து பைசா நாணயங்கள் 1964 முதல் 1984 வரை அச்சிடப்பட்டன.

ஐந்து பைசா நாணயங்கள் 1964 முதல் 1984 வரை அச்சிடப்பட்டன. இவை மும்பை மற்றும் கல்கத்தா, ஐதராபாதிதிலுள்ள இந்திய அரசு காசாலைகளில் அச்சிடப்பட்டன இந்த நாணயமானது 1994 இல் செல்லாததாக்கப்பட்டது.

ஐந்து பைசா நாணயங்களில் அவை அச்சிடப்பட்ட ஆலைகளைப் பொறுத்து இடப்பட்ட குறியீடுகள் பின்வறுமாறு:
மொத்தம் 4,924,011,110 நாணயங்கள் 1964 முதல் 1994 வரை அச்சிடப்பட்டன.

ஐந்து பைசா நாணயங்கள் அலுமினியம் மற்றும் அலுமினியம்-மக்னீசியம் உலோகக் கலவையில் அச்சிடப்பட்டன. இந்த நாணயங்களானது சாய்சதுர வடிவில் முழுங்கிய முனைகளுடன் செய்யப்ட்டன.



</doc>
<doc id="390874" url="https://ta.wikipedia.org/wiki?curid=390874" title="வெசுப்பாசியான்">
வெசுப்பாசியான்

வெசுப்பாசியான் ("Vespasian", 17 நவம்பர் 9 – 23 சூன் 79) என்பவர் கிபி 69 முதல் கிபி 79 வரை உரோமைப் பேரரசராக இருந்தவர். நான்கு பேரரசர்களின் ஆண்டில் இவர் நான்காவதும், கடைசியுமான பேரரசர் ஆவார். இவருடன் இவரது வம்சம் பிளாவியன் வம்சம் என அழைக்கப்படுகிறது. இவரின் வம்சம் உரோமைப் பேரரசை 27 ஆண்டுகள் ஆண்டனர்.

வெசுப்பாசியான் குதிரை சவாரி செய்யும் குடும்பம் ஒன்றில் பிறந்தவர். இக்குடும்பம் யூலியோ-குளோடியப் பேரரசர்களின் கீழ் உரோமை செனட்டர் பதவிக்கு உயர்ந்தார்கள். வெசுப்பாசியான் கிபி 51 இல் உரோமை ஆட்சியாளராகப் பதவியில் இருந்தாலும், அவரது படைத்துறை வெற்றிகளே அவரை மேலும் உயர் பதவிகளுக்கு கொண்டு வந்தது. கிபி 43 இல் பிரித்தானியா மீது உரோமர்களின் ஆக்கிரமிப்பின் போது ஒரு படையணிக்கு இவரே தலைமை தாங்கிச் சென்றார். கிபி 66 இல் யூதக் கிளர்ச்சியின் போது யூதேயா மாகாணத்தை தனது கட்டுப்பாட்டுக்குள் கொண்டு வந்தார்.

வெசுப்பாசியான் யூதக் கிளர்ச்சியின் போது எருசலேமை கட்டுப்பாட்டுக்குள் கொண்டு வந்திருந்த போதும், பேரரசர் நீரோ தற்கொலை செய்து கொண்டார். இதனால் உரோமைப் பேரரசு ஓராண்டு காலத்துக்கு உள்நாட்டுப் போரைச் சந்தித்தது. இக்காலப்பகுதி நான்கு பேரரசர்களின் ஆண்டு என அழைக்கப்படுகிறது. கால்பா, ஓத்தோ ஆகியோர் சிறிது காலமே பதவியில் இருந்தனர். கிபி 69 ஏப்ரலில் விட்டேலியசு ஒரே ஆண்டில் மூன்றாவது பேரரசராகப் பதவியேற்றார். உரோமை எகிப்து, யுடேயா ஆகிய மாகாணங்களின் உரோமைப் படையினர் 69 சூலை 1 இல் வெசுப்பாசியானை பேரரசராக அறிவித்தனர். தனது பேரரசுப் பதவிக்காக வெசுப்பாசியான், சிரிய ஆளுநர் மூசியானுசு போன்றோருடன் நெருக்கமானார். தனது மகன் டைட்டசை எருசலேமின் ஆக்கிரமிப்புப் படைகளுக்குத் தலைமை தாங்க அனுமதித்தார். வெசுப்பாசியான் எகிப்தைத் தனது கட்டுப்பாட்டுக்குள் கொண்டு வந்தார். 69 டிசம்பர் 20 அன்று பேரரசர் விட்டேலியது தோல்வியைத் தழுவினார். அடுத்த நாள் 69 டிசம்பர் 21 அன்று வெசுப்பாசியான் பேரரசராக அறிவிக்கப்பட்டார்.

வெசுப்பாசியான் கிபி 79 இல் இறந்ததை அடுத்து, அவரது மூத்த மகன் டைட்டசு பேரரசராக முடி சூடினார்.



</doc>
<doc id="390879" url="https://ta.wikipedia.org/wiki?curid=390879" title="சர்வோதய மறுமலர்ச்சி">
சர்வோதய மறுமலர்ச்சி

=சர்வோதய மறுமலர்ச்சி= 
இந்தியாவில் கிராம மக்களுக்கு குடிநீர், சுகாதாரம், மருத்துவம் மற்றும் கல்வி அணைத்து அடிப்படை வசதிகளை கிராம அமைப்பு குழு அமைத்து ஏற்படுத்திக்கொள்ளவேண்டும் என காந்தி அடிகள் விரும்பினார். சர்வோதய கொள்கைகள் வெறும் புத்தக வடிவில் இருப்பதால் அக்கொள்கைகளை அகிலம் முழுவதும் விதைப்பதற்காக ஈரோடு மாவட்டம், காவிலிபாளையத்தில் சர்வோதய மறுமலர்ச்சி இயக்கம் 10 டிசம்பர் 2017 நிறுவப்பட்டது. , , கிராம சுயாட்சி மற்றும் அதிகாரப்பரவலாக்கம் போன்ற சர்வோதயக்கொள்கைகளை தீர்மானங்களாக முன்மொழியப்பட்டு அக்கொள்கைகளை இந்தியகிராமங்கள் அனைத்துக்கும் எடுத்துச்செல்வதற்க்கான தளம் அமைக்கப்பட்டது . இதன் நோக்கம் இன்றைய அரசியல் சூழலில் ஒரு முழுமையான மாற்றத்தை இந்தியாவில் மட்டுமன்றி உலக அளவிலும் கொண்டுவருவதாகும். இன்றைய அரசியல்வாதிகள் , அரசியல் கட்சிகளின் தார்மீகமற்ற தன்மை பொதுமக்கள் இடையே நம்பகத்தன்மையை குறைத்துவிட்டது.

இன்றைய இந்திய அரசியல் மேற்கத்திய காலனி அரசின் அரசியல் அமைப்பை பிரதிபலிப்பதாகவே இருக்கிறது.

இதன் மூலம் அனைத்து அதிகாரங்களும் கிராம அமைப்புகளுக்கே அளிக்கப்படும். மக்கள் தங்களின் ஒவ்வொரு தேவைகளும் உள்ளுர் கிராம சபை மூலமே நிறைவேறும். நில பட்டா சிட்டா மாறுதல், பிறப்பு இறப்பு சான்றிதழ்கள் போன்றவை கிராம சபையே நேரடியாக மக்களுக்கு அளிக்கும் அதிகாரம் அமைய வேண்டும். ஏரி, குளம் போன்றவைகள் நேரடியாக கிராம சபையின் முழு அதிகாரத்துக்குள் வரவேண்டும். இவ்விதமாக மக்கள் ஒவ்வொரு தேவைக்கும் நடுவண் அரசுகளை நோக்கி பயணிப்பது குறைக்கப்படும்.

நிர்வாக நலனுக்காக இந்தியாவின் ஒவ்வொரு மாநிலத்திற்குள்ளும் தனித்தனி நிர்வாக மண்டலங்களாக உருவாக்கப்பட வேண்டும். சென்னையில் உள்ள பெரும்பாலான அதிகாரங்கள் மண்டலங்களுக்கு பகிர்ந்து அளிக்கப்பட வேண்டும். மாவட்டங்களில் உள்ள அதிகாரங்கள் தாலுகாவிற்கும், தாலுகாவில் உள்ள அதிகாரங்கள் கிராம சபைகளுக்கும் மாற்றி அமைக்கப்பட வேண்டும். அதிகாரம் நடுவண் அரசிடமிருந்து கிராம மக்களை அடைவதற்கு பதிலாக கிராமங்களில் இருந்து மத்திய நிர்வாகத்தை அடைவதாக இருக்க வேண்டும்.

இத்தத்துவம் இந்திய அரசியலில் ஒரு மிக பெரிய மாற்றத்தை கொண்டு வரும். உண்மையில் இது மகாத்மா காந்தியின் லட்சியம். சுய ராஜ்ஜியம் மக்கள் தாங்களே தங்களை தனித்தனி அமைப்புகள் மூலம் ஆண்டு கொள்வதை வலியுறுத்துகிறது.
இது பிரிட்டிஷ் தத்துவத்திற்கு எதிரானது . எஸ். சத்தியமூர்த்தி, சித்தரஞ்சன் தாஸ், மோதிலால் நேரு ஆகியோர் ஸ்வராஜியர்களுக்கு எதிராக பிரிட்டிஷ் முறைக்கு இந்தியாவில் வித்திட்டனர். இது இந்தியாவில் அரசியல் அதிகாரத்திற்கும் பொது வாழ்வில் ஊழலுக்கும் வழிவகுத்தது. காந்தியின் சுயராஜ்யத்தத்துவம் அடியோடு கைவிடப்பட்டது .

நாலாவது தத்துவம் தனியார் அல்லது அரசாங்க தொழிற்சாலைகளை விடவும் கூட்டுறவு அமைப்புகளை உருவாக்குவது. அதாவது சுய உதவி குழுக்கள் தமது தயாரிப்புகளை தொடர்ந்து அளித்து தமது வேலை வாய்ப்புகளையும் வருமானங்களை பெருகிகொள்ள முடியும். கூட்டுறவு கிராம வங்கிகளுக்கு மறுவாழ்வு அளிக்கப்படவேண்டும். சர்வோதயம் இயற்கை மருத்துவத்தை வலியுறுத்துகிறது. விவசாயத்தில் உர மருந்துகள் உபயோகம் மனித இனத்தில் வியாதிகளுக்கு வழிவகுக்கிறது.
புரட்சிக்காரரான ஜெய பிரகாஷ் நாராயண் பாதியில் விட்டுச்சென்ற சர்வோதய கொள்கைகளை மீண்டும் மக்கள் மனதில் விதைப்பது இந்த மறுமலர்ச்சியின் சீரிய நோக்கமாகும். ஏனெனில் மக்களால் சர்வோதய இயக்கம் மறக்கப்பட்டு மக்கள் ஜாதி மதம் மொழி அரசியல் காரணங்களால் ஒற்றுமையின்றி வாழ்கின்றனர்.

</doc>
<doc id="390886" url="https://ta.wikipedia.org/wiki?curid=390886" title="அமி ஜோர்டான்">
அமி ஜோர்டான்

அமி பி. ஜோர்டான் "(Amy B. Jordan)" ஓர் அமெரிக்க வானியலாளர் ஆவார். இவர் கொலராடோ பல்கலைக்கழகத்தில் பனிப்ரிகிறார். இவர் பல சிறுகோள்களின் இணைகண்டுபிடிப்பாளரும் ஆவார்.

இவர் 2002 இல் சிலியில் அமைந்த செரோ தோலோலோ அமெரிக்க கூட்டு வான்காணகத்தில் ஒத்திசைந்து இயங்கும் கியூப்பர் பட்டை வான்பொருளை, அதாவது எனும் சிறுகோளைக் கண்டுபிடித்த குழுவில் ஒருவராவார். It was her only discovery of a numbered minor planet.

இவர் 2005 இல் சிறுகோள்களை நோக்கீடு செய்து அவற்றின் வட்டணைகளைக் கணக்கிடும் பாட்த் திட்டத்தினைப் பயன்படுத்தி வானியலை உயர்நிலைப்பள்ளி மாணவருக்குப் பயிற்றுவிக்கும் கோடை அறிவியல் திட்டத்தில் பரிற்சி உதவியாளராக இருந்தார்.



</doc>
<doc id="390892" url="https://ta.wikipedia.org/wiki?curid=390892" title="பெர்மியான்">
பெர்மியான்

பெர்மியான் ("Fermion") என்பது அணு துகள்களில் ஒரு வகை ஆகும். இதன் பண்புகள் பெர்மி-டிராக் புள்ளிவிவரங்கள் கொண்டு விளக்கப்படுகின்றன. இத்துகள்களின் கோண உந்தம் 1/2 மடங்குகளாக இருக்கும். அதாவது 1/2, 3/2...என்று இருக்கும். இவ்வாறு ஃபெர்மி-டிராகக் புள்ளிவிவரங்களைப் பின்பற்றுவதன் காரணமாக ஃபெர்மியன் என்று அழைக்கப்படுகிறது. லெப்டான்களின் வர்க்கத்தில் துகள்கள் (எ.கா., எதிர்மின்னி [இலத்திரன்], மூயன்கள், பேரியான் வர்க்கத்தில் துகள்கள் (எ.கா., நொதுமி [நியூத்திரன்), நேர்மின்னி, லாம்ப்டா துகள்கள்) முதலிய துகள்கள் பெர்மியான் வர்க்கத்தில் சேர்க்கிறது.

பெர்மியான் துகள்கள் பவுலி தவிர்ப்புத் தத்துவம் கோட்பாட்டிற்குக் கீழ்ப்படிகின்றன. அதன்படி ஒரு குவாண்டம் நிலை கொண்டு இருப்பதன் மூலம் இது அணுவின் அமைப்பை உருவாக்குகிறது. அதாவது ஒரே இடத்தில் எல்லா எதிர்மின் துகளும் இல்லாமல் அடுத்தடுத்த சுற்றுப்புறங்களில் இருக்கும்படி செய்கிறது. இது அணுவில் உள்ள எதிர்மின்னிகளின் கட்டமைப்பை உருவாக்குகிறது. இதன் காரணமாக அணுக்கள் ஓர் அடர்த்தியான நிலைக்குச் கொண்டுசெல்வதிலிருந்து தடுத்து, அதிகமான வெற்றிடத்தைக் கொண்டதாக இருக்கிறது.

<noinclude>

</doc>
<doc id="390893" url="https://ta.wikipedia.org/wiki?curid=390893" title="அவுத்ரி தெல்சாந்தி">
அவுத்ரி தெல்சாந்தி

அவுத்ரி தெல்சாந்தி "(Audrey Delsanti)" (; பிறப்பு: 27 ஆகத்து 1976) ஒரு பிரெஞ்சு வானியலாளர் ஆவார். இவர் சிலியில் உள்ள இலாசில்லா வான்காணகத்தில் சிறுகோள்களைக் கண்டுபிடித்தார். 

சிறுகோள் மையம் இவரை இரண்டு சிறுகோள்களைக் கண்டுபிடித்தவராகக் கூறுகிறது. எனும் நெப்டியூன் கடப்பு வான்பொருளை இவர் மட்டுமே கண்டறிந்ததாக தவறாகக் குறிப்பிடுகிறது, இது இவரது இணைகண்டுபிடிப்பேயாகும்.

இவருக்கு 2004 இல் முதுமுனைவர் பட்டத்திற்கான ஓனோலூலூவில் உள்ள அவாய் பல்கலைக்கழகத்தின் வானுயிரியல் துறை நாசாஆய்வுநல்கையை வழங்கியுள்ளது.



</doc>
<doc id="390897" url="https://ta.wikipedia.org/wiki?curid=390897" title="அன்னா பிரேபெல்">
அன்னா பிரேபெல்

அன்னா பிரேபெல் "(Anna Frebel)" (பிறப்பு:1980, பெர்லின்) ஒரு செருமனி வானியலாளர் ஆவார். இவர் புடவியின் மிகப் பழைய விண்மீன்களைக் கண்டுபிடிக்கும் ஆய்வை மேற்கொண்டார்.

அன்னா பிரேபெல் செருமனியின் கோட்டிங்கனில் பிறந்து வளர்ந்தார். இவர் தன் உயர்நிலைப்பள்ளிப் படிப்பு முடிந்ததும், பிரீபர்கு இம் பிரீசுகாவு]] வில் இயற்பியல் பயின்றார். இவர் மேலும் தன் கல்வியினை ஆத்திரேலியாவில் தொடர்ந்து கான்பெராவில் உள்ள ஆத்திரேலியத் தேசியப் பல்கலைக்கழகத்தின் மவுண்ட் சுட்டிராம்லோ வான்காணகத்தில் தன் முனைவர் பட்டத்தைப் பெற்றார். இவர் 2006 இல் ஏ, டபுள்யூ. ஜே. மெக்டொனால்டு முதுமுனைவர் ஆய்வுநல்கையைப் பெற்று ஆசுட்டினில் உள்ள டெக்சாசு பல்கலைக்கழகத்தில் தன் கல்வியைத் தொடர்ந்தார்.

இவர் 2009 முதல் 2011 வரை மசாசூசட்டில் அமைந்த கேம்பிரிட்ஜ் ஆர்வார்டு சுமித்சோனிய வானியற்பியல் மையத்தில் கிளே முதுமுனவர் ஆய்வாளராகவிருந்தார். இவர் 2012 இல் இருந்து மசாசூசட் தொழில்நுட்ப நிறுவனத்தில் இயற்பியல் உதவிப் பேராசிரியராக பணிபுரிகிறார்.

இவர் 2005 இல் HE 1327-2326 எனும் விண்மீனைக் கண்டுபிடித்தார். இது பெருவெடிப்பு முடிந்த்துமே தோன்றிய இரும்பு குறைவாகவுள்ள விண்மீனாகும். இவர் 2007 இல் HE 1523-0901 எனும் செம்பெருமீனைக் கண்டுபிடித்தார். இது 13.2 பில்லியன் ஆண்டுகளுக்கு முன் தோன்றிய விண்மீனாகும்.




</doc>
<doc id="390900" url="https://ta.wikipedia.org/wiki?curid=390900" title="அன்னெட்டி பெர்கூசன்">
அன்னெட்டி பெர்கூசன்

அன்னெட்டி பெர்கூசன் "(Annette Ferguson)" ஒரு சுகாட்டிய நோக்கீட்டு வானியலாளர் ஆவார். இவர் பால்வெளி படிமலர்ச்சியில் புலமை வாய்ந்தவர். இவர் எடின்பர்கு வானியல் நிறுவனப் பேராசிரியர் ஆவார்.

இவர் பால்வழி அமைப்புகளின் தோற்றத்தையும் படிமலர்ச்சியையும் அறிய, அண்மையில் உள்ள பால்வெளிகளின் விண்மீன்களையும் உடுக்கணவெளித் தூசுகளையும் ஆய்வதில் கவனத்தைக் குவித்துள்ளார். பெரும்பாலான அவரது அண்மைக்கால ஆய்வுகள் ஆந்திரமேடா எனும் மிக அருகில் அமைந்த சுருளிப் பால்வெளி ஆய்வில் அமைந்துள்ளன. இவர் தன் ஆய்வுக்குக் கவாய், சிலி, கானரித் தீவுகள் ஆகிய இடங்களில் அமைந்த தொலைநோக்கிகளையும் அபுள் விண்வெளித் தொலைநோக்கி யில் உள்ள கருவிகளையும் பயன்படுத்துகிறார்.

இவர் இசுகாட்லாந்தியர் ஆவார்; இவர் டொராண்டோ பலகலைக்கழகத்தில் இயற்பியலிலும் வானியலிலும் இளவல் பட்டத்தையும் பால்டிமோர், மேரிலாந்தில் உள்ள ஜான் ஆப்கின்சு பலகலைக்கழகத்தில் முனைவர் பட்ட்த்தையும் பெற்றார். இவர் முன்பு, கேம்பிரிட்ஜ் வானியல் நிறுவனத்திலும் நெதர்லாந்து, குரோனிங்கனில் உள்ள காப்தேயன் வானியல் நிறுவனத்திலும் முதுமுனைவர் ஆய்வுநலகையைப் பெற்றிருந்ததோடு, செருமனி, கார்ச்சிங்கில் உள்ள மேக்சு பிளாங்கு வானியற்பியல் நிறுவனத்தின் மரீ கியூரி முதுமுனைவர் ஆய்வுறுப்பினராகவும் இருந்துள்ளார்.

இவர் 2003 இல் வானியலுக்கான ஆன்னி ஜம்ப் கெனான் விருது பெற்றார். மேலும், 20016 மார்ச்சில் எடின்பர்கு அரசு கழகத்திலும் சுகாட்லாந்து தேசிய அறிவியல், எழுத்து கழகத்திலும் ஆய்வுறுப்பினராகத் தேர்வு செய்யப்பட்டார்.


</doc>
<doc id="390906" url="https://ta.wikipedia.org/wiki?curid=390906" title="கட்க பிரசாத் சர்மா ஒளி">
கட்க பிரசாத் சர்மா ஒளி

கட்க பிரசாத் சர்மா ஒளி அல்லது கே. பி. சர்மா ஒளி () (), நேபாளத்தின் 38வது பிரதம அமைச்சராக 11 அக்டோபர் 2015 முதல் 3 ஆகஸ்டு 2016 முடிய இருந்தவர். நேபாள மார்க்சிஸ்ட்-லெனினிஸ்ட் கட்சியின் தலைவரான கட்க பிரசாத் ஒளி, 2015 நேபாள அரசியலமைப்பு சட்டத்தின் படி தேர்ந்தெடுக்கப்பட்ட இரண்டாவது பிரதம அமைச்சர் ஆவார்.

மோகன் பிரசாத் ஒளி - மதுமாயா இணையருக்கு 22 பிப்ரவரி 1952ல், கிழக்கு நேபாளத்தின் நேபாள மாநில எண் 3ல் உள்ள தேஹ்ரதுமில் பிறந்தவர். 
துவக்கக் கல்வியை தேஹ்ரதுமிலும், மேனிலை பள்ளிக் கல்வியை ஜாபாவிலும் பயின்றார்.

இளங்கலை முதலாண்டு தேர்வு முடித்தவுடன் சிறைக்கு சென்று திரும்பிய சர்மா ஒளிக்கு, ராதிகா சாக்கியா எனும் பொதுவுடமை சிந்தனை கொண்டவருடன் திருமணம் செய்து கொண்டார்.

1960ன் துவக்கத்தில் அரசியல் கட்சிகள் அற்ற பஞ்சாயத்து முறையில் அரசு அமைப்புகள் இயங்கிக் கொண்டிருந்த காலத்தில், கே. பி. சர்மா ஒளி, 1970ல் நேபாள பொதுவுடமைக் கட்சியில் இணைந்தார். சர்மா ஒளி 1973 முதல் 1987 முடிய தொடர்ந்து 14 ஆண்டுகள் சிறையில் அடைக்கப்பட்டார். சிறையிலிருந்து வெளியே வந்த கே. பி. ஒளி, நேபாள பொதுவுடமைக் கட்சி (ஐக்கிய மார்க்சிஸ்ட்-லெனினிஸ்ட்) கட்சியின் மத்தியக் குழு உறுப்பினாகவும், லும்பினி மண்டல பொறுப்பாளராகவும் 1990 முடிய பணியாற்றியனார்.

1990 மக்கள் புரட்சி காரணமாக, நேபாளத்தில் முழுமையான முடியாட்சி முறை ஒழிக்கப்பட்டு, அரசியலமைப்பிற்குட்பட்ட முடியாட்சி முறைக்கு வித்திட்டது. மேலும் அரசியல் கட்சிகள் அற்ற நேபாள பஞ்சாயத்து ஆட்சி]] முறை ஒழிக்கப்பட்டது.
1922ல் நேபாள பொதுவுடமை (ஐக்கிய மார்க்சிஸ்ட்-லெனினிஸ்ட்) கட்சியின் வெளியுறக் குழுவின் தலைவராக இருந்த கே. பி. சர்மா ஒளி, நேபாள ஜனநாயக இளைஞர் கூட்டமைப்பை நிறுவினார். 

1991ல் நேபாள நாடாளுமன்றம்|நாடாளுமன்றத்திற்கு]], ஜாப்பா மாவட்டத் தொகுதி எண் 6லிருந்து கெ. பி. சர்மா ஒளி தேர்ந்தெடுக்கப்பட்டார். 1994 - 1995ல் நேபாள அரசின் உள்துறை அமைச்சராக பதவி வகித்தார்.
இரண்டாம் முறையாக 1999ல் ஜாப்பா மாவட்டத் தொகுதி எண் 2லிருந்து மீண்டும் நாடாளுமன்றத்திற்குத் தேர்ந்தெடுக்கப்பட்டார். 
2006ல் நேபாள இடைக்கால அரசில், கே. பி. சர்மா ஒளி, நேபாள துணை பிரதம அமைச்சராக நியமிக்கப்பட்டார். கே. பி. சர்மா ஒளி, ஏப்ரல் 2006 2007 முடிய வெளியுறவுத் துறை அமைச்சராக நியமிக்கப்பட்டார். 
2013ல் முதல் அரசியலமைப்பு நிர்ணய மன்றத் தேர்தலில் ஜாப்பா தொகுதி எண் 7லிருந்து தேர்ந்தெடுக்கப்பட்டார்.

பின்னர் 4 பிப்ரவரி 2014ல் நடைபெற்ற இரண்டாவது அரசியலமைப்பு நிர்ணய மன்றத் தேர்தலிலும் வெற்றி பெற்ற கே. பி. சர்மா ஒளி, நேபாள பொதுவுடமை (மார்க்சிஸ்ட்-லெனினிஸ்ட்) கட்சியின் நாடாளுமன்றக் கட்சித் தலைவராக தேர்ந்தெடுக்கப்பட்டார். சூலை, 2014ல் கே. பி. சர்மா ஒளி, நேபாள பொதுவுடமை (மார்க்சிஸ்ட்-லெனினிஸ்ட்) கட்சியின் தலைவராக தேர்ந்தெடுக்கப்பட்டார்.

12 அக்டோபர் 2015ல் கே. பி. சர்மா ஒளி, நேபாள கம்யுனிஸ்ட் கட்சி (மாவோயிஸ்ட்) ஆதரவுடன், நேபாள பிரதம அமைச்சராக தேந்தெடுக்கப்பட்டார். 

13 சூலை 2016ல் மாவோயிஸ்ட் கட்சி சர்மா ஒளி அரசுக்கான ஆதரவை விலக்கவே, 24 சூலை 2016ல் கே. பி. சர்மா ஒளி பிரதமர் பதவியிலிருந்து விலகினார்.

2017 நேபாள நாடாளுமன்றத் தேர்தலில் கே. பி. சர்மா ஒளி தலைமையிலான இடதுசாரி கூட்டணி பெரும்பான்மையான தொகுதிகளைக் கைப்பற்றியது.




</doc>
<doc id="390907" url="https://ta.wikipedia.org/wiki?curid=390907" title="செர் பகதூர் தேவ்பா">
செர் பகதூர் தேவ்பா

செர் பகதூர் தேவ்பா (Sher Bahadur Deuba) () (பிறப்பு: 13 சூன் 1946) born 13 June 1946) நேபாள அரசியல்வாதியும், 40வது பிரதம அமைச்சரும் முன்னர் 1995 -1997 மற்றும் 2001-2002, 2004-2005, 2017-2018 ஆகிய காலகட்டங்களில், ஆக மொத்தம் நான்கு முறை நேபாள பிரதம அமைச்சராக பதவி வகித்தவர். மேலும் இவர் தற்போது நேபாளி காங்கிரஸ் கட்சியின் தலைவராகவும் உள்ளார். 

2017 நேபாள நாடாளுமன்றத் தேர்தலில், செர் பகதூர் தலைமையிலான ஜனநாயகக் கூட்டணி இரண்டாம் இடத்தில் தள்ளப்பட்டு, 
இடதுசாரி கூட்டணி கட்சிகளான நேபாள கம்யுனிஸ்ட் கட்சி (மார்க்சிஸ்ட்-லெனினிஸ்ட் ஒன்றியம்) மற்றும் 
நேபாள கம்யுனிஸ்ட் கட்சி (மாவோயிஸ்ட்) கட்சிகள் பெரும்பான்மையான தொகுதிகளை கைப்பற்றியுள்ளது. செர் பகதூர் தலைமையிலான நேபாளி காங்கிரஸ் இரண்டாவது இடத்தில் உள்ளது. எனவே செர் பகதூர் தேவ்பா, புதிய நாடாளுமன்றத்தை அமைத்தவுடன், 21 சனவரி 2018க்குள் பிரதமர் பதவியிலிருந்து பதவி விலக உள்ளார்.



</doc>
<doc id="390910" url="https://ta.wikipedia.org/wiki?curid=390910" title="கண்ணனூர் அம்மன் திருக்கோயில், சேலம்">
கண்ணனூர் அம்மன் திருக்கோயில், சேலம்

 கண்ணனூர் அம்மன் திருக்கோயில் சேலம் மாவட்டத்தில், கண்ணனூர் என்னும் ஊரில் அமைந்துள்ளது.

 இக்கோயில் அம்மன் சிலை சுயம்புவாக தோன்றியது.

தினமும் காலை, மாலை வேளைகளில் பூஜை நடைபெறும்.


போன்ற விஷேச நாட்களில் சிறப்பு பூஜைகள் நடைபெறும்.


</doc>
<doc id="390911" url="https://ta.wikipedia.org/wiki?curid=390911" title="நாகலூர் லலிதா திரிபுரசுந்தரி திருக்கோயில், சேலம்">
நாகலூர் லலிதா திரிபுரசுந்தரி திருக்கோயில், சேலம்

 நாகலூர் லலிதா திரிபுரசுந்தரி திருக்கோயில் சேலம் மாவட்டத்தில், ஏற்காடு நாகலூர் என்னும் ஊரில் அமைந்துள்ளது.

 இக்கோயில் மகாமேரு வடிவத்தில் அமைந்துள்ளது.

தினமும் காலை, மாலை வேளைகளில் பூஜை நடைபெறும்.


போன்ற விஷேச நாட்களில் சிறப்பு பூஜைகள் நடைபெறும்.


</doc>
<doc id="390912" url="https://ta.wikipedia.org/wiki?curid=390912" title="ஏற்காடு சேர்வராயன் சுவாமி திருக்கோயில் சேலம்">
ஏற்காடு சேர்வராயன் சுவாமி திருக்கோயில் சேலம்

அருள்மிகு சேர்வராயன் சுவாமி கோயில் சேலம் மாவட்டம் ஏற்காடு என்னும் ஊரில் அமைந்துள்ளது.

சேர்வராயன் மலையின் உச்சியில் மலை குகையினுள் காவேரித்தாயுடன் சேர்வராயன் சுவாமி அருள்பாலிக்கிறார். 

இக்கோயிலில் ஒவ்வொரு ஆண்டும் வைகாசி விசாக தேரோட்டம் மிகவும் பிரசித்தி பெற்றது. 

ஏற்காட்டில் இருந்து 4 கிலோமீட்டர் தொலைவில் சேர்வராயன் கோயில் உள்ளது. 



</doc>
<doc id="390913" url="https://ta.wikipedia.org/wiki?curid=390913" title="எம். பசவபுன்னையா">
எம். பசவபுன்னையா

எம். பசவ புன்னையா ( Makineni Basavapunnaiah 14 திசம்பர் 1914 – d: 12 ஏப்பிரல் 1992) இந்திய அரசியலாளர் மற்றும் பொதுவுடைமைக் கட்சியின் தலைவர் ஆவார்.

இவர் பொதுவுடைமைக் கட்சியின் பொலிட்புரோ வில் உறுப்பினராக இருந்தார். மக்கள் சனநாயகம் என்ற ஆங்கிலப் பத்திரிகையின் ஆசிரியராகவும் இருந்தார். இவர் 14 ஆண்டுகள் இந்திய மாநிலங்களவை உறுப்பினராக இருந்தார்.

குண்டூர் மாவட்டத்தில் தூர்புபலம் என்ற கிராமத்தில் பிறந்தார்.. அந்தச் சிற்றுரிலும் பின்னர் குண்டூர் ஆந்திர கிறித்தவ கல்லூரியில் 1936 இல் பட்டம் பெற்றார்
1930 களின் தொடக்கத்தில் இந்திய விடுதலைப் போராட்டத்தில் கலந்து கொண்டார். பின்னர் 1934 இல் பொதுவுடைமைக் கட்சியில் இணைந்தார். 

குண்டூர் மாவட்டத்தில் பொதுவுடைமைக் கட்சியின் செயற்பாட்டாளராகவும் பின்னர் ஆந்திரப் பிரதேச மாநிலக் குழுவிற்குத் தேர்ந்தெடுக்கப் பட்ட செயலாளராகவும் பணியாற்றினார். 1948 இல் கட்சியின் நடுவண் குழுவிலும், 1950 இல் கட்சியின் பொலிட்புரோவிலும் இடம் பெற்றார் தெலுங்கானா கலகத்தில் கலந்துகொண்டார். 1950 இல் இவர் ஜோசப் ஸ்டாலினைக் கமுக்கமாகச் சந்தித்து தெலுங்கானா கலக நடவடிக்கை பற்றி ஆலோசனை பெற்றார் 


</doc>
<doc id="390914" url="https://ta.wikipedia.org/wiki?curid=390914" title="தருமபுரி மாவட்ட நில அமைப்பு">
தருமபுரி மாவட்ட நில அமைப்பு




தருமபுரி மாவட்டம் காடு மலைகள் சூழ்ந்த பகுதியாகும். மாவட்டத்தின் மொத்த பரப்பளவில் 37% காடுகள் ஆகும். அவற்றில், 35.48% காப்புக்காடுகளாகவும் 1.18% காப்புநிலங்களாகவும் உள்ளன. மேலும், தருமபுரி மற்றும் கிருஷ்ணகிரி ஆகிய மாவட்டங்களின் வனப்பகுதிகள் சேர்ந்து தருமபுரி வனவட்டத்திற்குள் வரும். இவ்வனவட்டத்திற்குள் வரும் இவ்விரு மாவட்டங்களின் மொத்த நிலப்பரப்பில் கிட்டத்தட்ட மூன்றில் ஒரு பங்கு(32.67%) காடுகளாக உள்ளன. அவற்றில், 31.26% காப்புக்காடுகளாகவும் 1.41% காப்புநிலங்களாகவும் உள்ளன..

குறிப்பு : தற்கால தருமபுரி மாவட்டத்தை மட்டும் எடுத்துக்கொண்டாலே, ஒரே ஆறு பல பெயர்களாலும் பல ஆறுகள் ஒரே பெயராலும் அழைக்கப்படுவதால் பல குழப்பங்கள் நேருகின்றன. தமிழகம் முழுவதும் எடுத்துக்கொண்டால் இதன் எண்ணிக்கை இன்னும் அதிகம் இருக்கும். ஆகையால், குழப்பம் அடையாமல் இருக்கவும் குழப்பத்தைத் தீர்க்கவும் இக்குறிப்பு உதவும். பழைய தருமபுரி மாவட்டத்தில்(தற்போதைய தருமபுரி, கிருஷ்ணகிரி மாவட்டங்கள் சேர்த்து) கணக்கிட்டால்,


தற்போதைய தருமபுரி மாவட்டத்தில் மொத்தம் 555 ஏரிகள் உள்ளன.







தமிழகத்தின் தொன்மையான ஓவியங்கள் தருமபுரி மற்றும் கிருஷ்ணகிரி மாவட்டங்களது மலைப் பாறைகளிலும் ஈமச் சின்னங்களிலும் காணப்படுகின்றன. இவை பெரும்பாலும் காவி நிறத்திலும், வெள்ளை நிறத்திலும் வரையப்பட்டவையாகும். இவை கற்கால மற்றும் பெருங்கற்கால மக்களின் எண்ணங்களை பிரதிபலிப்பவை. பல வண்ணங்களில் வரையப்பட்ட பிற்காலத்தியக் கோயில் ஓவியங்கள் அதியமான் கோட்டை சென்னகேசவப் பெருமாள் கோயிலில் உள்ளன. இவை இராமாயணக் கதையைச் சித்தரிக்கும் கி.பி. 16, 17ஆம் நூற்றாண்டு ஓவியங்களாகும்.
தருமபுரி மாவட்டத்தில் ஓவியங்கள் உள்ள இடங்கள் கீழே தரப்பட்டுள்ளன.

தருமபுரி மற்றும் கிருஷ்ணகிரி மாவட்டங்களின் பகுதிகள் பல சிற்றரசர்களால் ஆட்சி செய்யப்பட்ட பகுதிகளாகும். எனவே, பாதுகாப்பு அரண்களை அவர்கள் நிறைய ஏற்படுத்திக்கொண்டனர். அவற்றை இன்றைய ஊர்ப் பெயர்களோடு வரும் கோட்டை என்ற சொல்லாலும் வழக்கில் உள்ள கோட்டைமேடு என்ற செய்திகளாலும் அறியலாம். அப்படி தருமபுரி மாவட்டத்தில் அறியப்படும் கோட்டைகளின் பெயர்கள் இங்கே தரப்பட்டுள்ளன.

துருக்கம்(>துர்க்கம்>துர்கம்) என்ற சொல் செல்லுதற்கரிய இடத்தையும் காட்டையும் மலையரணையும் மலையின் மேலுள்ள கோட்டையையும் குறிக்கும். கோட்டையின் காவல் தெய்வம் துர்க்கையாவாள். விசயநகர மன்னர்களின் கல்வெட்டுகளில் அவர்கள் ஜல துர்க்கம், வன துர்க்கம், கிரி துர்க்கம் ஆகியவற்றை வென்றதாகக் குறிப்பிடுவார்கள். கிரி துர்க்கம் என்பது மலைக்கோட்டையைக் குறிக்கும். தருமபுரி மாவட்டத்திலுள்ள கோட்டைகளின் பெயர்கள் இங்கே தரப்பட்டுள்ளன.






குறிப்பு : மாவட்டம்=District
கோட்டம், வருவாய் கோட்டம்=Division, Revenue Division
வட்டம், வருவாய் வட்டம்=Taluk, Revenue Taluk
உள்வட்டம்=Firka, Block
கிராமம், வருவாய் கிராமம்=Village, Revenue Village
தரப்பு=Hamlet Village


குறிப்பு : மாநகராட்சி=Municipal Corporation
நகராட்சி=Municipality
பேரூராட்சி=Town Panchayat, Nagar Panchayat
வட்டாரம், ஊராட்சி ஒன்றியம், பஞ்சாயத்து ஒன்றியம்=Block, Panchayat Union
ஊராட்சி, ஊராட்சி மன்றம்=Village Panchayat, Gram Panchayat
பகுதி=Ward




குறிப்பு : சட்டமன்றத் தொகுதி=Legislative Assembly Constituency

குறிப்பு : மக்களவைத் தொகுதி=Lok Sabha Constituency

குறிப்பு : மண்டலம், வனமண்டலம் - Region, Forest Region
Circle
கோட்டம், வனக்கோட்டம்=Division, Forest Division
சரகம், வனச்சரகம்=Range, Forest Range
Section
Beat
காவல், வனக்காவல் - Watch, Forest Watch

குறிப்பு : மண்டலம்=Region

குறிப்பு : கோட்டம்=Division, Transport Corporation(அரசின் பொதுத்துறை நிறுவனம்)

குறிப்பு : மண்டலம்=Region
வட்டம்=Circle
Division
Sub-Division
Section

குறிப்பு : மாநிலம்=State
மண்டலம்=Zone
சரகம்=Range
மாவட்டம்=District
SubDivision
Circle
காவல் நிலையம்=Police Station



</doc>
<doc id="390915" url="https://ta.wikipedia.org/wiki?curid=390915" title="திரவமாக்கப்பட்ட வாயு">
திரவமாக்கப்பட்ட வாயு

திரவமாக்கப்பட்ட வாயு (Liquified gas) (சில நேரங்களில் திரவ வாயு எனவும் அழைக்கப்படுகிறது)  என்பது  குளிர்வித்தலின்  காரணமாகவோ  அல்லது அழுத்தத்தின் விளைவாகவோ திரவமாக்கப்படும் ஒரு வாயுவைக்  குறிக்கும்.  திரவமாக்கப்பட்ட  வாயுக்களுக்கான  உதாரணமானது  திரவ காற்று, திரவமாக்கப்பட்ட இயற்கை வாயு மற்றும் திரவ பெட்ரோலிய வாயு ஆகியவற்றை உள்ளடக்கியதாகும்.

லிஸ்டர் தடுப்பு மருந்து நிறுவனத்தில், திரவ காற்றானது உயிரியல் ஆய்வுகளை மேற்கொள்வதில் ஒரு காரணியாக பயன்படுத்தப்பட்டு வருகிறது. டைபாய்டு பேசில்லசின், செல்லினிடையே காணப்படும் கூறுகளை  உற்றுநோக்கும் ஒரு ஆராய்ச்சியானது டாக்டர் ஆலன் மெக்ஃபாடைன், தலைமையில் தொடங்கப்பட்டது. இந்த ஆய்வு ஒரு உயிரினத்தின் செல் பிளாசுமாவை பிரிப்பதன் அவசியத்தை வலியுறுத்தியது.

திரவமாக்கப்பட்ட இயற்கை வாயு என்பது சேகரித்து வைக்கும் வசதி மற்றும் போக்குவரத்து வசதிக்காக இயற்கை வாயுவின் திரவமாக்கப்பட்ட வடிவமாகும். இயற்கை எரிவாயுவை ஓரிடத்திலிருந்து மற்றொரு இடத்திற்கு பல்வேறு நிலப்பகுதிகள் மற்றும் கடல்கள் வழியாக கொண்டு செல்ல ஒரு பெரிய நிலத்தடிக் குழாயமைப்புத் தேவை என்பதால், பெரிய முதலீடு மற்றும் நீண்ட கால திட்டமிடல் தேவைப்பட்டது. திரவமாக்கப்பட்ட வாயு பின்னர் சிறப்பான காற்றுப்புகாத தனித்த அறைகளைக் கொண்ட தொட்டி மூடுந்துகள் மூலமாகக் கொண்டு செல்லப்பட்டது. தொட்டி மூடுந்துகள் திறக்கப்பட்டதும், திரவமானது வளிமண்டல அழுத்தத்திற்கு ஆட்படுவதால், காற்று அல்லது அதன் கொள்கலனின் உள்ளுறை வெப்பத்தினால் கொதிக்கிறது.



</doc>
<doc id="390916" url="https://ta.wikipedia.org/wiki?curid=390916" title="அலைசு எவரெட்">
அலைசு எவரெட்

அலைசு எவரெட் "(Alice Everett)" (15 May 1865 – 29 July 1949) ஒரு பிரித்தானிய வானியலாளரும் பொறியியலாளரும் ஆவார். அயர்லாந்தில் பிறந்து வளர்ந்த இவர் ஒளியியலிலும் தொடக்கநிலை தொலைக்காட்சிப் பொறியியலிலும் பங்களிப்புகள் செய்துள்ளார். இவரே முதன்முதலில் கிரீன்விச் அரசு வான்காணகத்தில் சம்பளம் பெற்று 1890 முதல் பணிபுரிந்த பெண் வானியலாளர் ஆவார்.


</doc>
<doc id="390930" url="https://ta.wikipedia.org/wiki?curid=390930" title="வைன் (மென்பொருள்)">
வைன் (மென்பொருள்)

வைன் (wine) என்பது "விண்டோஸ்" (மைக்ரோசாப்ட் விண்டோசு) தர்க்கத்தை "லினக்சு", "மேக்" போன்ற இயக்கு தளம்தில் உபயோகப்படுத்தப் பயன்படும் ஓர் பயன்பாட்டு மென்பொருள் ஆகும். இது முன்மாதிரியாக (emulator) இல்லாமல் ஓர் ஒத்த அடுக்காக (Compatible layer) இருக்கிறது. இதன் காரணமாக ஒரு விண்டோஸ் தர்க்கத்தை உருவகப்படுத்துதல்-க்கு (simulation) பதிலாகப் பயன்பாட்டு நிரலாக்க இடைமுகதை (API) "போசிஸ்" (POSIX) "(போர்ட்டபிள் ஆபரேட்டிங் சிஸ்டம் இன்டர்ஃபேஸ்)" அழைப்புகள் கொண்டு இயங்குகிறது. இதனால் பிற செயல்களின் செயல்திறன் மற்றும் நினைவக மேலாண்மை முதலியவற்றிற்குப் பங்கம் ஏற்படாமல் விண்டோஸ் பயன்பாட்டை மேசைக் கணினியில் (Desktop) சரியாக ஒருங்கிணைக்க அனுமதிக்கிறது. 


</doc>
<doc id="390935" url="https://ta.wikipedia.org/wiki?curid=390935" title="மியீச்சினா">
மியீச்சினா

மியீச்சினா ("Myitkina") மியான்மரின் காசின் மாநிலத்தின் தலைநகரம். இந்நகரம் யங்கோன் நகரத்தில் இருந்து 1,480 கிமீ (920 மைல்கள்) மற்றும் மண்டலை நகரத்திலிருந்து 785 கிமீ (488 மைல்கள்) தொலைவில் அமைந்துள்ளது. இந்நகரத்துப் பெயரின் பொருள் பர்மிய மொழியில் "பெரிய ஆற்றின் அருகில்" என்பதாகும் மேலும் இந்நகரம் ஐராவதி ஆற்றின் மேற்குக் கரைப்பகுதியில் அமைந்திருக்கிறது. மியான்மரின் வடக்குப் பகுதி ஆற்றுத் துரைமுகம் மற்றம் இரயில் முனையம் அமைந்திருக்கிறது. மியீச்சினாவில் ஒரு வானூர்தி நிலையமும் செயல்பாட்டில் உள்ளது.

பண்டைய காலம் முதல் மியீச்சினா நகரம் சீனா மற்றும் பர்மாவின் இடையே ஒரு முக்கிய வர்த்தக நகரமாக விளங்கியது. ஜப்பானிய படைகள் 1942 ஆண்டில் நடைபெற்ற இரண்டாம் உலகப் போரின்போது மியீச்சினா நகரத்தையும் அருகிலுள்ள விமான நிலையத்தையும் கைப்பற்றின. ஆகத்து 1944 ஆண்டில், ஜெனரல் ஜோசப் ஸ்டில்வெலின் தலைமையிலான கூட்டணி படைகளால் மியீச்சினா நகரம் தேசியவாத சீனப் பிரிவினரிடையே நீண்டகால முற்றுகை மற்றும் கடும் சண்டையிட்டு திரும்பப் பெற்றது.

இந்நகரம் புவியியல் ரீதியாக மிக முக்கிய பகுதியாக இருக்கிறது. ஏனென்றால் பர்மாவின் மீதமுள்ள இரயில் மற்றும் நீர் வழி இணைப்புகளின் காரணமாக மட்டுமல்லாமல், லீடோ சாலையின் திட்டமிடப்பட்ட பாதையிலும் இது முக்கியமான பகுதியாகும். 




</doc>
<doc id="390944" url="https://ta.wikipedia.org/wiki?curid=390944" title="போசிஸ்">
போசிஸ்

போசிஸ் (POSIX) என்பது "போர்ட்டபிள் ஆபரேட்டிங் சிஸ்டம் இன்டர்ஃபேஸ்" ஆகும். இது ஐஇஇஇ (IEEE) சமுதாயத்தால் ஒரு குறிப்பிடப்பட்ட "தரநிலை" கொண்டு உருவாக்கப்பட்டது ஆகும். போசிஸ் யுனிக்சு அடிப்படையாகக் கொண்டதாகும். வெவேறு இயங்கு தளம் ஏற்றவாறு உபயோகப் படு வண்ணம் போஸில் உருவாக்கப்பட்டுள்ளது. இயங்கு தளங்களின் வேற்றுமைகளைக் கடந்து, ஒன்றில் இருந்து மற்றொரு இயங்கு தளத்தில் இயக்கப்படும் ஒரு பயன்பாட்டு மென்பொருள் உருவாக்குவதற்கான "தரநிலை" ஆகும். பயன்பாட்டு மென்பொருள் உருவாக்குபவர்கள் போஸிஸ் முறையைக் கையாளுகின்றனர்.


</doc>
<doc id="390946" url="https://ta.wikipedia.org/wiki?curid=390946" title="மாகுவே">
மாகுவே

மாகுவே மியான்மரின் மாகுவே பிரதேசத்தின் தலைநகரம். இந்நகரம் ஐராவதி ஆற்றின் 
கரையில் அமைந்துள்ளது. புகழ்பெற்ற மயதாலன் தூபி மாகுவே நகரின் வடக்குப் பகுதியில் உள்ளது. மாகுவே பிரதேசம் எள் பயிரிடுவதில் புகழ்பெற்றது. மேலும் இங்கு பருப்புக் கொட்டைகள் விளைவிப்பதிலும் புகழ்பெற்றது. மாகுவே நகரில் ஒரு விமான நிலையம் இருக்கிறது ஆனால் அது செயல்பாட்டில் இல்லை. 



</doc>
<doc id="390951" url="https://ta.wikipedia.org/wiki?curid=390951" title="நேபாள பிரதம அமைச்சர்கள்">
நேபாள பிரதம அமைச்சர்கள்

நேபாள பிரதம அமைச்சர்கள் (Prime Minister of Nepal] (, "Nēpālkō Pradhānmantrī"), வரலாற்றில் ஷா வம்ச காலத்தில், நேபாள இராச்சிய மன்னர் கீர்வான் யுத்த விக்ரம் ஷா ஆட்சிக் காலத்தில் மன்னருக்கு ஆலோசனை வழங்க மூல்-கஜி எனும் பதவிப் பெயரில் பிரதம அமைச்சர் பதவி உருவாக்கப்பட்டது.

நேபாள மன்னர் ராணா பகதூர் ஷா 1806ல் முக்தியார் எனும் பிரதம அமைச்சர் பதவியை உருவாக்கினார். நாட்டின் அன்றாட நிர்வாகத்தின் தலைமை அலுவலராக முக்தியார் செயல்பட்டார். 

15 செப்டம்பர் 1846 முதல் ராணா வம்சத்தின் ஜங் பகதூர் ராணா, நேபாள மன்னர்களை கைப்பாவை பொம்மை அரசர்களாகக் கொண்டு, அவரது வழித்தோன்றல்கள், நேபாள பிரதம அமைச்சர்களாக 1951 முடிய பதவி வகித்தனர். 

ஐக்கிய இராச்சியத்தின் ஆவணக் குறிப்புகளில் முதல் நபராக பீம்சென் தபாவை, நேபாளத்தின் முக்தியார் (பிரதம அமைச்சர்) எனக் குறிப்பிடப்பட்டுள்ளது. இருப்பினும் பிரித்தானிய இந்திய அரசின் குறிப்புகளின் படி, மாதவர் சிங் தபா நேபாள இராச்சியத்தின் முதல் முக்தியார் என உள்ளது. 

நேபாள இராச்சியத்தை 1930ல் நேபாளம் என பெயர் மாற்றிய பிறகு, 1960 முதல் 1990 முடிய நேபாள தேசியப் பஞ்சாயத்து ஆட்சி முறை நடைமுறைபடுத்தப்பட்டது. அரசியல் கட்சிகள் & மக்கள் போராட்டங்களின் விளைவாக 1990ல் "அரசியலமைப்புக்குட்பட்ட மன்னராட்சி முறை" நடைமுறைப்படுத்தப்பட்டது. பின்னர் இரண்டாம் ஜனநாயகப் போராட்டத்தின் விளைவாக இயற்றப்பட்ட நேபாள அரசியலமைப்புச் சட்டத்தின் படி, 28 மே 2008ல் நேபாளத்தில் மன்னராட்சி முறை ஒழிக்கப்பட்டு, நாடாளுமன்ற ஜனநாயக ஆட்சி முறை நடைமுறைப்படுத்தப்பட்டது. 

புதிய நேபாள அரசியலமைப்பு சட்டம், 2015, 20 செப்டம்பர் 2015 அன்று நடைமுறைக்கு வருவதை குறிக்கும் வகையில், நாட்டின் அதிபர் ராம் பரன் யாதவ் புதிய அரசியல் சாசனத்தில் கையெழுத்திட்டார். நேபாளம் சமயசார்பற்ற, ஜனநாயக கூட்டாச்சி குடியரசு நாடாக அறிவிக்கப்பட்டது.

புதிய அரசியலமைப்புச் சட்டப்படி, ஈரவை முறைமையுடன், 334 உறுப்பினர்கள் கொண்ட நேபாள நாடாளுமன்றம் நிறுவ வழிகோலியது. 2017 நேபாள நாடாளுமன்றத் தேர்தல்கள் நவம்பர் மற்றும் டிசம்பர், 2017ல் இரு கட்டங்களாக நடத்தப்பட்டது. தேர்தலில் வெற்றி பெற்ற நேபாள பிரதிநிதிகள் சபை உறுப்பினர்கள், நேபாளத்தின் புதிய பிரதம அமைச்சரை தேர்ந்தெடுப்பர். 

தற்போது 7 சூன் 2017 முதல் நேபாளி காங்கிரஸ் கட்சியைச் சேர்ந்த செர் பகதூர் தேவ்பா பிரதம அமைச்சராக உள்ளார்.




</doc>
<doc id="390952" url="https://ta.wikipedia.org/wiki?curid=390952" title="சனத்குமார நதி">
சனத்குமார நதி

கீழுள்ள ஆறுகள் சனத்குமார நதி என்றழைக்கப்படுகின்றன.


</doc>
<doc id="390953" url="https://ta.wikipedia.org/wiki?curid=390953" title="கல்லாறு (கள்வராயன் மலை)">
கல்லாறு (கள்வராயன் மலை)

கல்லாறு என்பது கள்வராயன் மலையில் தோன்றி தென்பெண்ணையாற்றில் கலக்கும் ஒரு ஆறாகும்.


</doc>
<doc id="390956" url="https://ta.wikipedia.org/wiki?curid=390956" title="மாதவர் சிங் தபா">
மாதவர் சிங் தபா

மாதவர் சிங் தபா Mathabar Singh Thapa (, (1798 - 1845), நேபாள இராச்சிய நேபாள மன்னர் ராஜேந்திர விக்ரம் ஷாவின் பிரதம அமைச்சராகவும், தலைமைப் படைத்தலைவராக 25 டிசம்பர் 1843 முதல் 17 மே 1845 முடிய பதவி வகித்தவர். இவர் நேபாள முன்னாள் தலைமைப் படைத்தலவர் பீம்சென் தபாவின் நெருங்கிய உறவினர் ஆவார்.

ஆங்கிலேய நேபாளப் போரில், மாதவர் சிங் தபா ஒரு போர் வீரனாகப் பணியாற்றியவர். 



</doc>
<doc id="390961" url="https://ta.wikipedia.org/wiki?curid=390961" title="எலிமெண்டரி இயங்கு தளம்">
எலிமெண்டரி இயங்கு தளம்

எலிமெண்டரி இயங்கு தளம் (Elementary OS) என்பது உபுண்டு (இயக்குதளம்) (Ubuntu) அடிப்படையிலான ஒரு லினக்சு விநியோகமாகும். 


</doc>
<doc id="390968" url="https://ta.wikipedia.org/wiki?curid=390968" title="கல்லாறு (மூக்கனூர் மலை)">
கல்லாறு (மூக்கனூர் மலை)

கல்லாறு என்பது தருமபுரி மாவட்டம் மூக்கனூர் மலையில் தோன்றி வாணியாற்றில் கலக்கும் ஒரு ஆறாகும்.


</doc>
<doc id="390975" url="https://ta.wikipedia.org/wiki?curid=390975" title="விற்பி நீமெலா">
விற்பி நீமெலா

விற்பி நீமெலா "(Virpi Sinikka Niemelä)" (எல்சின்கி, 26 திசம்பர் 1936 – அர்ஜெண்டீனா, 18 திசம்பர் 2006) ஒரு முன்னணி பின்னிய அர்ஜெண்டீன வானியலாளர் ஆவார். இவர் அரசு வானியல் கழகத்தின் இணையுறுப்பினராகத் தேர்வான இரண்டாம் அர்ஜெண்டீனர் ஆவார்.

பின்லாந்தில் பிறந்த இவர் குடும்பத்தோடு 1954 இல் அர்ஜெண்டீனாவுக்குக் குடிபெயர்ந்தார். இவர் அர்ஜெண்டீனாவின் குடிமகளாகி, திருமணமுமாகி இரு ஆண்குழந்தைகளுக்குத் தாயாக உள்ளார்.

இவர் ஜார்ஜ் சகாதேயுடன் மாணவராகச் சேர்ந்து, 1974 இல் முனைவர் பட்டம் பெற்றுள்ளார். இவர் அவரோடு வாழ்க்கை முழுவதும் இணைந்து பணிபுரிந்து வருகிறார். இவரது பணி பெரிதும் உயர்பொருண்மை விண்மீன்களிலும் இரும விண்மீன்களிலும் அமைந்தது; குறிப்பாக வுல்ப்-இரேயத் விண்மீன்களில் அமைந்த்து. மெகல்லானிக முகில்களில் உள்ள வுல்ப்-ரேயத் விண்மீன்களின் ஆய்விலும் உடுக்கண இணைவுகளின் உயர்பொருண்மை விண்மீன்களின் ஆய்விலும் அவற்றினைச் சுற்றியமைந்த உடுக்கணவெளிக் குமிழிகளின் ஆய்விலும் இவர் குறிப்பிடத்தகுந்த முன்னோடியாவார். இவர் பல மாணவருக்கு ஊக்கமூட்டி அர்ஜெண்டீனாவில் வானியலை வளர்த்தெடுத்தார்.

இவரது எழுபதாம் ஆண்டு நினைவாக இவரது பிறந்த நாளில், கார்லியோவில் 2006 ஆம் ஆண்டு திசம்பர் 11 முதல் 14 வரை ஒரு பன்னாட்டுப் பணிப்பட்டறை ஏற்பாடு செய்யப்பட்டது. அதில் இவரது பெயரில் 5289 எனும் விண்மீன் பெயரிடப்பட்டது. என்றாலும் இவர் தனது பிறந்த நாளுக்கு முன்பே இறந்துவிட்டார்.



</doc>
<doc id="390980" url="https://ta.wikipedia.org/wiki?curid=390980" title="இந்திரஜித் குப்தா">
இந்திரஜித் குப்தா

இந்திரஜித் குப்தா (18 மார்ச்சு 1919 - 20 பிப்பிரவரி 2001) என்பவர் இந்திய அரசியலாளர் மற்றும் பொதுவுடைமைக் கட்சியைச் சேர்ந்தவர் ஆவார். இந்திய பொதுவுடைமைக் கட்சியின் பொதுச் செயலாளராக பல ஆண்டுகள் இருந்தவர். 

1996 முதல் 1998 வரை ஐக்கிய முன்னணி அரசில் தேவ கவுடா தலைமையிலும் ஐ. கே. குஜரால் தலைமையிலும் இந்திரஜித் குப்தா உள்துறை அமைச்சராக இருந்தார்.

1960இல் முதன் முறையாக தெற்கு கொல்கத்தா தொகுதியிலிருந்து இந்திய நாடாளுமன்றத்துக்குத் தேர்ந்தெடுக்கப்பட்டார்.
வேறு வேறு தொகுதிகளிலிருந்து 11 முறை தேர்தலில் வெற்றி பெற்றார்.
பொதுவுடைமைக் கட்சியின் தொழிற்சங்கத்தில் பொதுச் செயலாளராக இருந்தார்.


</doc>
<doc id="390984" url="https://ta.wikipedia.org/wiki?curid=390984" title="ஆரியத் தினெர்சுட்டீன்">
ஆரியத் தினெர்சுட்டீன்

ஆரியத் தினெர்சுட்டீன் "(Harriet Dinerstein)" ஓர் அமெரிக்க வானியலாளர் ஆவார். இவர் 1985 இல் அமெரிக்க வானியல் கழகத்தின் வானியலுக்கான ஆன்னி ஜம்ப் கெனான் விருதைப் பெற்றார். இவர் 1989 இல் நியூட்டன் இலேசி பியர்சு பரிசைப் பெற்றார். இவர் தன் அறிவியல் இளவல் பட்டத்தை 1975 இல் யேல் பல்கலைக்கழகத்திலும் 1980 இல் முனைவர் பட்டத்தைச் சாந்தகுரூசில் உள்ள கலிபோர்னியா பல்கலைக்கழகத்திலும் பெற்றார். இப்போது இவர் அவுசுட்டீனில் உள்ள டெக்சாசு பல்கலைக்கழகத்தில் வானியல் பேராசியராக உள்ளார்.

இவர் சிறப்பு ஆய்வு புலமைப் பரப்புகளாக விண்மின்களின் வேதியியல் ஆர்மைகள் (chemical abundances), கோளாக்க ஒண்முகில்கள், மலைப்பகுதிகள், மின்னணுவாக நீரகத்தாலானௌடுக்கணவெளி வளிமங்கள் ஆகியவை அமைகின்றன.

 

</doc>
<doc id="390996" url="https://ta.wikipedia.org/wiki?curid=390996" title="இந்திய ரூபாய் நாணயங்கள்">
இந்திய ரூபாய் நாணயங்கள்

இந்திய ரூபாய் நாணயங்கள் (Coins of the Indian rupee) 1950 முதல் அச்சிடப்பட்டுவருகின்றன. அதன் பிறகு ஆண்டுதோறும் புதிய நாணயங்கள் உற்பத்தி செய்யப்பட்டுவருகின்றன. அவை இந்திய நாணய முறையின் மதிப்பு வாய்ந்த அம்சமாக உள்ளன. செல்லாக் காசாக்கப்பட்ட நாணயங்களைத் தவிர 50 பைசா (அதாவது 50 பைசா அல்லது ₹0.50), ₹1, ₹2, ₹5, ₹10. ஆகிய அனைத்து நாணயங்களும் தற்போது பழக்கத்தில் உள்ளன. இவை அனைத்தும் இந்தியாவின் கொல்கத்தா, மும்பை, ஹைதராபாத், நொய்டா ஆகிய இடங்களில் அமைந்துள்ள நான்கு காசாலைகளில் தயாரிக்கப்படுகின்றன.

இந்தியா சுதந்திரம் பெற்ற பிறகும் பிரித்தானிய அரசின் நாணய அமைப்பும் நாணயங்களும் இந்தியா குடியரசான 1950 ஆம் ஆண்டுவரை தக்கவைத்துக் கொள்ளப்பட்டன. இந்திய குடியரசு முதலில் ரூபாய் நாணயங்களை 1950 இல் வெளியிட்டது. பிற துணை அலகு நாணயங்களான 1/2 ரூபாய், 1/4 ரூபாய், 2 அணா, 1 அணா, 1/2 அணா & 1 தம்பிடி நாணயங்களும் தயாரிக்கப்பட்டன. ஒரு ரூபாயானது 16 அணாக்கள் அல்லது 64 தம்பிடிகளாக பிரிக்கப்பட்டிருந்தது. ஒரு அணா, 4 தம்பிடிகளுக்கு இணையாக இருந்தது.

1957 இல், இந்தியா தசம முறையிலான நாணய முறைக்கு மாறியதென்றாலும் கொஞ்ச காலத்துக்கு இருவகையான நாணயங்களும் புழக்கத்தில் இருந்தன. பழைய மற்றும் புதிய பைசா நாணயங்களுக்கு இடையில் உள்ள வேறுபாட்டை அறிய வசதியாக, 1957 முதல் 1964 வரை உருவாக்கப்பட்ட நாணயங்கள் "நயா பைசா" ("new" paisa) என்ற பெயரைக் கொண்டிருந்தன. புதியதாக புழக்கத்தில் விடப்பட்ட நாணயங்களாக 1, 2, 3, 5, 10, 20, 25, 50 (நயா) பைசா மற்றும் ஒரு ரூபாய் ஆகியன இருந்தன. இதில் ஒரு ரூபாய் நாணயம் மட்டும் தசமமுறைக்கு மாறியதற்கு முன் இருந்த மதிப்பிலேயே இருந்த நாணயமாகும். அதேபோல தசமமுறைக்கு மாறுவதற்க்கு முன் வழக்கில் இருந்த அரை ரூபாய், கால் ருபாய் நாணயங்களும் புழக்கத்தில் நீடித்தன. 

1964 இல் "நயா" என்ற சொல் கைவிடப்பட்டது. இந்த ஆண்டில் ஒரு புதிய வகுப்பாக 3 பைசா அறிமுகப்படுத்தப்பட்டது, 1968 ஆம் ஆண்டு 20 பைசா நாணயம் அச்சிடப்பட்டது. ஆனால் இந்த இரு நாணயங்களும் அவ்வளவாக பிரபலமடையவில்லை. 1, 2. 3 பைசா நாணயங்கள் 1970களில் படிப்படியாக புழக்கத்திலிருந்துவெளியேறின.1982 ஆம் ஆண்டு இரண்டு ரூபாய் நோட்டுக்கு பதிலாக இரண்டு ரூபாய் நாணயம் அறிமுகப்படுத்தப்பட்டன. என்றாலும் இரண்டு ரூபாய் நாணயமானது 1990 வரை மீண்டும் அச்சிடப்படவில்லை. அதன் பிறகு ஒவ்வொரு ஆண்டும் இரண்டுரூபாய் நாணயங்கள் அச்சிடப்பட்டன.

10, 25 மற்றும் 50 பைசா மதிப்பிலான துருவேறா எஃகு நாணயங்கள் 1988 ஆம் ஆண்டு அறிமுகப்படுத்தப்பட்டன, 1992 இல் புதிய ரூபாய் நாணயம் தயாரிக்கப்பட்டது. இந்த நாணயங்கள் பழைய ரூபாய் நாணயங்களைவிட சிறியதாகவும், இலகுவானதாகவும் துருவேறா எஃகினால் செய்யப்பட்டிருந்தது. 1992 இல் 5 ரூபாய் நாணயம் அறிமுகப்படுத்தப்பட்டது. 2005 இல் 10 ரூபாய் நாணயம் முதன்முதலில் அறிமுகப்படுத்தப்பட்டது. சில்லறை தட்டுப்பாடு மற்றும் 2, 5, 10 ரூபாய் பணத்தாள்களை அச்சிட ஆகும் மிகுதியான செலவின் காரணமாக இந்த உயர் மதிப்பு நாணயம் அறிமுகப்படுத்தப்பட்டது.

2011 ஆம் ஆண்டு சூன் 30 ஆம் நாள் 25 பைசா மற்றும் அதைவிட மதிப்பு குறைந்த அனைத்து நாணயங்களும் உத்தியோகபூர்வமாக செல்லாதவை ஆக்கப்பட்டன. சிறப்பு நிகழ்வுகள் அல்லது நபர்களின் நினைவக சிறப்பு நாளைக் குறிக்கும் விதமாக பிற சிறப்பு நாணயங்களானது பல ஆண்டுகளாக அச்சிடப்பட்டன, அவை நினைவு நாணையங்களாக குறிப்பிடப்படுகின்றன. நினைவு நாணயங்கள் நாணய சேகரிப்பாளர்களின் சேகரிப்புக்கும், புழக்கத்திற்கும் பயன்படுத்தப்படுவதாக இருந்தன. அவை பல்வேறு நாணய அலகுகளில் வெளியிடப்பட்டன. சில நினைவு நாணயங்கள் பின்வருமாறு மகாத்மா காந்தி, ஜவகர்லால் நேரு, இந்திரா காந்தி, அம்பேத்கர், ராஜீவ் காந்தி, ஞானேஷ்வர், 1982–ஆசிய விளையாட்டுப் போட்டிகள், வல்லபாய் பட்டேல், சுபாஷ் சந்திர போஸ், அரவிந்தர், சித்தரஞ்சன் தாஸ், சத்ரபதி சிவாஜி மற்றும் 2010-பொதுநலவாய விளையாட்டுக்கள், சின்னம், பகத்சிங், இரவீந்திரநாத் தாகூர் போன்ற நினைவு நாணயங்கள் அச்சிடப்பட்டன.

1947 ஆகஸ்ட் 15 ம் தேதி சுதந்திரம் பெற்றபோது இந்தியா மற்றும் பாக்கிஸ்தான் என பிரித்தானிய இந்தியா பிரிந்து புதிய பிரிட்டிஷ் டொமினியங்களாக உருவாயின. புதியதாக உருவான இந்திய டொமினியன் (அல்லது ஒன்றியம்) பிரித்தானிய அரசின் நாணய அமைப்பு மற்றும் நாணயங்களை தக்கவைத்துக் கொண்டது. இந்திய ரூபாயானது அடிப்படை அலகாக இருந்தது அது அணாக்களாகவும் (1 ரூபாய்= 16 அணா), பைசாக்களாகவும் (1 ரூபாய் = 64 பைசா) பிரிக்கப்பட்டிருந்தது. இந்திய நாணயங்களில், அரை-பைசா (128 அரை பைசாக்கள் = 1 ரூபாய்) மற்றும் தம்பிடி (192 தம்பிடி = 1 ரூபாய்) ஆகியவை 1947 ஆம் ஆண்டு அதிகாரப்பூர்வமாக செல்லாமல் ஆக்கப்பட்டன. என்றாலும் இந்த இருவகை நாணயங்களும் சிலகாலம் புழங்கியே வந்தது. 1966 வரை ரூபாயின் மதிப்பு 1s.6d (1 ஷில்லிங்கும் 6 பென்னிகளும்) அல்லது 18 பிரிட்டனின் பழைய பென்னிகள்; அரை-பைசாவானது 0.141 பழைய பென்னிகள் மற்றும் ஒரு தம்பிடி 0.09 பழைய பென்னி) என்று இருந்தது. 

1947 ஆகத்து 15 முதல் 1950 சனவரி வரை, இருந்த இந்திய நாணய அமைப்பு பின்வருமாறு:

இது இந்திய குடியரசு உருவாகும் வரையான மாற்றங்கள் நடந்துவந்த காலக்கட்டத்தில் இருந்த நாணய முறைகளைக் காட்டுகிறது.

1947 ஆம் ஆண்டுக்குப் பிறகு, இந்தியா குடியரசாக ஆகும்வரை பயன்படுத்தப்பட்ட நாணயங்கள் பின்வருமாறு:
1950 சனவரி 26 அன்று, இந்தியா ஒரு குடியரசாக ஆனது. 1950 ஆம் ஆண்டு ஆகஸ்ட் 15 அன்று புதிய தொடர் வரிசை நாணயங்கள் அறிமுகப்படுத்தப்பட்டன. நாணயத்தில் பிரித்தானிய அரசரின் உருவப்படத்துக்கு பதிலாக அசோகத் தூணின் சிங்க உருவம் இடம்பெற்றது. ஒரு ருபாய் நாணயத்தின் பின்புறம் இடம்பெற்ற புலிக்கு பதிலாக தானியக் இடம்பெற்றது. இந்த மாற்றமானது முன்னேற்றம் மற்றும் செழிப்பு ஆகியவற்றில் கவனம் செலுத்துவதைக் குறிப்பதாக அமைந்தது. முந்தைய நாணய அமைப்பு மற்றும் நாணயத்தின் பழைய அலகுகள் மாறாமல், புதிய நாணயங்கள் அச்சிடப்பட்டன.
1955 ஆம் ஆண்டு செப்டம்பர் மாதம் இயற்றப்பட்ட இந்திய நாணயச் சட்டமானது நாட்டின் நாணய முறையை தசம முறையை பின்பற்றி மாற்ற திருத்தம் செய்யப்பட்டது. இந்தச் சட்டம் 1957 ஏப்ரல் 1, 1957 முதல் நடைமுறைக்கு வந்தது. அதன்பிறகு அணா, தம்பிடி நாணய அலகுகுகள் இல்லாமல் போயின. ருபாயின் பெயரும், மதிப்பும் மாற்றப்படவில்லை. ஆனால் ருபாயிக்கு இணையான அலகுகளான 16 அணா அல்லது 64 பைசா என்பதற்கு பதிலாக 100 நயா பைசா என்ற அலகு உருவாக்கப்பட்டது. 2011 ஆம் ஆண்டு சூன் 30 ஆம் தேதி முதல் 25 பைசாவுக்கு குறைவான மதிப்புள்ள நாணயங்கள் அதிகாரப்பூர்வமாக செல்லாதவையாக்கப்பட்டன.

தசம முறைக்கு மாறிய காலக்கட்டத்தில் புதியதாக அறிமுகமான பைசாவை வேறுபடுத்திக்காட்ட நயா பைசா என அழைக்கப்பட்டது. 1964 சூன் 1 அன்று முதல் நயா என்ற சொல் கைவிடப்பட்டது. பைசா நாணயங்களான 50, 25, 10, 5, 2, 1 ஆகிய பின்ன மதிப்பிலான நாணயங்களில் அதன் மதிப்பைக் குறிக்க தேவநகரி எழுத்தில் குறிப்பிடப்பட்டன.

1964 ஆண்டுக்குப் பிறகு நயா பைசா என்பதில் இருந்த நயா என்ற சொல் கைவிடப்பட்டு நாணயங்கள் மறுபடியும் மாறின. ஒரு ரூபாயிக்கு குறைந்த பைசா மதிப்பு நாணயங்களில் பைசாக்களின் மதிப்பை நாணயத்தில் தேவநகரி எழுத்தால் குறிப்பிடும் வழக்கம் தொடர்ந்த நிலையில் 1964 இல் வந்த புதிய வடிவமைப்பு நாணயங்களில் இது மாற்றப்பட்டது.
1965 இலிருந்து தயாரிக்கப்பட்ட நாணயங்களில் நாணய மதிப்பை தேவநாகரி எழுத்தில் முழுமையாக குறிப்பிடுதல் இருக்கவில்லை. குறைந்த மதிப்பு நாணயங்கள் வெண்கலம், நிக்கல்-வெண்கலம், செப்பு-நிக்கல், அலுமினிய-வெண்கலம் ஆகியவற்றால் செய்யப்பட்டு செய்யப்பட்ட நிலையில், சிறிய வகை நாணயங்கள் படிப்படியாக அலுமினியத்தில் தயாரிக்கப்பட்டன. 1964 ஆம் ஆண்டில் புதிய அலகாக 3 பைசா நாணயம் முதன்முதலில் தயாரிக்கப்பட்டது, இது 1971 வரை தொடர்ந்து அச்சிடப்பட்டது. 1965 முதல் ஒன்று மற்றும் இரண்டு பைசா நாணயங்கள் அலுமினியத்துக்கு மாற்றப்பட்டு, நாணய மதிப்பை தேவநாகரி எழுத்தில் இல்லாமல் அச்சிடப்பட்டன. 1968 ஆம் ஆண்டில் 20 பைசா நாணயம் அறிமுகப்படுத்தப்பட்டது, இது 1971 ஆம் ஆண்டு வரை தொடர்ந்தது.
1982 ஆம் ஆண்டு முதல், புதிய தொடர் வரிசையாக 20 பைசா நாணயம் வெளியிடப்பட்டது. இந்த மதிப்புடைய நாணயம் கடைசியாக அதற்க்குமுன் 1971 ஆம் ஆண்டில் அச்சிடப்பட்டிருந்தது, இது மீண்டும் அச்சிடப்பட்டது என்றாலும் இம்முறை அலுமினியத்தில் அச்சிடப்பட்டது. 10 பைசா, 50 பைசா, ஒரு ரூபாய் நாணயங்களின் வடிவமைப்பு மற்றும் அளவு மாற்றப்பட்டது, அதே உலோகத்தில் தொடர்ந்து அச்சிடப்பட்டது. 3 பைசா, 2 பைசா, 1 பைசா நாணயங்கள் அச்சிடுவது நிறுத்தப்பட்டன என்றாலும் அவை சட்டப்படி செல்லத்தக்கவையாகவே இருந்தன.
தொடர் IV காலக்கட்டத்தில் 5 பைசா மற்றும் 20 பைசா நாணயங்கள் ஆகியவை அச்சிடுவது நிறுத்தப்பட்டன. 10 பைசா, 25 பைசா, 50 பைசா நாணயங்கள் போன்றவை துறுவேறா எஃகினால் தயாரிக்கப்பட்டன. 1992 ஆண்டு முதல், 1 ரூபாய் நாணயமும் துருவேறா எஃகினால் தயாரிக்கப்பட்டன. மற்றும் ரூ. 2 மற்றும் ரூ. 5 நாணயங்கள் காப்பர் நிக்கலில் தயாரிக்கப்பட்டு அறிமுகப்படுத்தப்பட்டன. ரூ .1, ரூ 2, ரூ 5 ஆகியவற்றின் நோட்டுகளை அடிக்கடி அச்சிடுவதில் ஏற்படும் மிகுதியான செலவில் இருந்து விடுபட இந்த வகை நாணயத்திற்கு வழிவகுத்தது. இந்த நாணயங்கள் அச்சிடுவது 2004 ஆம் ஆண்டு வரை தொடர்ந்தது. கப்பர்-நிக்கல் நாணயங்கள் அச்சிடுவது பிறகு நிறுத்தப்பட்டு, இரண்டு மற்றும் ஐந்து ரூபாய் நாணயங்களும் துறுவேறா எஃகினால் தயாரிக்கப்படுவது துவங்கியது.
2004 இல், இந்திய ரிசர்வ் வங்கி புதியதாக ஒரு ரூபாய் வரிசையை வெளியிட்டு, அதைத்தொடர்ந்து 2 ரூபாய் நாணயத்தையும் 2005 இல் அதன் பிறகு 2005 இல் 10 ரூபாய் நாணயத்தையும் வெளியிட்டது. இவை 2006 ஆம் ஆண்டில் ஓரளவு புழக்கத்தில் வந்தன, மேலும் அவற்றின் வடிவமைப்பு குறித்து சர்ச்சை ஏற்படுத்தப்பட்டது. 10 ரூபாய் நாணயவகையானது இந்தியாவில் அப்போதுதான் புதியதாக வெளியிடப்பட்ட நாணயங்களாக இருந்தன. அந்த நாணயங்கள் வெளியடப்பட்டும், நாணயத்தின் பெரும்பகுதி புழக்கத்துக்கு வராமல் இருந்தது சர்ச்சையை ஏற்படுத்தியது. காரணம் இந்த இரு உலோக நாணயங்களை பலர் சேகரித்துவைத்ததே காரணமாகும்.

2007 ஆம் ஆண்டில் இந்திய ரிசர்வ் வங்கி ஒரு புதிய நாணயத் தொடர்களை வெளியிட்டது, இந்த அஸ்த மூத்திரைத் தொடர், நாணயங்களில் 50 பைசா, 1 ரூபாய், 2 ரூபாய் நாணயங்களில் வெளியிடப்பட்டது. இந்த நாணயங்கள் துருப்பிடிக்காத எஃகு நாணயங்கள் ஆகும். மேல்லும் இதில் இந்திய பாரம்பரிய நடண கை சைகைகளான பல்வேறு அஸ்த முத்திரைகளை இடம்பெற்றன. 5 ரூபாய் நாணயங்கள் வடிவமைப்பில் அலைகள் கொண்ட துருப்பிடிக்காத எஃகு நாணயங்களாக 2007 ஆம் ஆண்டில் வெளியிடப்பட்டன. அதே போல் 2008 ஆம் ஆண்டில் ஒரு புதிய 10 ரூபாய் நாணயமும் வடிவமைப்பில் மாற்றப்பட்டது. 5 ரூபாய் நாணய வடிவமைப்பு மீண்டும் முந்தைய வடிவமைப்பிற்குத் திரும்பியது, இருப்பினும் இப்போது அது செப்பு நிக்கல் உலோகத்துக்கு பதிலாக நிக்கல்-வெண்கல உலோகத்தில் வெளியிடப்பட்டது. எனினும் இந்த 5 ரூபாய் மற்றும் 10 ரூபாய் நாணயங்கள் அஸ்த முத்திரைத் தொடரின் பகுதியாக இருக்க இல்லை.

5 ரூபாய் மற்றும் 10 ரூபாய் நாணயங்கள் 2007, 2008, 2009 இல் பொதுவான புழக்கத்துக்கு வெளியிடப்பட்டு வந்தன, மாற்றியமைக்கப்பட்ட வடிவமைப்புகள் 2011 இல் ரூபாய் தொடர் அறிமுகப்படுத்தப்படும் வரை தொடர்ந்தன.

2011 இல், 50 பைசா, ₹ 1, ₹ 2, ₹ 5, ₹ 10 ஆகியவற்றில் ரிசர்வ் வங்கி ஒரு தொடரை வெளியிட்டது. 50 பைசா, ₹ 1, ₹ 2, ₹ 5 நாணய வடிவமைப்பில் 50 பைசா நாணயத்தில் மட்டும் ரூபாயின் சின்னம் இல்லாமல் இருந்தது. ₹ 10 நாணயம் இரு உலோக நாணயமாகவே வெளியிட்டது.

நாணயங்களின் தேவை அதிகரிப்பின் காரணமாக, நாட்டின் வரலாற்றில் பல்வேறு வெளிநாட்டு நகரங்களில் உள்ள நாணய ஆலைகளில் இந்திய நாணயங்களை அச்சிட இந்திய அரசாங்கம் கட்டாயத்துக்கு உள்ளானது.

டேகூ, கொரியா, ஸ்லோவாகியா (க்ரேம்ந்கா), ரஷ்யா (மாஸ்கோ) ஆகிய இடங்களில் உள்ள காசாலைகளும் பயன்படுத்தப்பட்டன.
இந்தியாவின் முதல் பிரதமரான ஜவஹர்லால் நேருவின் மரணத்தையடுத்து 1964 ஆம் ஆண்டில் முதல் இந்திய நினைவு நாணயம் வெளியிடப்பட்டது. அதன் பின்னர், இந்த வகையில் ஏராளமான நாணயங்கள் 5 பைசாவில் இருந்து 10 ரூபாய் வரை வெளியிடப்பட்டன. புகழ்பெற்ற பிரபலங்களின் நினைவாக (பொதுவாக அவர்களின் பிறப்பு அல்லது இறப்பு நூற்றாண்டு அல்லது அரிதாக அவர்களது மரணம் நேர்ந்த நிகழ்வுகளின்போது), அரசாங்க திட்டங்கள் மற்றும் சமூக செய்திகளை அடிப்படையாகக் கொண்ட நினைவு நாணயங்களும் வெளியிடப்பட்டன.

மும்பை, நொய்டா, கொல்கத்தா, ஹைதராபாத் உள்ளிட்ட இந்தியாவின் பல்வேறு இடங்களில் உள்ள ஆலைகளில் நினைவு நாணயங்கள் தயாரிக்கப்படுகின்றன.
1964 ஆம் ஆண்டில் முதல் நினைவு நாணயமாக, ஜவஹர்லால் நேருவின் மார்பளவு உருவத்துடன் ஒரு ரூபாய் நாணயம் வெளியிடப்பட்டது.
குறிப்பு: தடித்த குறிப்புகள் கொண்டவை வெள்ளி நாணயங்கள், காசாலை குறிப்புகள்: K = கொல்கத்தா (No mark), H = ஹைதராபாத் (⋆), M = மும்பை (◆ அல்லது B), நொய்டா = (●).


</doc>
<doc id="391000" url="https://ta.wikipedia.org/wiki?curid=391000" title="செந்தேள்">
செந்தேள்

செந்தேள் (Hottentotta tamulus) என்பது சிலந்திதேள் வகுப்பை சேர்ந்த ஒரு தேளாகும். உலகின் மூன்று நஞ்சுள்ள தேள்களில் இத்தேள் முதலாவதாக உள்ளது. இதை இந்தியச்செந்தேள் என்றும் அழைப்பர். இவை இந்தியா, கிழக்கு பாக்கித்தான் நேபாளின் கிழக்கு தாழ்நிலங்களில் காணப்படுகின்றன., 21ஆம் நூற்றாண்டில் இருந்து இவை ஈழத்தின் யாழ்ப்பாண வளைகுடா பகுதிகளிலும் காணப்படுகின்றன.

இதன் அறிவியல் பெயர் இசுக்கார்ப்பியோ தமுலசு () ஆகும். தமிழர்கள் வாழும் பகுதியில் காணப்பட்டதால் தமுலசு என்று பெயரிடப்பட்டது.

இது மிகவும் நஞ்சுள்ள தேளாக இருப்பதால் இந்தியா, நேபாளத்தின் மக்கள் நெருக்கம் மிகுந்த பகுதிகளில் மனிதர்களின் உயிரழப்புக்குக் காரணமாக உள்ளன. இறப்பு விகிதம் 8 முதல் 40 சதவீதமுள்ளது. இறப்பவர்களில் பெரும்பாலோனோர் குழந்தைகளே.


</doc>
<doc id="391001" url="https://ta.wikipedia.org/wiki?curid=391001" title="இரெபேக்கா டாவ்சன்">
இரெபேக்கா டாவ்சன்

இரெபேக்கா டாவ்சன் "(Rebekah Dawson)" ஓர் வானியற்பியலாளர் ஆவார்.

இவர் 2009 இல் வெல்லெசுலி கல்லூரியில் இருந்து வானியற்பியலில் கலையிளவல் பட்டத்தைப் பெற்றார். இவர் ஆர்வார்டு பல்கலைக்கழகத்தில் சேர்ந்து பயின்று வானியலில் 2011 இல் கலைமுதுவர் பட்டத்தைப் பெற்றார். இவரது வானியலிலும் வானியற்பியலிலும் 2013 இல் பெற்ற முனைவர் பட்ட ஆய்வை உரூத் முரே-கிளே வழிகாட்டினார். இவர் தன் முதுமுனைவர் பாட்ட ஆய்வைமில்லர் அடிப்படை அறிவியல் ஆராய்ச்சி நிறுவனத்தில் 2013 இல் இருந்து 2015 வரை மேற்கொண்டார்.
இவர் 2016 ஜனவரியில் இருந்து, பென் மாநிலப் பல்கலைக்கழகத்தில் வானியல், வானியற்பியல் துறையில் உதவிப் பேராசிரியராகப் பணிபுரியத் தொடங்கினார்.

இவர் 2017 இல் வானியலுக்கான ஆன்னி ஜம்ப் கெனான் விருதை "பல்கோள் அமைப்பில் உள்ள புறவெளிக் கோள்களின் ஊடாட்ட இயக்கப் படிமங்களை" புனைந்த்தற்காக பெற்றார்.


</doc>
<doc id="391003" url="https://ta.wikipedia.org/wiki?curid=391003" title="நேபாள-பிகார் நிலநடுக்கம், 1934">
நேபாள-பிகார் நிலநடுக்கம், 1934

1934 ஆம் ஆண்டின் நேபாள-பிகார் நிலநடுக்கம் (1934 Nepal–Bihar earthquake or 1934 Bihar–Nepal earthquake) என்பது, 15 சனவரி 1934 அன்று மதியம் 2.28 மணி அளவில், எட்டு ரிக்டர் அளவில் ஏற்பட்ட வலுவான நிலநடுக்கமாகும். இந்நிலநடுக்கத்தால் நேபாளம் மற்றும் இந்தியாவின் வடக்கு பிகார் பகுதிகள் பலத்த சேதமடைந்தன.

நேபாளத்தின் கி்ழக்கில், பிகார்-நேபாள எல்லைப்பகுதியில் இந்நிலநடுக்கம் மையம் கொண்டிருந்தது. இந்நிலநடுக்கத்தால் நேபாளத்தின் தலைநகரம் காட்மாண்டு நகரம் மற்றும் இந்தியாவின் வடக்கில் பிகார் மாநிலத்தின் பூர்ணியா மாவட்டம் மற்றும் முசாபர்பூர் மாவட்டம் முதல் தெற்கு பிகார் மாவட்டத்தின் முங்கேர் மாவட்டங்கள் வரை பலத்த உயிர்ச் சேதமும், பொருட்தேசமும் ஏற்பட்டது.

லாசா முதல் மும்பாய் வரையும், மற்றும் அசாம் முதல் பஞ்சாப் உள்ளிட்ட பகுதிகளிலும் இந்நிலநடுக்கத்தின் தாக்கம் உணரப்பட்டது. நிலநடுக்க மையத்திலிருந்து 650 கிமீ தொலைவில் உள்ள கொல்கத்தாவிலும் பல கட்டிடங்கள் இடிந்தது.

இந்நில நடுக்கத்தால் காத்மாண்டு சமவெளியின் மூன்று முக்கிய நகரங்களான காட்மாண்டு, பக்தபூர் மற்றும் லலித்பூர் நகரங்களின் பல கட்டிடங்கள் பலத்த சேதமடைந்து இடிந்து வீழ்ந்தது. 
பிகார் மாநிலத்தின் வடக்கில், நேபாள எல்லையை ஒட்டி அமைந்த சீதாமரி நகரத்தின் அனைத்து கட்டிடங்கள் தரைமட்டமாயின.

பிகார் - நேபாள எல்லையில், நேபாள நகரமான வீரகஞ்ச்சின் தொலைபேசி இணைப்பகம் முற்றிலும் சேதமடைந்தது.
இந்நிலநடுக்கத்தால் 10,700 முதல் 12,000 வரை உயிர் பலி ஏற்பட்டிருக்கலாம் எனக் கருதப்படுகிறது. இதில் 7,253 உயிர்பலிகள் பிகாரில் மட்டும் பதிவாகியுள்ளது.

Sources



</doc>
<doc id="391004" url="https://ta.wikipedia.org/wiki?curid=391004" title="புளோரன்சு குழ்சுமன்">
புளோரன்சு குழ்சுமன்

புளோரன்சு குழ்சுமன் "(Florence Cushman)"' (1860-1940) ஓர் அமெரிக்க வானியலாளர் ஆவார். இவர் என்றி டிரேப்பர் அட்டவணைத்தொகுப்பில் பணிபுரிந்தார். இவர் 1860 இல் மசாசூசட்டில் உள்ல போசுட்டனில் பிறந்தார். இவர் தன் பள்லிப்படிப்பைச் சார்லசுடவுன் உயர்நிலைப்பள்ளியில் 1877 இல் கற்று முடித்தார். இவர் 1888 இல் ஆர்வார்டு கல்லூரி வான்காணகத்தில் எட்வார்டு பிக்கரிங் இடம் பணியாளராகச் சேர்ந்து பணிபுரியலானார். இவர் 1918 இல் இருந்து 1934 வரை என்றி டிரேப்பர் அட்டவணைத்தொகுப்பில் ஆன்னி ஜம்ப் கெனானுடன் தொடர்ந்து பணிபுரிந்தார். இவர் அங்கு வானியலாளராக 1937 வரை பணியில் இருந்தார். இஅர் 1940 இல் தன் எண்பதாம் கவையில் இறந்தார்.


</doc>
<doc id="391007" url="https://ta.wikipedia.org/wiki?curid=391007" title="அனிலின் அசிட்டேட்டு சோதனை">
அனிலின் அசிட்டேட்டு சோதனை

அனிலின் அசிட்டேட்டு சோதனை என்பது சில குறிப்பிட்ட கார்போவைதரேட்டுகளை அடையாளம் காணப் பயன்படும் ஒரு வேதிச் சோதனை ஆகும்.  இந்த  கார்போவைதரேட்டுகள்  ஐதரோகுளோரிக் காடியினால் பர்பியூராலாக மாற்றப்பட்டு அவை அனிலின் அசிட்டேட்டுடன் வினை புரிந்து பிரகாசமான இளஞ்சிவப்பு நிறத்தைத் தருகின்றன. 

ஒரு உலர் மாதிரியானது, சிறிற அளவு ஐதரோகுளோரிக் காடியில் கரைக்கப்பட்டு பின்னர் அளவாக வெப்பப்படுத்தப்படுகிறது. முன்னதாக அனிலின் அசிட்டேட்டினால் நிறைவிக்கப்பட்ட ஒரு காகிதத்துண்டானது மாதிரியின் கரைசலிலிருந்து வெளிவரும் ஆவியில் காட்டப்படுகிறது. ஒரு பிரகாசமான இளஞ்சிவப்பு நிறம் கிடைக்கப் பெற்றால் அது பென்டோசுகளின் இருப்பிற்கான நேர்மறை முடிவாகும்.

ஐதரோகுளோரிக் அமிலமானது பென்டோசுகளை (5 கரியணுக்களைக் கொண்ட சர்க்கரைகள்) நீர் நீக்கம் செய்து பர்பியூராலைத் தருகின்றது. பர்பியூராலுடன் அனிலினின் வினையானது ஒரு பிரகாசமான இளஞ்சிவப்பு நிறத்தைத் தருகிறது. ஆறு கார்பன் அணுக்களைக் கொண்ட எக்சோசுகள் பர்பியூராலாக நீர் நீக்க வினைக்கு உட்பட்டு பர்பியூராலைத் தருவதில்லை.  ஆகவே,  அவை  இளஞ்சிவப்பு நிறத்தைத் தருவதுமில்லை.

3-பர்பியூரால்டிகைடு வழக்கமான ஆல்டிகைடுகளுக்கான சோதனைகளுக்குத் துலங்கலைத் தருகின்றன. ஆனால்,  2-பர்பியூரால்டிகைடுகளைப் போலல்லாமல், இது அனிலின் அசிட்டேட்டுடன் நிறமேதும் தருவதில்லை.



</doc>
<doc id="391013" url="https://ta.wikipedia.org/wiki?curid=391013" title="அருவி (திரைப்படம்)">
அருவி (திரைப்படம்)

அருவி () ஒரு இந்தியத் தமிழ்த் திரைப்படம். இது 2017ஆம் ஆண்டில் வெளிவந்துள்ள சமூக-அரசியல் கதைக்களமுள்ள திரைப்படம் ஆகும். இத்திரைப்படத்தின் இயக்குநர் அருண் பிரபு புருசோத்தமன். இத்திரைப்படம் இவரின் அறிமுகத் திரைப்படம். இத்திரைப்படம் அருவி (அதிதி பாலன்) என்ற பெண் பாத்திரப்படைப்பின் வாழ்வில் ஏற்பட்ட நிகழ்வுகளைச் சித்தரிக்கும் திரைப்படம் ஆகும். இந்தப் பாத்திரப்படைப்பானது, நுகர்வியம் மற்றும் பெண் வெறுப்பு கொண்டுள்ள நவீன பண்பாட்டின் இயல்பிலிருந்து வெளிப்பட விழைகின்ற ஒரு ஒரு புரட்சிகரமான இளம்பெண்ணைச் சித்தரிப்பதுடன், சமகாலத்திய இருத்தலியலின் நெருக்கடி நிலையின் பொருளை விளங்கிக்கொள்ளும் முயற்சியையும் மேற்கொள்கிறது. இத்திரைப்படம் டிரீம் வாரியர் பிக்சர்ஸ் என்ற தயாரிப்பு நிறுவனத்தால் தயாரிக்கப்பட்டுள்ளது. இத்திரைப்படம் உலகலாவிய அளவில் 2017 ஆம் ஆண்டு திசம்பர் 15 ஆம் நாள் வெளியிடப்பட்டுள்ளது. இத்திரைப்படம், நடிப்பு, நடிகர் தேர்வு மற்றும் இயக்கம் ஆகியவை தொடர்பான திறனாய்வுரீதியான பரந்துபட்ட ஆர்ப்பரிப்பைப் பெற்றுள்ளது.

ஒரு கண்ணியமான குடும்பத்தில் பிறந்து வளர்ந்த பெண், பொருளாதார-சமூக-நுகர்வியல் சூழலில் சமூகத்தில் தன்னைப் பொருத்திக் கொள்வதில் சிரமத்தை உணர்கிறாள். கதையின் நாயகி, இதற்குக் காரணமாக இருக்கும் சமூகத்திற்கெதிராக கடுமையாக எதிர்வினையாற்ற முடிவெடுக்கிறாள். அவள் எத்தகைய எதிர்வினையாற்றினாள் என்பதை திரைக்கதையின் மீதம் சொல்கிறது. "அருவி" திரைப்படம் ஒரு பெண் சமூகத்தால் பெறும் கடும் வேதனையைப் படம் பிடித்துக் காட்டுகிறது.




</doc>
<doc id="391020" url="https://ta.wikipedia.org/wiki?curid=391020" title="இலட்சுமண் சாத்திரி ஜோசி">
இலட்சுமண் சாத்திரி ஜோசி

இலட்சுமண் சாத்திரி ஜோசி ( Lakshman Shastri Joshi 1901 -1994) என்பவர் இந்தியாவின் சமற்கிருத மொழிப் புலமையாளர், இந்து மத ஆராய்ச்சியாளர் மராத்திய இலக்கியத் திறனாய்வாளர் மற்றும் நூலாசிரியர் ஆவார். மகாத்மா காந்தியின் மீது பற்றுக் கொண்டு இந்திய விடுதலைப் போராட்டத்தில் பங்கேற்றுச் சிறைக்குச் சென்றவர். 

இலட்சுமண் சாத்திரி ஜோசி மராட்டிய மாநிலத்தில் துளே மாவட்டத்தில் பிம்பல்னர் என்னும் சிற்றுரில் பிறந்தார். சமற்கிருதம், இந்து மத சாத்திரங்கள், மெய்யியல் ஆகியவற்றை ஒரு வேத பாடசாலையில் கற்றார். கொல்கத்தா அரசு சமற்கிருத மகாவித்தியாலயாவில் படித்து தர்த்தகீர்த்த என்ற பட்டத்தைப் பெற்றார். பிற் காலத்தில் இவர் மராட்டிய மாநிலத்தில் நிலையாக 
வசித்து வந்தார்.


</doc>
<doc id="391028" url="https://ta.wikipedia.org/wiki?curid=391028" title="நாளிதழ் வடிவம்">
நாளிதழ் வடிவம்

நாளிதழ் வடிவங்கள் (Newspaper format) என்பதானது பல நாடுகளில் காணப்படுகின்ற பலவிதமான வடிவங்களைக் குறிக்கிறது. பெரும்பாலான நாடுகளில் இவை பொதுவாக உள்ளன. நாளிதழ் வடிவம் என்பது நாளிதழுக்குத் தக்கபடி அமைகின்ற அச்சிடப்படும் பகுதியைக் குறிக்கும். 

சில நாடுகளில், குறிப்பிட்ட வடிவங்கள் குறிப்பிட்ட வடிவ நாளிதழ்களோடு பொருந்தி வருவதைக் காணலாம். உதாரணமாக ஐக்கிய இராச்சியத்தில் டேப்ளாய்ட் என்பதற்கும் ப்ராட்ஷீட் என்பதற்கும் வேறுபாடுகள் உள்ளன. ஏனெனில் அது உள்ளடக்கத்தின் தரத்தினையும் குறிக்கிறது. அந்த நிலையில்தான் மிகப்புகழ் பெற்ற நாளிதழ்கள் டேப்ளாய்ட் வடிவத்தைப் பயன்படுத்துகின்றன. அதனடிப்படையில் டேப்ளாய்ட் ஊடகவியல் என்பதானது அமைகிறது. 

மான்பிரட் வெர்வெல் ஆய்வக இயக்குநரும் இப்ரா அமைப்பின் துணைத்தலைவரும் IFRA பெர்லைனர் வடிவ முறையே தற்போதைய நிலையில் காணப்படுகிறது என்கிறார்.

அண்மையில், பல நாளிதழ்கள் இணையத்திற்கேற்ற பக்க அளவு துண்டிப்பு என்ற நிலையில் மாற்றங்களைக் கொண்டுவந்துள்ளன. அதன்படி குறுகிய அளவிலான தாளினை (அதே சமயம் குறைந்த செலவில்) பயன்படுத்தும் முறையாக அச்சாக்க வடிவில் புதிய மாற்றம் கொணரப்பட்டுள்ளது. சில இடங்களில் ப்ராட்ஷீட் தாளே வழக்கமான டேப்ளாய்ட் வடிவோடு ஒத்துப்போகும் வகையில் சிறிய அளவு குறுக்கலாக்கப்படுகிறது. சராசரி ரோலின் , டயாமீட்டர் அச்சுத்தாள் நீளமாக காணப்படும்






</doc>
<doc id="391030" url="https://ta.wikipedia.org/wiki?curid=391030" title="இ. வை. அனந்தராமையர்">
இ. வை. அனந்தராமையர்

இ. வை. அனந்தராமையர் தமிழ்ப் பேராசிரியரும், புலவரும், பதிப்பாசிரியரும் ஆவார்.

இ. வை. அனந்தராமையர் தஞ்சாவூர் மாவட்டம், இடையாற்றுமங்கலத்தில் வைத்தீசுவர ஐயர், தைலம்மாள் ஆகியோருக்குப் பிறந்தார். தமிழாசிரியராக மயிலாப்பூர் பி. எஸ். உயர்நிலைப்பள்ளியில் தமது ஆசிரியப் பணியைத் தொடங்கினார். உ. வே. சாமிநாதையரின் ஓய்விற்குப் பிறகு சென்னை மாநிலக் கல்லூரியின் தமிழ்த்துறைப் பேராசிரியராகப் பணிபுரிந்தார்.

அனந்தராமையர் உ.வே.சாவின் அறிமுகம் கிடைக்கப் பெற்று அவருடன் இணைந்து பதிப்புப் பணியாற்றி வந்தார். ஐயரவர்களுக்கு இயல்பாகவே வாய்க்கப் பெற்ற நுண்ணறிவு சாமிநாதையரின் அறிமுகத்தால் மேலும் விரிவடைந்தது. அனந்தராமையரின் அறிவுத் திறனே உ. வே. சா, தாம் மாநிலக்கல்லூரியிலிருந்து ஓய்வு பெற்றபிறகு அப்பணிக்கு அனந்தராமையரைப் பரிந்துரைக்கக் காரணமாயிற்று.

உ. வே. சாவுடன் இணைந்து பதிப்புப்பணியாற்றிய அனுபவத்தின் முதிர்ச்சியே கலித்தொகைக்கு உரையெழுத அடிப்படையாக அமைந்தது. கலித்தொகையின் முதல் பதிப்பினை 1887 ஆம் ஆண்டு சி. வை. தாமோதரம்பிள்ளை வெளியிட்டார். சி. வை. தாவின் பதிப்பினை அடுத்து இ. வை. அனந்தராமையரின் கலித்தொகை மூன்று சம்புடங்களாகப் பதிப்பிக்கப்பட்டது.


தஞ்சை தமிழ்ப் பல்கலைக்கழகம் இந்நூலை முழுமையாக 1984 ஆம் ஆண்டில் மறுபதிப்பு செய்து வெளியிட்டது.



</doc>
<doc id="391046" url="https://ta.wikipedia.org/wiki?curid=391046" title="இராசீவ் மகரிசி">
இராசீவ் மகரிசி

இராசீவ் மகரிசி (Rajiv Mehrishi) என்பவர் தற்போதைய இந்தியத் தலைமைக் கணக்குத் தணிக்கையாளர் ஆவார். 2017 செப்டம்பர் 25 முதல் இந்தப் பொறுப்பை ஏற்றுக் கொண்டார். ஐக்கிய நாட்டு சபையின் தணிக்கையார் குழுவில் தலைவராகவும் உள்ளார். 

புது தில்லியின் தூய ஸ்டிபன் கல்லூரியில் பயின்று இளங்கலை மற்றும் முதுவர் கலை பட்டங்களை இராசீவ் மகரிசி பெற்றார் ஐக்கிய இராச்சியத்தில் உள்ள கிளாசுக்கோ வணிகப் பள்ளியில் பயின்று வணிக நிருவாகத்தில் பட்டம் பெற்றார் 1978 ஆம் ஆண்டுக்குரிய அணியில் இராசஸ்தானைச் சேர்ந்த ஐஏஎஸ் அதிகாரியாக ஆனார்.
இராசஸ்தான் மாநில அரசில் முதன்மைச் செயலாளராகவும் நடுவணரசில் நிதித் துறைச் செயலாளராகவும் பின்னர் நடுவணரசின் உள்துறைச் செயலாளராகவும் இருந்தார்.


</doc>
<doc id="391047" url="https://ta.wikipedia.org/wiki?curid=391047" title="வளையஎக்சீன்">
வளையஎக்சீன்

வளையஎக்சீன் (Cyclohexene) CH என்ற மூலக்கூற்று வாய்ப்பாட்டை உடைய ஒரு நீரகக்கரிமம் ஆகும். இந்த வளைய ஆல்க்கீன் நுண்ணிய மணமுடைய ஒரு நிறமற்ற நீர்மம் ஆகும். இச்சேர்மமானது, பல தொழிலக செயல்முறைகளில் ஒரு இடைநிலைச் சேர்மமாகும். நீண்ட கால சேமிப்பு, ஒளி மற்றும் காற்றுக்கு வெளிப்படுத்தும்போது பெராக்சைடுகளை உருவாக்கும் காரணத்தால் பெரிய அளவிலான நிலைத்தன்மையைக் கொண்டிருப்பதில்லை.   

வளையஎக்சீனானது அசாகி வேதி நிறுவனம் உருவாக்கிய செயல்முறையினைப் பயன்படுத்தி பென்சீனை பகுதி ஐதரசனேற்றம் செய்வதால் தயாரிக்கப்படுகிறது. இது முதலில் வளையஎக்சனாலாக மாற்றப்பட்டு பின்னர் ஐதரசன் நீக்கல்வினைக்கு  உட்படுத்தப்பட்டு கேப்ரோலேக்டத்தின் முன்னோடிச் சேர்மமான வளையஎக்சனோனைத் தருகிறது. வளையஎக்சனோனானது அடிபிக் அமிலம், மேலியிக் அமிலம், இருவளையஎக்சைல்அடிப்பேட்டு மற்றும் வளையஎக்சீன் ஆக்சைடு ஆகிய சேர்மங்களுக்கும் முன்னோடிச் சேர்மமாகும். மேலும், இது கரைப்பானாகப் பயன்படுகிறது. 

கரிம வேதியியலில் தொடக்க நிலையில் உள்ள மாணவர்களுக்கான பொதுவான சோதனைகளில் ஒன்றாக இது உள்ளது. இந்த வினையில், அமிலத்தை வினைவேக மாற்றியாகக் கொண்டு வளையஎக்சனாலின் நீர் நீக்க வினை நிகழ்த்தப்பட்டு வடித்திறக்கல் முறையில் கிடைக்கக்கூடிய வளையஎக்சீனை வினைக்கலவையில் இருந்து பிரித்தெடுக்கப்பட வேண்டும். 

கரிம ஆக்சிசனேற்ற வினைகளின் மூலமாக வளையஎக்சீனிலிருந்து அடிபிக் அமிலம் பெறப்படும் வினையானது ஒரு பசுமை வேதியியல் வினையாகும். டங்ஸ்டன் வினையூக்கியின் முன்னிலையில் ஐதரசன் பேரொட்சைடு ஒரு ஆக்சிசனேற்றியாகப் பயன்படுகிறது..

வளையஎக்சேனானது நாற்காலி வடிவ அமைப்பிற்கு அதிக முன்னுரிமை தருவதாக இருக்க, வளையஎக்சீனானது அரை-நாற்காலி வடிவ அமைப்பில் மிகுந்த நிலைத்தன்மை வாய்ந்ததாக இருக்கிறது. வளைய அமைப்பில், ஒவ்வொரு பிணைப்பையும் எதிரெதிரான நிலையைக் கொண்டிருப்பதற்கான முயற்சியானது நாற்காலி அமைப்பிற்கான முன்னுரிமைக்கான அடிப்படைக் காரணமாக உள்ளது. வளையஎக்சீனைப் பொறுத்தவரை, ஆல்க்கீனானது தள அமைப்பை மறைப்பு வெளி வடிவ அமைப்பிற்குச்(eclipsed conformation) சமானமான அமைப்பில் தள அமைப்பினைப் பெற்றுள்ளது.




</doc>
<doc id="391052" url="https://ta.wikipedia.org/wiki?curid=391052" title="வானம்பாடி">
வானம்பாடி

வானம்பாடிகள் ("larks") எனப்படுபவை அலாவுடிடே ("Alaudidae") குடும்பத்தைச் சேர்ந்த பேசரின் பறவைகள் ஆகும். அனைத்து வானம்பாடிகளும் பழைய உலகம், வடக்கு மற்றும் கிழக்கு ஆத்திரேலியாவில் காணப்படுகின்றன. கொம்பு வானம்பாடி மட்டும் வட அமெரிக்காவில் காணப்படுகிறது. இவை பல்வேறு வகையான நிலப்பரப்புகளில் காணப்படுகின்றன. ஆனால் பொதுவாக வறண்ட நிலப்பரப்புகளில் காணப்படுகின்றன.

வானம்பாடிகள் நன்றாக வகைப்படுத்தப்பட்ட குடும்பம் ஆகும். இதற்கு அவற்றின் கணுக்கால் அமைப்பும் ஒரு காரணம் ஆகும். இவற்றின் கணுக்காலின் பின்பகுதியில் பல செதில்கள் காணப்படுகின்றன. ஆனால் பெரும்பாலான பாடும் பறவைகளில் கணுக்காலின் பின்புறம் ஒரே தட்டுப்போல் காணப்படுகிறது. பாடும் பறவைகளின் கீழ் குரல்வளையின் நடுவில் உள்ள எலும்பு போன்ற அமைப்பு இவற்றிற்குக் கிடையாது. 

அலாவுடிடே குடும்பத்தில் இருபத்தி ஒரு உயிர்வாழும் பேரினங்கள் உள்ளன:


இவை சிறியது முதல் நடுத்தர அளவு வரை இருக்கும். இவற்றின் நீளம் 12-24 செ.மீ. மற்றும் 15-75 கிராம் எடை இருக்கும். 

பல்வேறு தரைவாழ் பறவைகளைப் போலவே பெரும்பாலான வானம்பாடிகள் நீளமான பின் நகங்களைக் கொண்டுள்ளன. இந்நகங்களே இவை நிற்கும்போது இவற்றிற்கு ஸ்திரத்தன்மையைக் கொடுப்பதாகக் கருதப்படுகிறது. பெரும்பாலான வானம்பாடிகள் கோடுகள் உடைய பழுப்பு இறகுகளைக் கொண்டுள்ளன. சில தடித்த கருப்பு அல்லது வெள்ளை அடையாளங்களைக் கொண்டுள்ளன. இவற்றின் மங்கிய தோற்றம் மண்ணைப் போன்ற நிறத்தை இவற்றிற்குக் கொடுக்கிறது. உருமாற்றியாகவும் செயல்படுகிறது, முக்கியமாகக் கூட்டில் இருக்கும்போது. இவை பூச்சிகள் மற்றும் விதைகளை உண்கின்றன. எனினும் வளர்ந்த பறவைகள் பொதுவாக விதைகளை உண்கின்றன. அனைத்து இனங்களும் தங்கள் குஞ்சுகளுக்கு பூச்சிகளையே ஊட்டுகின்றன, குறைந்தது குஞ்சுகள் பிறந்து முதல் வாரம் வரையிலாவது. பல இனங்கள் தங்கள் அலகுகள் மூலம் தோண்டி உணவை எடுக்கின்றன. சில வானம்பாடிகள் கனத்த அலகுகளைக் (பருத்த அலகு வானம்பாடியில் அலகு அதிகபட்ச அளவை எட்டுகிறது) கொண்டு விதைகளைத் திறக்கின்றன. மற்ற இனங்கள் நீண்ட, கீழ்நோக்கி வளைந்த அலகுகளைக் கொண்டுள்ளன. இது தோண்டுவதற்கு ஏதுவாக உள்ளது. 

பேசரின் பறவைகளிலேயே வானம்பாடிகள் மட்டுமே முதல் இறகு உதிர்வில் (முதல் இறகு உதிர்வு கொண்டதாக அறியப்பட்ட இனங்களில்) தங்கள் அனைத்து இறகுகளையும் உதிர்க்கின்றன. குஞ்சுகளின் தரமற்ற இறகுகள் காரணமாக இது நடக்கலாம். 

மூன்றாம் இறகுகள் உட்பட பல்வேறு விதங்களில் வானம்பாடிகள் நெட்டைக்காலி போன்ற மற்ற தரைவாழ் பறவைகளை ஒத்துள்ளன.

வானம்பாடிகள் பெரும்பாலான பறவைகளைக்காட்டிலும் விரிவான சத்தங்களை எழுப்புகின்றன. இதன் காரணமாக இவை இலக்கியங்களிலும், இசையிலும் முக்கிய இடத்தைப் பிடித்துள்ளன. முக்கியமாக வடக்கு ஐரோப்பாவின் ஐரோவாசிய வானம்பாடி மற்றும் தெற்கு ஐரோப்பாவின் கொண்டை வானம்பாடி மற்றும் கேலன்ட்ரா வானம்பாடி ஆகியவற்றைக் குறிப்பிடலாம். 

பெரும்பாலான இனங்கள் தரையில் கூடு கட்டுகின்றன, குறிப்பாக காய்ந்த புற்களில். எனினும் சில இனங்கள் கூடுகளை சிக்கலான அமைப்பிலும் மற்றும் பகுதியளவு குவிந்த வடிவிலும் கட்டுகின்றன. சில பாலைவன இனங்கள் புதர்களின் அடியில் கூடு கட்டுகின்றன. காற்றின் காரணமாக கூட்டின் வெப்பத்தைக் குறைக்க இப்படிக் கட்டுகின்றன எனக் கருதப்படுகிறது. வானம்பாடிகளின் முட்டைகள் பொதுவாகப் புள்ளிகளுடன் காணப்படுகிறது. வானம்பாடிகள் இரண்டில் (முக்கியமாகப் பாலைவன இனங்கள்) இருந்து ஆறு முட்டைகள் (முக்கியமாக வெப்ப மண்டல இனங்கள்) வரை இடுகின்றன. முட்டைகள் 11-16 நாட்களில் பொரிக்கின்றன. 

புராணங்கள் மற்றும் இலக்கியங்களில் வானம்பாடிகள் பகலைக் குறிக்கின்றன. 

பலகாலமாக வானம்பாடிகள் சீனாவில் வளர்ப்புப் பிராணிகளாக வளர்க்கப்படுகின்றன. பெய்ஜிங்கில் வானம்பாடிகளுக்கு மற்ற பாடும்பறவைகள் மற்றும் விலங்குகளின் சத்தங்களை எழுப்புவதற்கு பயிற்சி அளிக்கப்படுகிறது. 13 வகையான சத்தங்களை எழுப்ப வானம்பாடிகளுக்குக் கற்றுத்தரப்படுகிறது. இது வானம்பாடியின் பதிமூன்று பாடல்கள் என அழைக்கப்படுகிறது. 13 சத்தங்களை சரியான வரிசையில் எழுப்பும் வானம்பாடிகளுக்கு அதிக விலை கொடுக்கப்படுகிறது. 




</doc>
<doc id="391053" url="https://ta.wikipedia.org/wiki?curid=391053" title="ஓரிணையக் கரிமம்">
ஓரிணையக் கரிமம்

ஓரிணையக் கரிமம் அல்லது முதன்மைக் கரிமம் ("primary carbon") என்பது ஒரே ஒரு கரிம அணுவுடன் மட்டுமே நேரடியாக இணைந்த கரிம அணுவாகும். ஆகையால், இது ஒரு கரியணுத் தொடரின் இறுதியில் இடம் பெறுகிறது. ஆல்க்கேன்களைப்  பொறுத்தவரை மூன்று ஐதரசன் அணுக்கள் ஓரிணைய கார்பன் அணுவுடன் இணைந்துள்ளன. (வலது புறமுள்ள படத்தில் புரோப்பேனைப் பார்க்கவும்). ஒரு ஐதரசன் அணுவானது, ஐதராக்சில் தொகுதியால் இடப்பெயர்ச்சி செய்யப்பட்டு ஓரிணைய ஆல்ககாலை உருவாக்குகிறது.  


</doc>
<doc id="391057" url="https://ta.wikipedia.org/wiki?curid=391057" title="வேகமான விலங்குகள்">
வேகமான விலங்குகள்

இது உலகின் வேகமான விலங்குகளின் பட்டியல் ஆகும். இது விலங்குகளின் வகைப்படிப் பட்டியல் இடப்பட்டுள்ளது.

உலகின் வேகமான நில விலங்கு சிவிங்கிப்புலி ஆகும். இதன் வேகம் மணிக்கு 109.4-120.7 கி.மீ. (68.0-75.0 மைல்) எனப் பதியப்பட்டுள்ளது. உலகின் வேகமான பறவை பொரி வல்லூறு ஆகும். இதுவே விலங்கு உலகத்தின் வேகமான உயினமும் ஆகும். இறையைப் பிடிக்க இது வேகமாகக் கீழ் இறங்கும் வேகமானது மணிக்கு 389 கி.மீ. (242 மைல்) ஆகும். உலகின் வேகமான மீன் கருப்பு மர்லின் ஆகும். இதன் வேகம் மணிக்கு 129 கி.மீ. (80 மைல்) எனப் பதியப்பட்டுள்ளது. (புதிய ஆய்வுகளின் படி இதன் அதிகபட்ச வேகம் மணிக்கு 58 மைல் என்று கணக்கிடப்பட்டுள்ளது. 70 + மைல் வேகம் தவறு எனக் குறிப்பிடப்படுகிறது.)


</doc>
<doc id="391064" url="https://ta.wikipedia.org/wiki?curid=391064" title="புளூஸ்டாக்ஸ் (மென்பொருள்)">
புளூஸ்டாக்ஸ் (மென்பொருள்)

ப்ளூஸ்டாக்ஸ் (Bluestacks) என்பது திறன்பேசி (smartphone) "பயன்பாட்டுக்களை" மைக்ரோசாப்ட் விண்டோசு மற்றும் "மேக்" கணினிகளில் பயன்படுத்த உதவும் ஒரு காப்புரிமம் கொண்ட தொழில்நுட்பம் பயன்பாட்டு மென்பொருள் ஆகும் . இதே போன்று மைக்ரோசாப்ட் விண்டோசு பயன்பாட்டுக்களை லினக்சு, மேக் போன்ற இயக்கு தளம்தில் உபயோகப்படுத்த வைன் (மென்பொருள்) என்ற பயன்பாடு லினக்சு இயக்கு தளம்தில் உருவாக்கப்பட்டுள்ளது.


</doc>
<doc id="391065" url="https://ta.wikipedia.org/wiki?curid=391065" title="யுரேனைல் பார்மேட்டு">
யுரேனைல் பார்மேட்டு

யுரேனைல் பார்மேட்டு (Uranyl formate) (UO(CHO)·HO) ஒரு நுண்ணிய, மஞ்சள் நிற, எளிதாகக் கொட்டும் துாளாகும். இந்த கனிமச் சேர்மம், ஊடுருவி எதிர்மின்னி நுண்ணோக்கிகளில் எப்போதாவது பயன்படுத்தப்படுகிறது.

யுரேனைல் அசிட்டேட்டை விடவும், நுண்ணிய நொய் அமைப்பைக் (fine grain structure) கொண்டுள்ளதால், இச்சேர்மம் 0.5% அல்லது 1% செறிவு கொண்ட எதிர்மறை சாயமேற்றி நீர்க்கரைசலாக ஊடுருவி எதிர்மின்னி நுண்ணோக்கிகளில் எப்போதாவது பயன்படுத்தப்படுகிறது. இருப்பினும், யுரேனைல் பார்மேட்டு எளிதில் கரைசலில் செல்வதில்லை. ஆனால், கரைந்து விட்டாலும் கூட ஒரு சாயமேற்றியாக குறைவான காலமே தனது ஆயுளைக் கொண்டுள்ளது. இச்சேர்மமானது, ஒளியைப் பொறுத்த வரை, குறிப்பாக புற ஊதாக் கதிருக்கு மிகவும் தீவிரமான துலங்கலை வெளிப்படுத்தக்கூடியது. இதன் காரணமாக ஒளிக்கு காட்டி வைக்கப்பட்டால் வீழ்படிவாதல் நிகழ்கிறது. 




</doc>
<doc id="391076" url="https://ta.wikipedia.org/wiki?curid=391076" title="ஒற்றை இடப்பெயர்ச்சி வினை">
ஒற்றை இடப்பெயர்ச்சி வினை

ஒற்றை இடப்பெயர்ச்சி வினை "(Single-displacement reaction)" என்பது ஒரு வினையில் ஒன்று அல்லது அதற்கு மேற்பட்ட உறுப்புகள் ஒன்று அல்லது அதற்கு மேற்பட்ட உறுப்புகளை இடப்பெயர்ச்சி செய்வதைக் குறிக்கிறது. இவ்வினை பொதுவான வகையில் கீழுள்ளவாறு குறிப்பிடப்படப்படுகிறது.
A + B-C → A-C + B

B என்ற தனிமத்தை விட A என்ற தனிமம் வினைத்திறன் மிக்கதாக உள்ள நிகழ்வுகளில் பெரும்பாலும் இவ்வாறு வினை நிகழ்கிறது. இதனால் அதிக நிலைப்புத் தன்மை கொண்ட விளைபொருள் உருவாகிறது.

A மற்றும் B கண்டிப்பாக இவற்றில் ஒன்றாக இருக்க வேண்டும்.



இரண்டு நிகழ்வுகளிலும் AC மற்றும் BC இரண்டும் நீரிய சேர்மங்களாக இருக்கும்போது C என்பது ஒரு பார்வையாளர் அயனியாக இருக்கும்.

இந்தச் செயல்பாடு அல்லது வினைகளின் தொடர் வரிசையில், வினைநிகழ்வதற்கு எலக்ட்ரான்களை நன்கொடையாக அளிப்பதில் நாட்டம் மிக அதிகம் கொண்ட உலோகங்கள் முதலில் பட்டியலிடப்படுகின்றன. மேலும் மிக மந்தமான நாட்டம் கொண்ட உலோகங்கள் தொடர் வரிசையில் கடைசியாக பட்டியலிடப்பட்டுள்ளன. எனவே பட்டியலில் முதலில் இடம்பெற்றுள்ள உலோகங்களால் கீழே கொடுக்கப்பட்டுள்ள பட்டியலிலுள்ள எதையும் இடப்பெயர்ச்சி செய்யமுடியும் . Li, K, Sr, Na, Ca, Mg, Al, Zn, Cr, Fe, Cd, Co, Ni, Sn, Pb, H, Sb, As, Bi, Cu, Hg, Ag, Pd, Pt, Au. என்பது அதிக வினைத்திறன் தொடங்கி குறைந்த வினைத்திறனில் முடியும் உலோகங்களின் வினைத்திறன் பட்டியல் ஆகும். இதேபோல கொடையாக வழங்கப்படும் எலக்ட்ரான்களை ஆலசன்கள் ஏற்றுக் கொள்வதில் மிக அதிக நாட்டம் கொண்ட ஆலசன்கள் வினைதிறன் மிக்கவையாகக் கருதப்படுகின்றன. F, Cl, Br, I என்பது அதிக வினைத்திறன் தொடங்கி குறைந்த வினைத்திறனில் முடியும் ஆலசன்களின் வினைத்திறன் பட்டியல் ஆகும் .

இயற்கையாகவே A மற்றும் B இரண்டும் தனித்த நிலையில் இருப்பதால் ஒற்றை இடப்பெயர்ச்சி வினைகள் யாவும் ஆக்சிசனேற்ற- ஒடுக்க வினைகளாக கருதப்படுகின்றன. எலக்ட்ரான்கள் ஒரு வினைபடு பொருளிலிருந்து மற்றொரு வினைபடு பொருளுக்கு நகர்தல் என்பது இவ்வினைகள் நிகழும்போது நடைபெறும் ஒரு முக்கியச் செயல்பாடு ஆகும் . 

A மற்றும் B இரண்டும் உலோகங்களாக இருந்தால் A எப்போதும் ஆக்சிசனேற்றமும் B எப்போதும் ஒடுக்கமும் அடைகின்றன. A மற்றும் B இரண்டும் அந்த உலோகங்களின் பிரதிநிதியாக உள்ளபோது எலக்ட்ரான்களை ஏற்பனவாக ஆல்சன்கள் விரும்பப்பட்டால் A வானது 0 விலிருந்து -1 க்கு ஒடுக்கப்படுகிறது. B யானது -1 இலிருந்து 0 விற்கு ஆக்சிசனமேற்றமடைகிறது. 

A மற்றும் B இரண்டும் வெவ்வேறு மின்சுமை அயனிகளாக இருந்தால் சமன்பாட்டை சமன்படுத்துவது அவசியமாகிறது. Ag+ அயனியைக் கொண்டிருக்கும் வெள்ளி நைட்ரேட்டும் (AgNO3) துத்தநாகமும் (Zn) வினைப்படும் போது வெள்ளியும் (Zn) துத்தநாக நைட்ரேட்டும் (Zn(NO3)2) உருவாகும் வினையை இதற்கு உதாரணமாகக் கூறலாம். துத்தநாக நைட்ரேட்டில் அயனிகள் Zn2+ உள்ளன. 

எளிய உலோகங்கள் அனைத்தும் அமிலங்களுடன் ஈடுபடும் வினைகள் யாவும் ஒற்றை இடப்பெயர்ச்சி வினைகள் ஆகும். மக்னீசியம் உலோகமும் ஐதரோ குளோரிக் அமிலமும் சேர்ந்து மக்னீசியம் குளோரைடும் ஐதரசனும் உருவாகும் வினையை இதற்கு உதாரணமாகக் காட்டலாம்.

இவ்வினையில் ஒரு நேர்மின் அயனி மற்றொரு நேர்மின் அயனியை இடப்பெயர்ச்சி செய்கிறது. நேர்மின் அயனி என்பது நேர் மின்சுமை கொண்ட ஓர் அயனி அல்லது உலோகமாகும். பின் வரும் சமன்பாட்டால் இதை விளக்கலாம். 

YZ சேர்மத்திலுள்ள Y தனிமத்தை தனிமம் X இடப்பெயர்ச்சி செய்கிறது. XZ என்ற புதிய சேர்மமும் Y தனிமம் தனித்தும் உருவாகின்றன. இதுவொரு ஆக்சிசனேற்ற ஒடுக்க வினையாகும். இவ்வினையில் Y நேர்மின் அயனி வடிவிலிருந்து தனிம நிலைக்கு ஒடுக்கப்படுகிறது. X தனிம நிலையிலுருந்து நேர்மின் அயனி நிலைக்கு ஆக்சிசனேற்றம் அடைகிறது. 

சில உதாரணங்கள்:

வினைபடு பொருள் அதிக வினைத்திறன் மிக்க தனிமநிலை உலோகமாக இல்லாவிட்டால் வினை ஏதும் நிகழ்வதில்லை என்பது கவனிக்கத் தக்கது ஆகும். இதற்கு சில உதாரணங்கள் கீழே தரப்பட்டுள்ளன. 


இவ்வினையில் ஓர் எதிர்மின் அயனி மற்றோர் எதிர்மின் அயனியை இடப்பெயர்ச்சி செய்கிறது. எதிர்மின் அயனி என்பது எதிர் மின்சுமை கொண்ட ஓர் அயனி அல்லது ஓர் அலோகமாகும். பின் வரும் சமன்பாட்டால் இதை விளக்கலாம்.
XY சேர்மத்திலுள்ள Y தனிமத்தை தனிமம் A இடப்பெயர்ச்சி செய்கிறது. XA என்ற புதிய சேர்மமும் Y தனிமம் தனித்தும் உருவாகின்றன. இதுவொரு ஆக்சிசனேற்ற ஒடுக்க வினையாகும். இவ்வினையில் A தனிமநிலையில் இருந்து எதிர்மின் அயனி வடிவிற்கு ஒடுக்கமும் தனிமம் Y எதிர்மின் அயனி நிலையில் இருந்து தனிமநிலைக்கும் ஆக்சிசனேற்றம் அடைகின்றன. 
வினையில் ஈடுபடும் சில ஆலசன்கள் கீழே தரப்பட்டுள்ளன.

இங்கும் குறைந்த நாட்டம் கொண்ட ஆலசன்கள் அதிக நாட்டம் கொண்ட ஆலசன்களை இடப்பெயர்ச்சி செய்வதில்லை:


</doc>
<doc id="391079" url="https://ta.wikipedia.org/wiki?curid=391079" title="நைலான் 46">
நைலான் 46

நைலான் 46 (Nylon 46) என்பது ஒரு வகையான பல்லமைடு அல்லது நைலான் ஆகும். இந்தப் பிசினை வழங்கும் ஒரே வணிக நிறுவனம் டிஎஸ்எம் (DSM) எனும் டச்சுநாட்டு வேதிப்பொருள் நிறுவனம் ஆகும்.

இந்நிறுவனம், இந்தப் பிசினை "இசுடானைல்" (Stanyl) என்ற வணிகப்பெயரில் விற்பனை செய்கிறது.

இது நைலான் 6 அல்லது நைலான் 66ஐக் காட்டிலும் உயர்ந்த உருகுநிலையைப் பெற்றுள்ளதால், சற்று கூடுதல் நேரத்திற்கு உயர் வெப்பநிலைகளைத் தாங்கவல்ல  பயன்பாடுகளில் பயன்படுகிறது. இதன் ஈரமீன் ஒருபடியை (புட்ரெசின்) உயிர்த்திரளிலிருந்து எளிதில் பெறலாம்.


</doc>
<doc id="391087" url="https://ta.wikipedia.org/wiki?curid=391087" title="வீட்டுப்பல்லி">
வீட்டுப்பல்லி

வீட்டுப்பல்லி (ஆங்கிலப் பெயர்: common house gecko, உயிரியல் பெயர்: Hemidactylus frenatus) என்பது வீடுகளின் விட்டத்தில் கணப்படும் பல்லி ஆகும். 

பெரும்பாலான வீட்டுப்பல்லிகள் இரவாடிகள் ஆகும். பகலில் மறைந்திருந்து இரவில் பூச்சிகளை உண்ணும். இவை இரவு விளக்குகளின் அருகில் பூச்சிகளைப் பிடிப்பதைப் பார்க்கலாம்.

பல்லி சத்தமிடுவது சகுனங்கள் கணிக்கப்படுகிறது. இவை உடலின் மேல் விழுவதை வைத்து அதற்கு ஏற்ற பலன்கள், பரிகாரங்கள் கணிக்கப்பட்டுப் பயன்படுத்தப்படுகிறது.




</doc>
<doc id="391089" url="https://ta.wikipedia.org/wiki?curid=391089" title="பொன்னிறக் குள்ளநரி">
பொன்னிறக் குள்ளநரி

பொன்னிறக் குள்ளநரி (ஆங்கிலப் பெயர்: golden jackal, உயிரியல் பெயர்: "Canis aureus") என்பது நாய்க் குடும்பத்தைச் சேர்ந்த ஒரு குள்ளநரி இனம் ஆகும். இதில் மொத்தம் ஏழு துணையினங்கள் உள்ளன. ஓநாய் போன்ற தோற்றத்தில் இருக்கும் இவை சமவெளிகளில் அதிகமாகக் கணப்படுகின்றன. மேலும் ஆறுகள், ஏரிகள் மற்றும் கடல்கள் ஆகியவற்றின் கரையோரங்களிலும் காணப்படுகின்றன. எனினும் இவை மலைப்பகுதிகளிலும் குறைவாகக் காணப்படுகின்றன. இவை பழங்கள் மற்றும் பூச்சிகளில் இருந்து சிறிய குளம்பிகள் வரை உண்கின்றன.



</doc>
<doc id="391092" url="https://ta.wikipedia.org/wiki?curid=391092" title="மகாத்மா காந்தி வரிசை">
மகாத்மா காந்தி வரிசை

காந்தி வரிசை (Gandhi Series) என்பது இந்திய ரிசர்வ் வங்கி வெளியிட்ட இந்திய ரூபாய் பணத்தாள்கள் ஆகும். இந்த பணத் தாள்களில் முதன்மையாக மகாத்மா காந்தியின் உருவம் இடம்பெற்றதால் இப்பெயரால் அழைக்கப்படுகிறது. 1996 இல் அறிமுகப்படுத்தப்பட்ட, இந்த வரிசை 1996 க்கு முன்பாக வழக்கிலிருந்த அனைத்து பணத்தால்களின் வடிவத்தையும் மாற்றி இந்த வரிசை இடம்பிடித்தது. இந்திய ரிசர்வ் வங்கி 1996 இல் தொடங்கி 10 மற்றும் 500 ரூபாய் நோட்டுகளில் இந்த வரிசையில் அறிமுகப்படுத்தியது.

2016 ஆம் ஆண்டு நவம்பர் 8 ஆம் திகதி இந்த வரிசையில் உள்ள 500 மற்றும் 1000 பணத்தாள்களின் மதிப்பு நீக்கப்பட்டது. அதைத் தொடர்ந்து புதியதாக 500 மற்றும் 2000 மதிப்பலான மகாத்மா காந்தி புதிய வரிசை நோட்டுகள் வெளியிடப்பட்டன.

ஒவ்வொரு பணத்தாளிலும் 17 மொழிகளில் எழுதப்பட்டிருந்தன. இந்த நோட்டுகளின் முதல்பக்கத்தில் முதன்மையாக ஆங்கிலம் இந்தி ஆகியவற்றில் வாசகங்கள் எழுதப்பட்டுள்ளன. நோட்டின் பின்பக்கத்தில் இந்தியாவின் 22 அதிகாரப்பூர்வ அலுவல் மொழிகளில் 15 மொழிகளில் நோட்டின் மதிப்பு வரிசையாக எழுதப்பட்டுள்ளது. இந்த மொழி வரிசையானது அகரவரிசையில் இடம்பெற்றன. மொழிகளின் வரிசை பின்வறுமாறு அசாமிய மொழி, வங்காள மொழி, குஜராத்தி, கன்னடம், காஷ்மீரி மொழி, கொங்கணி மொழி, மலையாளம், மராத்திய மொழி, நேபாளி மொழி, ஒடியா மொழி, பஞ்சாபி மொழி, சமசுகிருதம், தமிழ், தெலுங்கு, உருது.


</doc>
<doc id="391101" url="https://ta.wikipedia.org/wiki?curid=391101" title="சோபியா (இயந்திர மனிதன் - தானியங்கி)">
சோபியா (இயந்திர மனிதன் - தானியங்கி)

சோபியா (Sophia), ஆன்சன் ரோபோடிக்ஸ் நிறுவனத்தால் உருவாக்கப்பட்ட மிகவும் மேம்பட்ட இயந்திர மனிதத் தானியங்கி படைப்பாகும். முனைவர். டேவிட் ஆன்சன் என்பவரால் 2013 ஆம் ஆண்டு ஆன்சன் தானியங்கியல் நிறுவனம் நிறுவப்பட்டது. இவரே இந்த நிறுவனத்தின் முதன்மை செயல் அலுவலரும் ஆவார்.

சோபியா பொதுமக்கள் முன்பான தனது முதல் அறிமுகத்தை அமெரிக்க ஐக்கிய நாடுகளின் டெக்சாஸ் மாகாணத்தில் உள்ள ஆஸ்டினில் 2016 ஆம் ஆண்டின் மார்ச்சு மாத மத்தியில் தென்மேற்கால் தெற்கு (South by Southwest - SXSW) என்ற விழாவில் நிகழ்த்தியது.. ஆவ்ட்ரி எப்பன் மற்றும் டேவிட் ஆன்சனின் மனைவி ஆகியோரால் சோபியா ஆக்கம் பெற்றது. முதன்முதலில் 2015 ஆம் ஆண்டு, ஏப்ரல் 19 ஆம் நாள் இது செயல்படத் தொடங்கியது. சோபியாவின் தோல் ஃப்ரப்பரால் (தானியங்கியலில் பயன்படுத்தப்படும் மீட்சித் தன்மையுள்ள இயற்கை மீள்மம் அல்லது இரப்பர்)ஆக்கப்பட்டதாக இருப்பதால் 62-இற்கும் மேற்பட்ட முகபாவனைகளை வெளிக்காட்ட இயலும்.. 

அக்டோபர் 2017இல் சோபியாவிற்கு சவுதி அரேபிய அரசு குடியுரிமை வழங்கியது. இதனால், உலகின் குடியுரிமை பெற்ற முதல் இயந்திர மனித தானியங்கி என்ற பெருமை சோபியாவிற்கு கிடைத்துள்ளது. நவம்பர் 2017 இல், சோபியா ஐக்கிய நாடுகள் வளர்ச்சித் திட்டத்தின் எப்பொழுதிற்கும் முதலான புதுமைகளின் வெற்றியாளர் என்ற பட்டம் வழங்கப்பட்டது. இந்தப் பட்டம் கிடைக்கப் பெற்ற முதல் மனிதரல்லாத ஒரு பொருள் இதுவேயாகும். . 


</doc>
<doc id="391106" url="https://ta.wikipedia.org/wiki?curid=391106" title="பழைய உலகம்">
பழைய உலகம்

"பழைய உலகம்" ("Old World") என்ற சொற்றொடர் ஆப்பிரிக்கா, ஐரோப்பா, ஆசியா (ஆப்பிரிக்க-யூரேசியா) ஆகிய உலகப் பகுதிகளைக் குறிக்கப் பயன்படுத்தப்படுகிறது. உலகத்தின் எஞ்சிய பகுதிகளான அமெரிக்காக்கள், ஓசியானியா ஆகிய பகுதிகள் புதிய உலகம் என அழைக்கப்படுகின்றது.

பழைய உலகம் பெரும்பாலும் கிழக்கு அரைக்கோளப் பகுதிகளைக் குறிக்கும். ஆனாலும், மேற்கு அரைக்கோளம்|மேற்கு அரைக்கோளத்தில் உள்ள அயர்லாந்து, ஐக்கிய இராச்சியம், போர்த்துகல், மேற்கு ஆப்பிரிக்கா ஆகியன பழைய உலக நாடுகளாகவே அடையாளம் காணப்படுகின்றன. அதே வேளையில், ஆத்திரேலியா, நியூசிலாந்து போன்ற ஓசியானிய கிழக்கு அரைக்கோளப் பகுதிகள் புதிய உலகமாக அடையாளம் காணப்படுகின்றன.

தொல்லியல் மற்றும் உலக வரலாற்று சூழலில், "பழைய உலகம்" என்ற சொல், வெண்கலக் காலத்தில் இருந்து (மறைமுகமான) கலாச்சார தொடர்பு கொண்டிருந்த உலகின் பகுதிகளை உள்ளடக்கியது, இதன் விளைவாக, பெரும்பாலும் மிதவெப்ப மண்டலத்தில் மத்திய தரைக்கடல், மெசொப்பொத்தேமியா, பாரசீகப் பீடபூமி, இந்திய துணைக்கண்டம் மற்றும் சீனா போன்ற பகுதிகளின் ஆரம்பகால நாகரிகங்கள் இணையான வளர்ச்சி கண்டன.

இந்தப் பிரதேசங்கள் பட்டுப் பாதை வணிக வழியால் இணைக்கப்பட்டு, வெண்கலக் காலத்தை அடுத்து இரும்புக் காலத்திலும் தொடர்ந்தது. கலாச்சார, மெய்யியல், மற்றும் சமய அபிவிருத்திகள் இறுதியில் மேற்கத்தைய எலனிசம், கீழைத்தேய (சொராட்டிரிய நெறி, ஆபிரகாமிய சமயங்கள்) மற்றும் தூரகிழக்கு (இந்து சமயம், பௌத்தம், சைனம், கன்பூசியம், தாவோயியம்) கலாச்சாரங்கள் தோன்ற வழிவகுத்தன.

ஆப்பிரிக்க-யூரேசியாவின் பெருநிலப்பரப்பு (பிரித்தானியத் தீவுகள், யப்பான், இலங்கை, மடகாசுகர், மலாய் தீவுக்கூட்டம் போன்ற தீவுகள் நீங்கலாக) "ஆப்பிரிக்க-யூரேசியா" என அழைக்கப்படுகிறது. இச்சொல் சர் ஆல்ஃபோர்ட் ஜோன் மெக்கின்டர் என்பவரால் "The Geographical Pivot of History" என்ற நூலில் கொடுக்கப்பட்டது.


</doc>
<doc id="391115" url="https://ta.wikipedia.org/wiki?curid=391115" title="திரிபுவன் பன்னாட்டு வானூர்தி நிலையம்">
திரிபுவன் பன்னாட்டு வானூர்தி நிலையம்

திரிபுவன் பன்னாட்டு வானூர்தி நிலையம் (Tribhuvan International Airport (TIA) (, ) நேபாளத் தேசியத் தலைநகரம் காட்மாண்டுவில் அமைந்த பன்னாட்டு வானூர்தி நிலையமாகும். 

இப்பன்னாட்டு வானூர்தி நிலையம், காட்மாண்டு நகர மையத்திலிருந்து ஆறு கிலோ மீட்டர் தொலைவில் காத்மாண்டு சமவெளியில் உள்ளது. 

புகழ் பெற்ற நேபாள மன்னரான திரிபுவன் நினைவாக, மன்னர் மகேந்திரா, 1955ல் இப்பன்னாட்டு விமான நிலையத்திற்கு திரிபுவன் பன்னாட்டு வானூர்தி நிலையம் என பெயர் சூட்டினார். 

இப்பன்னாட்டு வானூர்தி நிலையத்தின் ஒரு பகுதியில் உள்நாட்டு விமானச் சேவைக்கான வானூர்திகள் இயங்குகிறது.
2015ல் 3.21 மில்லியன் பயணிகளை கையாண்டுள்ளது.தற்போது ஆசியா மற்றும் மத்திய கிழக்கு நாடுகளிலிருந்து 38 நிறுவனங்களின் வானூர்திகள் திரிபுவன் பன்னாட்டு வானூர்தி நிலையத்திற்கு வருகை தருகிறது.

திரிபுவன் பன்னாட்டு வானூர்தி நிலையம் 10,007 அடி நீளம் கொண்ட ஓடு பாதையுடையது.இப்பன்னாட்டு வானூர்தி நிலையத்துடன், பரோ உள்நாட்டு வானூர்தி முனையம் உள்ளது. 

திரிபுவன் பன்னாட்டு வானூர்தி நிலையம் பசுபதிநாத் கோயிலிருந்து ஒரு கிலோ மீட்டர் தொலைவிலும், காட்மாண்டு நகரத்திலிருந்து ஆறு கிலோ மீட்டர் தொலைவிலும் உள்ளது. 

உலங்கு வானூர்தி சேவைகள்: பிஷ்டெயில் ஏர், சிறீ ஏர்லையன்ஸ், மனாங் ஏர் நிறுவனங்கள் திரிபுவன் பன்னாட்டு வானூர்தி நிலையத்தின் அருகில் உள்ள உலங்கு வானூர்தி நிலையம் சேவைகள் வழங்குகிறது. 

எவரஸ்டு மலையை கண்டு களிக்க புத்தா ஏர், யதி ஏர்லையன்ஸ் மற்றும் சிம்ரிக் ஏர்லையன்ஸ் சிறு விமானங்களுடன் நாள்தோறும் அதிகாலை முதல், காட்மாண்டு உள்நாட்டு வானூர்தி நிலையத்திலிருந்து இயங்குகிறது.




</doc>
<doc id="391135" url="https://ta.wikipedia.org/wiki?curid=391135" title="வேட்-கில்சு">
வேட்-கில்சு

வேட்-கில்சு என்பது மாண்டரின் சீன மொழியின் ரோமானியப்பதமாக்கல் ஆகும். இது நடு 19ம் நூற்றாண்டில் தாமசு வேட் என்பவரால் உருவாக்கப்பட்ட அமைப்பில் இருந்து உருவாக்கப்பட்டது ஆகும். 1892ல் கெர்பர்ட் ஏ.கில்சின் சீன-ஆங்கில அகராதியின் மூலம் இதற்கு இறுதி வடிவம் கொடுக்கப்பட்டது.


</doc>
<doc id="391139" url="https://ta.wikipedia.org/wiki?curid=391139" title="சூரிய ஒளிமானி">
சூரிய ஒளிமானி

சூரிய ஒளிமானி ("sun photometer") என்பது எப்போதும் சூரியனை நோக்கியே இருக்குமாறு அமைக்கப்பட்டுள்ள ஒரு ஒளிமானியாகும். நவீன சூரிய ஒளிமானிகள், சூரியனை நோக்கித் தானியங்கியாகத் திரும்பும் அமைப்புடன், ஒளிக்காணி ("photodetector"), தரவு ஈட்டல் கருவிகள், மற்றும் நிறமாலைகளைப் பிரிக்கும் கருவிகளைக் கொண்டிருக்கும். இதில் அளக்கப்படும் அலகு "அலைமாலைக் கதிர்வீச்சு" (direct-sun radiance) ஆகும். 

சூரிய ஒளிமானியை புவியின் வளிமண்டலத்தில் பயன்படுத்தும் போது அளக்கப்படும் கதிர்வீச்சும், சூரியன் நேரடியாக வெளிவிடும் கதிர்வீச்சும் (புவிக்கப்பாலான சூரிய கதிர்வீச்சு), ஒரே அளவில் இருப்பதில்லை. ஏனெனில், புவியின் வளிமண்டலத்தால் உட்கவரப்பட்டும், சிதறிடிக்கப்பட்டும் வருவதால், சூரியப் பாயம் (solar flux) குறைகிறது. எனவே அளக்கப்படும் கதிர்வீச்சு சூரியப் பாயம் (radiant flux) என்பது சூரியன் நேரடியாக வெளிவிடும் கதிர்வீச்சும், புவியின் வளிமண்டலத்தால் ஏற்படும் விளைவுகளும் இணைந்து வருவதாகும். இதன் அளவை பீரின் விதியின் (Beer's law) அடிப்படையில் அளக்கலாம். 

புவியின் வளிமண்டலத்தால் ஏற்படும் விளைவுகள் லாங்லி புறச்செருகல் ("Langley extrapolation") அடிப்படையின் மூலம் நீக்கப்படுகிறது. இதன் மூலம் தரையில் அமைக்கப்பட்டுள்ள கருவிகளைக் கொண்டு புவிக்கு அப்பாலான சூரிய கதிர்வீச்சும் (extraterrestrial radiance) அளக்கப்படுகிறது. புவிக்கப்பாலான சூரிய கதிர்வீச்சு அளக்கப்பட்டதும், அதைக் கொண்டு வளிமண்டலம் ஆராயப்படுகிறது. புவி மண்டலத்தில் ஒளி ஊடுருவும் தன்மை (Optical depth) அளக்கப்படுகிறது. ஒளி நிற மாலையின் சில அலைகள் மட்டும் தேர்ந்தெடுக்கப்பட்டு, நீராவி மற்றும் ஓசோன் போன்ற பல்வேறு வாயுக்களின் வழியாகச் செலுத்தப்பட்டு, அவற்றின் ஒளி ஊடுருவும் தன்மை அளவிடப்படுகிறது.


</doc>
<doc id="391143" url="https://ta.wikipedia.org/wiki?curid=391143" title="10 ரூபாய் பணத்தாள் (இந்தியா)">
10 ரூபாய் பணத்தாள் (இந்தியா)

இந்திய 10 ரூபாய் பணத்தாள் (Indian 10-rupee banknote (10) என்பது இந்திய ரூபாயின் ஒரு பொதுவான பணத்தாள் வரிசையில் ஒன்று ஆகும். இந்திய ரிசர்வ் வங்கியால் 1996 இல் முதலாவதாக வெளியிடப்பட்ட மகாத்மா காந்தி வரிசை பணத்தாள்களில் இந்த 10 பணத்தாளும் அடங்கும். இது தற்போதும் புழக்கத்தில் உள்ளது.

காலனித்துவ காலத்திலிருந்து 10 ரூபாய் பணத்தாள் வெளியிடப்பட்டு புழக்கத்தில் இருந்து வந்தது. இந்திய ரிசர்வ் வங்கி இந்திய நாணயக் கட்டுப்பாட்டை 1923 ஆம் ஆண்டில் எடுத்துக் கொண்டதிலிருந்தும் தொடர்ந்து, 10 ரூபாய் பணத்தாள் வெளியிடப்பட்டு வருகிறது.

மகாத்மா காந்தி வரிசையில் 10 பணத்தாள் 137 × 63 மிமீ அளவில் ஆரஞ்சு-ஊதா வண்ணத்தில், இந்திய ரிசர்வ் வங்கி ஆளுநரின் கையொப்பத்துடன், பக்கவாட்டில் மகாத்மா காந்தி உருவப்படத்துடன் அமைந்துள்ளது. அதில் பணத்தாளின் மதிப்பை பார்வையற்றவர்களும் அடையாளம் காண உதவுவதற்காக பிரெயில் அம்சம் உள்ளது. பணத்தாளின் பின்பக்கம் காண்டாமிருகம், யானை , புலி, இந்தியத் தாவரங்கள் போன்றவை இடம்பெற்றுள்ளன.

2011 இக்குப் பிறகு, வெளியிடப்பட்ட புதிய ₹10 தாள்களில் குறியீடு இடம்பிடித்தது. 2005 க்கு முன் அச்சிடப்பட்ட பணத்தாள்கள் 2014 மார்ச் 31 முதல் புழக்கத்திலிருந்து திரும்பப் பெறுவதாக இந்திய ரிசர்வ் வங்கி 2014 சனவரியில் வெளியிட்டது. பின்னர் காலக்கெடுவை 2015 சனவரி 1 வரை நீட்டித்தது. இந்த காலக்கெடு மேலும் 2016 சூன் 30 வரை நீட்டிக்கப்பட்டது..

இந்திய 10 ரூபாயின் புதிய பதிப்பு விரைவில் புதிய பாதுகாப்பு அம்சங்களுடன் வெளியிடப்படும் என இந்திய ரிசர்வ் வங்கி 2017 ஆண்டு மார்ச் மாதம் அறிவித்தது. இந்த நோட்டுகள் 2005 மகாத்மா காந்தி தொடரில் அச்சிடப்படும்.
மகாத்மா காந்தி புதிய வரிசையில் 10 ரூபாய் பணத்தாள்களை வெளியிடப்போவதாக 2018 சனவரி 5 அன்று செய்திகள் வெளியாயின. இந்திய ரிசர்வ் வங்கி வெளியிட்ட மாதிரியின்படி, புதிய பத்து ரூபாய் பணத்தாளானது சாக்லெட் பழுப்பு நிறத்தில் அச்சடிக்கப்பட்டுள்ளது. முன்பக்கம் இந்திய ரிசர்வ் வங்கி ஆளுநர் உர்ஜித் பட்டேலின் கையொப்பத்துடன், மகாத்மா காந்தி உருவமும், பின்பக்கம் கொனார்க் சூரியக் கோயில் கட்டுமானத்தில் உள்ள தேர்ச் சக்கர சிற்பம், தூய்மை இந்தியா இலட்சினை ஆகியன இடம்பெற்றுள்ளது சூரிய முத்திரை, தேவநாகரியில் எண் உரு மற்றும் 10 என்ற எழுத்து உள்ளிட்டவை அச்சடிக்கப்பட்டுள்ளது. புதிய ரூபாய் நோட்டு விரைவில் புழக்கத்துக்கு வரும் என்றும், ஏற்கெனவே புழக்கத்தில் உள்ள ரூபாய் நோட்டுகளும் தொடர்ந்து செல்லும் என்றும் ரிசர்வ் வங்கி விளக்கமளித்துள்ளது. இது 66 மிமீ x 123 மிமீ அளவில் இருக்கும்.
மற்ற இந்திய ரூபாய் நோட்டுகள் போல, 10 ரூபாய் பணத்தாள்களிலும் 17 இந்திய மொழிகளில் பணத்தின் மதிப்பு எழுதப்பட்டிருந்தது. இந்த நோட்டுகளின் முதல்பக்கத்தில் முதன்மையாக ஆங்கிலம், இந்தியில் பணத்தின் மதிப்பு எழுதப்பட்டுள்ளது. நோட்டின் பின்பக்கத்தில் இந்தியாவின் 22 அதிகாரப்பூர்வ அலுவல் மொழிகளில் 15 மொழிகளில் நோட்டின் மதிப்பு வரிசையாக எழுதப்பட்டுள்ளது. இந்த மொழி வரிசையானது அகரவரிசையில் இடம்பெற்றிருந்ததன. மொழிகளின் வரிசை பின்வருமாறு: அசாமி, வங்காள மொழி, குஜராத்தி, கன்னடம், காஷ்மீரி, கொங்கணி, மலையாளம், மராத்தி, நேபாளி, ஒடியா, பஞ்சாபி, சமசுகிருதம், தமிழ், தெலுங்கு, உருது.
1970 சிங்க முத்திரை வரிசையின் 10 ரூபாய் வரிசையில், அசோகத் தூண் இடம்பெற்றிருந்தது மேலும் பணத்தின் மதிப்பு நோட்டின் பின்புறத்தில் இந்தி, அசாமி, வங்காளி, குசராத்தி, கன்னடம், காஷ்மீரி, மலையாளம், மராத்தி, ஒடியா, பஞ்சாபி, சமசுகிருதம், தமிழ், தெலுங்கு , உருது ஆகியவற்றில் எழுதப்பட்டு இருந்தது, மேலும் இரண்டு மயில்களின் படங்களும் இடம்பெற்றன.

1937 ஆம் ஆண்டின் ஜார்ஜ் VI வரிசையின் 10 ரூபாய் பணத்தாளானது ஆறாம் ஜார்ஜின் படத்தைக் கொண்டிருந்தது. இதன் பின்புறம் இரு யானைகளும் உருது, இந்தி, வங்காளி, பர்மியம், தெலுங்கு, தமிழ், கன்னடம், குஜராத்தி ஆகிய மொழிகளில் பணத்தின் மதிப்பு எழுதப்பட்டிருந்தது.


</doc>
<doc id="391149" url="https://ta.wikipedia.org/wiki?curid=391149" title="சாத்தமங்கலம் சாஸ்தா திருக்கோயில், கடலூர்">
சாத்தமங்கலம் சாஸ்தா திருக்கோயில், கடலூர்

கார்த்திகை மாதம்
சாத்தமங்கலம் சாஸ்தா திருக்கோயில் காலை 6 மணி முதல் 11 மணி வரை, மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.


[[பகுப்பு:கடலூர்]
[[பகுப்பு:கோயில்கள்‎]]
[[பகுப்பு:ஐயப்பன் கோயில்கள்‎]]

</doc>
<doc id="391151" url="https://ta.wikipedia.org/wiki?curid=391151" title="கோபி ஐயப்பன் திருக்கோயில், ஈரோடு">
கோபி ஐயப்பன் திருக்கோயில், ஈரோடு

கார்த்திகை மாதம்
காலை 6 மணி முதல் 11 மணி வரை, மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.



</doc>
<doc id="391171" url="https://ta.wikipedia.org/wiki?curid=391171" title="பிளாட்டினம் எக்சாபுளோரைடு">
பிளாட்டினம் எக்சாபுளோரைடு

பிளாட்டினம் எக்சாபுளோரைடு (Platinum hexafluoride) PtF என்ற மூலக்கூற்று வாய்ப்பாட்டை உடைய வேதிச் சேர்மம் ஆகும். இது அடர்-சிவப்பு நிறமுடைய, எளிதில் ஆவியாகக்கூடிய திண்மமாகும். இது சிவப்பு நிற வாயுவை உருவாக்குகிறது. இந்த சேர்மம்,  பிளாட்டினத்தின் +6 ஆக்சிசனேற்ற நிலையை விளக்கும் ஒரு தனித்தன்மையுள்ள அணைவுச் சேர்மம் ஆகும். நான்கு d-எதிர்மின்னிகளை மட்டுமே கொண்டிருந்தும், ஒரு மும்மை ஆற்றல் நிலையுடன் (Triplet state) இது இணைகாந்தப் பண்பினைக் (Paramagnetic) கொண்டுள்ளது.  PtF ஒரு வலிமையான ஆக்சிசனேற்றியும் மற்றும் வலிமையான புளோரினேற்றியும் ஆகும். PtF திண்ம நிலையிலும், வாயு நிலையிலும், எண்முகி வடிவ அமைப்பைக் கொண்டிருக்கிறது. Pt-F பிணைப்பு நீளங்கள் 185 பிக்கோமீட்டர்களாக உள்ளன.

PtF ஆனது, பிளாட்டினம் உலோகத்துடன் புளோரினின் வினையின் மூலம் முதன்முதலாக தயாரிக்கப்ப்டடது. இந்த வழிமுறை தயாரிப்பிற்கான ஒரு வாய்ப்பாக மட்டுமே விளங்குகிறது. 
PtF ஆனது, பிளாட்டினம் பென்டாபுளோரைடு (PtF) விகிதச் சிதைவடைவதன் மூலமும் தயாரிக்கப்படுகிறது. பிளாட்டினம் டெட்ராபுளோரைடு (PtF) ஒரு உபவிளை பொருளாக கிடைக்கிறது. தேவையான PtF ஆனது, PtCl ஐ புளோரினேற்றம் செய்யப்பட்டு கிடைக்கப்பெறுகிறது.:

பிளாட்டினம் எக்சாபுளோரைடு, எச்சாபுளோரோபிளாட்டினேட்டு எதிரயனியிலிருந்து ஒரு எதிர்மின்னியைப் பெறலாம். இது பிளாட்டினம் எக்சாபுளோரைடுடன் நேர்மின்னயனியாக மாற்ற இயலாத தனிமங்களின் சேர்மங்களை வினைப்படுத்துவதன் மூலம் கிடைக்கப்பெறுகிறது. உதாரணமாக, செனானுடன் வினைபுரிந்து "" ஐத் தருகிறது. (இது , மற்றும் ) ஆகியவற்றின் கலவையாகும். மேலும் இது செனான் எக்சாபுளோரோபிளாட்டினேட்டு என அழைக்கப்படுகிறது. 1962 ஆம் ஆண்டில், இந்த வினையின் கண்டுபிடிப்பானது, அருமன் வாயுக்கள் வினைகளில் ஈடுபட்டு வேதிச் சேர்மங்களைத் தருகின்றன என்பதை நிரூபித்தது. செனானுடனான வினைக்கு முன்னதாக, ஆனது ஆக்சிசனுடன் வினைபுரிந்து டைஆக்சிசனைல் எக்சாபுளோரோபிளாட்டினேட்டைத் [O][PtF] தருவது கண்டறியப்பட்டது.


</doc>
<doc id="391173" url="https://ta.wikipedia.org/wiki?curid=391173" title="நுண்சுவடுத் தனிமம்">
நுண்சுவடுத் தனிமம்

உயிர்வேதியியலில் நுண்சுவடுத் தனிமம் ("ultratrace element") என்பது குறிப்பிட்ட ஓர் உயிரினத்தில் கிராம் ஒன்றுக்கு ஒரு மைக்ரோகிராம் அளவுக்கும் குறைவாக அடங்கியுள்ள தனிமத்தைக் குறிக்கிறது. எடையளவில் இது 0.0001% இலும் குறைவான இருப்பைக் குறிக்கிறது. ஆனால் அவ்வுயிரினத்தின் வளர்சிதை மாற்றத்தில் இத்தனிமம் குறிப்பிடத்தக்க பங்கு வகிப்பதாக இருக்கும்.

சிலிக்கன், நிக்கல், போரான், வனேடியம் , கோபால்ட்டு போன்ற நுண்சுவடுத் தனிமங்கள் மனித உயிரினத்தில் இருப்பதற்கான சாத்தியங்கள் உள்ளன. இதே போல புரோமின், காட்மியம், புளோரின், ஈயம், இலித்தியம், வெள்ளீயம் போன்றவை பிற உயிரினங்களில் இருப்பதற்கான வாய்ப்புகள் உள்ளன .


</doc>
<doc id="391177" url="https://ta.wikipedia.org/wiki?curid=391177" title="மைக்ரோகிராம்">
மைக்ரோகிராம்

மைக்ரோகிராம் ("microgram" அல்லது "microgramme", μg) என்பது மெட்ரிக் முறையில், திணிவின் ஓர் அலகு ஆகும். இது கிலோகிராமின் பில்லியனில் ஒன்று (), கிராமின் மில்லியனில் ஒன்று (), அல்லது மில்லிகிராமின் ஆயிரத்தில் ஒன்று () ஆகும். அனைத்துலக முறை அலகுகளில் (SI) இதன் குறியீடு μg ஆகும். இங்கு மைக்ரோ என்பது கிரேக்க எழுத்தான μ (மியூ) ஆல் தரப்படுகிறது.

மைக்ரோ என்பதை தவறுதலாக மில்லி என்ற அர்த்தத்தில் பயன்படுத்தும் வாய்ப்பு அதிகமிருப்பதால், ஐக்கிய அமெரிக்காவில் மருத்துவத் தரவுகளில் μg என்பதற்குப் பதிலாக mcg என்ற குறியீட்டைப் பயன்படுத்துமாறு அமெரிக்க உணவு மற்றும் மருந்து நிர்வாகம் (FDA) பரிந்துரைத்துள்ளது. ஆனாலும், mcg என்பது பழைய, தற்போது பயன்பாட்டிலில்லாத CGS முறையில் மில்லிசென்டிகிராமை (=10 μg) குறிக்கும்.

ஐக்கிய இராச்சியத்தில், மில்லிகிராம், மைக்ரோகிராம் ஆகியவற்றுக்கிடையேயான குழப்பங்களில் மருத்துவத் துறையில் தீவிரமான தவறுகள் இடம்பெறுவதைக் கருத்தில் கொண்டு, இசுக்கொட்லாந்து நோய்த் தவிர்ப்புப் பேணல் வழிகாட்டுதலின் படி, அங்கு ஒரு மில்லிகிராமுக்கும் குறைவான மருந்துகளில் “mcg” அல்லது “μg” என எழுதாமல் "மைக்ரோகிராம்" என்ற முழுச் சொல்லையும் எழுத வேண்டும் என அறிவுறுத்தப்பட்டுள்ளது.


</doc>
<doc id="391180" url="https://ta.wikipedia.org/wiki?curid=391180" title="அண்மைக் குவியம்">
அண்மைக் குவியம்

அண்மைக் குவியம் (Shallow focus) என்பது புல ஆழத்துடன் இணைக்கப்பட்ட புகைப்படக் கலை மற்றும் ஒளிப்பதிவுக் கலை ஆகியத் துறைகளில் உள்ள தொழிற்நுட்பம் ஆகும். அண்மைக் குவியத்தில் ஒரு படப் பதிவிலுள்ள ஒரு பகுதி மட்டும் குவிக்கப்பட்டு மற்ற பகுதிகள் குவிக்கப்படாமல் (out of focus) இருக்கும். அண்மைக் குவியம் என்பது படத்தின் ஒரு பகுதியை மட்டும் வலியுறுத்தப் பயன்படுகிறது.

புகைப்படத்தில் குவிக்கப்படாமல் இருக்கும் பகுதியின் கலைநயத்தைப் போக்கா என புகைப்பட கலைஞர்கள் அழைக்கின்றனர்.

அழுத்தக் குவியம் (deep focus) என்பது அண்மைக் குவியத்திற்கு எதிரானது, இதில் மொத்த பிம்பமும் சரியான குவியத்தில் குவிக்கப்படுகிறது. அண்மைக் குவியம் 2000 லிருந்து 2010 வரை மிகவும் பிரபலமானது. குறைந்த செலவில் திரைப்படம் எடுப்போர், தங்களின் திரைப்பட பின்புலம் தெரியாமலிருக்க இவ்வகைத் தொழிற்நுட்பத்தைப் பயன்படுத்தக் கொள்வர்.
அண்மைக் குவிய விளைவைப் பெற அதிக அகலமுள்ள துளையைப் பயன்படுத்துவது, அண்மையிலுள்ளவற்றை படம் பிடிப்பது, பெரிய தோற்றுரு உணரி (image sensor) அல்லது குறைந்த தூரத்திற்கு அதிக குவியத் தூரம் கொண்ட வில்லையைப் பயன்படுத்துதல் ஆகியவைப் பயன்படுத்தப்படுகின்றன. சாய்வு மாற்ற ஒளிப்படவியலையும் பயன்படுத்தலாம், இம் முறை குவியத்தைக் செம்மைப்படுத்தும் முறைக்கு எதிரானது.

35மிமீ அளவுள்ள திரைப்படக் கருவி (cine cameras) வில்லைகளைக் கொண்டு குறும்படங்களை எடுப்பதற்கும், எண்ணியல் வடிவூட்டங்களைப் (digital format) பெறவும் ஏதுவான அழுத்தக் குவிய ஏற்பிகள் (Depth-of-field adapter) பயன்படுத்தப்படுகின்றன.


</doc>
<doc id="391183" url="https://ta.wikipedia.org/wiki?curid=391183" title="திரிசுணா வனவிலங்குகள் சரணாலயம்">
திரிசுணா வனவிலங்குகள் சரணாலயம்

திரிசுணா வனவிலங்குகள் சரணாலயம் "(Trishna Wildlife Sanctuary)" இந்தியாவின் திரிபுரா மாநிலத்தில் அமைந்துள்ளது . தெற்கு திரிபுரா மாவட்டத்தில் 163.08 கிலோமீட்டர் அல்லது 62.97 சதுர மைல் பரப்பளவில் இக்காப்பகம் பரந்து விரிந்துள்ளது. துணைக் கோட்ட நகரமான பெலோனியாவிலிருந்து 18 கிலோமீட்டர் தொலைவிலும், தலைநகரம் அகர்தலாவுடன் மாநில தேசிய நெடுஞ்சாலையால் இணைக்கப்பட்டும் இக்காப்பகம் எளிய போக்குவரத்து வசதியைப் பெற்றுள்ளது. மாநிலத்தின் தெற்குப் பகுதியிலிருந்து பெலோனியா வழியாகவும், வடக்குப் பகுதியிலிருந்து சோனாமுரா வழியாகவும் காப்பகத்தை அடைய முடியும். பல நீர்த்தேக்கங்கள், நீர்நிலைகள் மற்றும் புல் வெளிகள் ஆகியவற்றால் இச்சரணாலயம் ஆக்கப்பட்டுள்ளது. அரிதான தாவரங்கள் நிரம்பிய பழம்பெருங் காடுகள் திட்டுதிட்டாக சரணாலயம் முழுவதும் விரவிக் காணப்படுகின்றன. இந்தியக் காட்டெருதுகள் இச்சரணாலயத்தின் சிறப்பம்சமாகும். இதைத் தவிர பலவிதமான பறவைகள், மான்கள், கிபன் குரங்கினம், கருங்குரங்குகள், நெடுவால் கோழிகள், பலவகை ஊர்வன வகை விலங்குகள் போன்றவற்றை இங்கு காணலாம்.


</doc>
<doc id="391188" url="https://ta.wikipedia.org/wiki?curid=391188" title="ஆதம்பூர்">
ஆதம்பூர்

ஆதம்பூர், இந்திய மாநிலமான பஞ்சாபின் ஜலந்தர் மாவட்டத்தில் உள்ள நகரம்.
இங்கு வான்படை நிலையம் அமைந்துள்ளது.

இது ஆதம்பூர் சட்டமன்றத் தொகுதிக்கும், ஜலந்தர் மக்களவைத் தொகுதிக்கும் உட்பட்டது.



</doc>
<doc id="391193" url="https://ta.wikipedia.org/wiki?curid=391193" title="நேபாள காலக் கோடுகள்">
நேபாள காலக் கோடுகள்

நேபாளத்தின் முக்கிய நிகழ்வுகளின் காலவரிசைகள் வரலாற்றுக் காலத்திற்கு முந்தைய காலத்திய மகாபாரத இதிகாசத்தின் 12ஆம் பருவத்தில், 206ஆவது அத்தியாயத்தில், பரத கண்டத்தின் வடக்கேயுள்ள இமயமலைவாழ் மக்களைக் குறிப்பிடுகையில், கிராத இராச்சிங்களின் ஒரு பகுதியாக தற்கால நேபாளத்தை குறித்துள்ளது. மேலும் கிராத இராச்சியத்தின் கிராதப் படைகள் குருச்சேத்திரப் போரில் கலந்து கொண்டதாகவும் குறித்துள்ளது.

















































































</doc>
<doc id="391194" url="https://ta.wikipedia.org/wiki?curid=391194" title="இலித்தியம் ஆக்சைடு">
இலித்தியம் ஆக்சைடு

இலித்தியம் ஆக்சைடு (Lithium oxide) (O) அல்லது இலித்தியா ஒரு  கனிமச் சேர்மம் ஆகும். இலித்தியம் ஆக்சைடானது, இலித்தியம் உலோகம் காற்றில் எரிக்கப்படும் போது ஆக்சிசனுடன் இணைந்து சிறிய அளவு இலித்தியம் பெராக்சைடுடன் கிடைக்கிறது:
துாய்மையான , 450 ° செல்சியசு வெப்பநிலையில் இலித்தியம் பெராக்சைடின் (LiO) வெப்பப் பகுப்பின் மூலமாகப் பெறப்படுகிறது.

திண்ம நிலையில் இலித்தியம் ஆக்சைடு ஒரு கால்சியம் புளோரைடு அமைப்பையொத்த ஆண்டிபுளோரைட்டு அமைப்பை ஏற்றுக் கொண்டது. புளோரைடு எதிரயனிகளுக்குப் பதிலாக பதிலியிடப்பட்ட இலித்தியம் நேரயனிகளுடன் புளோரைட்டு அமைப்பும் மற்றும் கால்சியம் நேரயனிகளுக்காக பதிலியிடப்பட்ட ஆக்சைடு எதிரயனிகளையும் கொண்ட அமைப்பாக இருந்தது. தாழ்-ஆற்றல் வாயு நிலை மூலக்கூறானது வலிமையான அயனிப் பிணைப்புக்கு ஒத்த பிணைப்பு நீளத்துடன் நேர்கோட்டு வடிவத்தைப் பெற்றுள்ளது.

வலுவளவு ஓட்டு இலத்திரன் சோடிகளின் தள்ளுகைக் கொள்கையின்படி இச்சேர்மத்திற்கு நீர் மூலக்கூறு கொண்டிருப்பது போன்ற  வளைந்த வடிவத்தைக் கொண்டிருப்பதாக கணிக்கப்படுகிறது.

இலித்தியம் ஆக்சைடு சுட்டாங்கல் பளபளப்பாக்கத்தில் இளக்கியாகப் பயன்படுகிறது. இது தாமிரத்துடன் நீல மணிகளையும், கோபால்ட்டுடன் இளஞ்சிவப்பு மணிகளையும் தருகிறது. இலித்தியம் ஆக்சைடு நீர் மற்றும் நீராவியுடன் வினைபுரிந்து இலித்தியம் ஐதராக்சைடினை உருவாக்குகிறது. இவ்வாறு உருவாக்கப்பட்ட இலித்தியம் ஐதராக்சைடு உடனுக்குடன் அக்கலவையிலிருந்து பிரித்தெடுக்கப்பட வேண்டும். வெப்ப தடுப்பு பூச்சு அமைப்புகளுக்குள் அழிவு ஏற்படுத்தாத உமிழ்வு நிறமாலையியல் மதிப்பீடு மற்றும் சிதைவு கண்காணிப்பு ஆகியவற்றிற்காக பயன்படுத்துதல் குறித்தும் இச்சேர்மம் ஆய்விடப்பட்டு வருகிறது.

இலித்தியம் ஆக்சைடின் மின்னாற்பகுப்பின் மூலமாகவும் இலித்தியம் உலோகமானது பெறப்படுகிறது. இவ்வினையில் ஆக்சிசன் உபவிளைபொருளாகக் கிடைக்கப்பெறுகிறது.



</doc>
<doc id="391195" url="https://ta.wikipedia.org/wiki?curid=391195" title="இந்திய மலைச்சிட்டான்">
இந்திய மலைச்சிட்டான்

இந்திய மலைச்சிட்டான் (ஆங்கிலப் பெயர்: Indian blackbird, உயிரியல் பெயர்: Turdus simillimus) என்பது ஒருவகைப் பூங்குருவி ஆகும். இது இதற்கு முன்னர் சாதாரண மலைச்சிட்டானின் ஒரு துணையினமாகக் கருதப்பட்டது. இது இந்தியா மற்றும் இலங்கையில் மட்டுமே காணப்படுகிறது. இந்தியத் துணைக்கண்டத்தில் காணப்படும் நான்கு துணையினங்களுமே ("simillimus, nigropileus, bourdilloni" மற்றும் "spencei") சிறியவை. 19-20 செ.மீ. நீளம் உடையவை. அகலமானக் கண் வளையங்களைக் கொண்டுள்ளன. 


</doc>
<doc id="391200" url="https://ta.wikipedia.org/wiki?curid=391200" title="நியூத்திரன் நுண்ணோக்கி">
நியூத்திரன் நுண்ணோக்கி

நியூத்திரன் நுண்ணோக்கி (Neutron microscopes) என்பது, குறைந்த கோணமே சிதறலடையும் நியூத்திரன்களை அணுக்கரு பிளவின் மூலம் இலித்தியம்-6 அணுவிலிருந்து பிம்பங்களை உருவாக்கும் கருவியாகும். 

நியூத்திரன் என்பது மின்னூட்டமற்ற துகளாகும். நுண் நோக்கியியலில் பொருட்களின் வடிவமைப்பைப் பெற, மின்னூட்டமற்றதாக இருப்பதால் ஊடுருவிச் செல்வது எளிதாகிறது. நியூத்திரன் நுண்ணோக்கி மூலம் 4 மடங்கு அதிகமாக உருப்பெருக்கம் செய்ய இயலும். 
நியூத்திரன்கள் வலிய இடைவினை மூலம் அணுக்கருவுடன் பிணைக்கப்படுகிறது. இவ்விடைவினை நியூத்திரன்களைச் சிதறடிக்கவோ அல்லது உட்கவரவோ செய்கிறது. நியூத்திரன்கள் கற்றைகள் செறிவு குறைந்துள்ளதாலும், பொருட்களை ஆழமாக ஊடுருவிச் செல்கிறது. இவ் வகை நுண்ணோக்கிகள் எக்சு-கதிர் நுண்ணோக்கிகளைப் போன்று செயல்படுகிறது.

எக்சு-கதிர் ஊடுருவிய இடம் கருமையாகத் தெரியும். அதுபோல் நியூத்திரன் பிம்பங்களின் அடர்த்தியானது நியூத்திரன்களை உட்கவரும் அளவைப் பொறுத்தது. ஒவ்வொரு தனிமத்திற்குத் தனிமம், நியூத்திரன்களை உட்கவரும் திறன் வேறுபடுகிறது.நியூத்திரன்கள் மின் சுமையற்றும் சுழற்சியற்றும் இருப்பதால், வெளிக் காந்தப் புலத்தால் எந்த காந்தத்திருப்புதிறனையும் அடைவதில்லை.

நியூத்திரன்கள், எளியத் தனிமங்களின் பிம்பங்களைப் பெற உதவுகிறது.

நியூத்திரன்கள், காந்தப் பொருட்களின் தன்மையை ஆராய உதவுகிறது. நியூத்திரன்கள் மின் சுமையற்று இருப்பதால், காந்தப் புலத்தினாலும், மின் புலத்தினாலும் பாதிப்படைவதில்லை. நியூத்திரன்களின் சுழற்சி, அவற்றை ஒரே திசையில் முனைவாக்கம் (polarization) செய்கிறது. நியூத்திரன்களின் இந்தப் பண்பு, பொருட்களின் காந்தப் பண்புகளைக் கண்டறிய பயன்படுகிறது.

திரவ மின்கலங்கள், இயந்திரங்கள் மற்றும் இதர மின்கலங்கள் ஆகியவற்றை ஊடுருவிச் சென்று, அவற்றின் வடிவமைப்பைக் காண உதவுகிறது. உயிரிப் பொருட்களின் வடிவமைப்பையும் காண உதவுகிறது.

வில்லைகளும், ஆடிகளும் நியூத்திரன்களை ஒளி எதிரொளிப்பு மற்றும் ஒளி விலகல் அடையச் செய்வதில்லை. காமா கதிர் தொலைநோக்கி மற்றும் எக்சு-கதிர் தொலைநோக்கி போன்றவற்றில் உள்ளது போல் குறைந்த கோணமே சிதறலடையும்
வால்டர் தொலைநோக்கி தத்துவம் நியூத்திரன் நுண்ணோக்கியில் பயன்படுத்தப்படுகிறது.

ஒளியைப் போல நியூத்திரன்கள் முழு அக எதிரொளிப்பு மூலம் பிம்பங்களை உருவாக்குகிறது.

நியூத்திரன்களின் பாயம் (neutron flux) மின்னூட்ட இணைப்புக் கருவியில் (Charge-coupled device) பதிவிடப்படுகிறது. நாக சல்பைடு திரையைக் கொண்ட மினுப்பு திரைகள் (scintillation screen) பயன்படுத்தப்படுகின்றன. இலித்தியம்-6 அணுக்கருவிலிருந்து அணுக்கரு பிளவு மூலம் உருவாக்கப்படும் 
இயக்கப்பட்ட நியூத்திரன்கள் (thermal neutron) மின்னூட்ட இணைப்புக் கருவியில் மோதி பிம்பங்களை உண்டாக்குகிறது.



</doc>
<doc id="391210" url="https://ta.wikipedia.org/wiki?curid=391210" title="2-ஐதராக்சி பியூட்டைரிக் அமிலம்">
2-ஐதராக்சி பியூட்டைரிக் அமிலம்

2-ஐதராக்சி பியூட்டைரிக் அமிலம் "(2-Hydroxybutyric acid)" என்பது CHO என்ற மூலக்கூறு வாய்ப்பாடு கொண்ட ஒரு கரிம வேதியியல் சேர்மமாகும். இந்த ஐதராக்சிபியூட்டைரிக் அமிலத்தை ஆல்பா- ஐதராக்சி பியூட்டரேட்டு மற்றும் α- ஐதராக்சி பியூட்டரேட்டு என்ற பெயர்களாலும் அழைப்பர். இச்சேர்மத்தில் உள்ள கார்பாக்சில் குழுவிற்கு அடுத்து இடம்பெற்றுள்ள கார்பனுடன் ஐதராக்சில் குழு சேர்ந்திருக்கிறது. டி-2- ஐதராக்சி பியூட்டைரிக் அமிலம், எல்-2- ஐதராக்சி பியூட்டைரிக் அமிலம் என்ற இரண்டு எதிருருக்களைப் பெற்றுள்ள ஒரு நாற்தொகுதிச் சேர்மமாகவும் இது கருதப்படுகிறது. 

2-ஐதராக்சிபியூட்டைரிக் அமிலத்தின் இணை காரமான 2-ஐதராக்சிபியூட்டைரேட்டு எல்-திரியோனின் சிதைமாற்றம் செய்யும் அல்லது குளூட்டாதயோன் தயாரிக்கும் பாலூட்டிகளின் தசைகளில் இருந்து தயாரிக்கப்படுகிறது. ஆக்சிசனேற்ற அழுத்தம் அல்லது நச்சேற்ற நீக்கத் தேவைகளால் குளூட்டாதயோன் தயாரிக்கும் வேகம் அதிகரிக்கிறது. இத்தகைய வளர்சிதை மாற்ற அழுத்த நிபந்தனைகளால் குளூட்டாதயோன் தயாரிப்புக்குத் தேவையான எல்-சிசுட்டின் வழங்கல் கட்டுபடுத்தப்படுகிறது. எனவே மெத்தியோனின் தயாரிக்கும் மெத்திலேற்ற மாற்ற வழிமுறையிலிருந்து சிசுட்டாதயோனின் தயாரிக்கும் சல்பியுரேற்ற மாற்ற வழிமுறைக்கு ஓமோசிசுட்டின் திசைதிருப்பப்படுகிறது. சிசுட்டாதயோனின் சிசுட்டினாக பிளவுபடும்போது உடன்விளை பொருளாக 2-ஐதராக்சிபியூட்டைரேட்டு வெளிவிடப்படுகிறது.

α-ஐதராக்சிபியூட்டைரேட்டு நீரிழிவு இல்லாத உயிரினங்களில் இன்சுலின் தடை காட்டியாக பயன் படுத்தப்படுகிறது. குளுக்கோசு ஏற்புத்திறன் மோசமாதலை முன்கனிக்கவும் α-ஐதராக்சிபியூட்டைரேட்டு பயன்படுத்தப்படுகிறது


</doc>
<doc id="391218" url="https://ta.wikipedia.org/wiki?curid=391218" title="ஓமோசிட்ரிக் அமிலம்">
ஓமோசிட்ரிக் அமிலம்

ஓமோசிட்ரிக் அமிலம் "(Homocitric acid)" என்பது HOC(COH)(CHCOH)(CHCOH) அல்லது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். சிலவகை நைட்ரசனேசு புரதங்களில் இரும்பு-மாலிப்டினம் இணைகாரணியாக இயற்கையிலேயே இந்த டிரைகார்பக்சிலிக் அமிலம் தோன்றுகிறது . உயிர் வேதியியலாளர்கள் பெரும்பாலும் இந்த இணைகாரணியை ஓமோசிட்ரேட்டு எனக் குறிப்பிடுகின்றனர், இந்த இனங்களின் நடுநிலை நீர்த்த கரைசல்களில் ஆதிக்கம் செலுத்தும் இணைகாரங்களாக இவை உள்ளன. 

ஓமோசிட்ரிக் அமில மூலக்கூறு சிட்ரிக் அமிலத்துடன் தொடர்புடையதாக உள்ளது. ஒரு மெத்திலீன் அலகு இதில் கூடுதலாக இருப்பதால் முன்னொட்டு "ஓமோ" சேர்க்கப்படுகிறது. சிட்ரிக் அமிலம் போலல்லாமல், ஓமோசிட்ரிக் அமிலம் ஒரு நாற்தொகுதி அமிலமாகும். இந்த அமிலம் லாக்டோனுடன் வேதிச் சமநிலையில் உள்ளது. 



</doc>
<doc id="391223" url="https://ta.wikipedia.org/wiki?curid=391223" title="ஓமோ ஐசோசிட்ரிக் அமிலம்">
ஓமோ ஐசோசிட்ரிக் அமிலம்

ஓமோ ஐசோசிட்ரிக் அமிலம் "(Homoisocitric acid)" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். ஓமோசிட்ரிக் அமிலத்தின் மாற்றியனான இச்சேர்மத்தில் ஐதராக்சில் மூலக்கூறு 2 ஆவது நிலையில் இணைந்திருக்கிறது . α-அமினோ அடிப்பேட்டு வழிமுறையில் லைசின் தயாரிக்கும்போது இது ஓர் இடைநிலைச் சேர்மமாக உருவாகிறது. ஓமோசிட்ரேட்டு சிந்தேசால் இது உருவாக்கப்பட்டு ஓமோ அக்கோனிடேசுக்குரிய தளப்பொருளாகவும் இது உள்ளது.

ஓமோ ஐசோசிட்ரிக் அமிலத்தினுடைய எசுத்தர் அல்லது உப்பாகக் கருதப்படும் ஓமோ ஐசோசிட்ரேட்டு ஓர் எதிர்மின் அயனியாகும்.



</doc>
<doc id="391234" url="https://ta.wikipedia.org/wiki?curid=391234" title="வானலைக் கட்டுப்பாட்டு வானூர்தி">
வானலைக் கட்டுப்பாட்டு வானூர்தி

வானலைக் கட்டுப்பாட்டு வானூர்தி ("Radio-controlled aircraft") என்பது, கையில் வைத்து இயக்கக்கூடிய அலைபரப்பி ஒன்றைப் பயன்படுத்தி நிலத்தில் இருந்து தொலைக் கட்டுப்பாட்டு முறை மூலம் இயக்கப்படும் சிறிய பறக்கும் இயந்திரம் ஆகும். அலைபரப்பி வானூர்தியில் பொருத்தப்படும் அலைவாங்கியுடன் தொடர்புகொள்ளும். அலைவாங்கி, தான் பெறும் சமிக்ஞைகளுக்கு ஏற்ப பணிப்புப் பொறியமைப்புக்கு சமிக்ஞைகளை அனுப்பும். இங்கிருந்து கட்டுப்பாட்டு மேற்பரப்புகளுக்குச் செல்லும் கட்டளைகளுக்கு அமைய வானூர்தியின் திசை மாற்றப்படும்.

2000 ஆவது ஆண்டுக்குப் பின்னர், இயக்கிகள், மின்கலங்கள், மின்னியற் கருவிகள் ஆகியவற்றின் செலவு, நிறை, செயற்பாடு, திறன் ஆகியவற்றில் ஏற்பட்ட முன்னேற்றம் காரணமாக வானலைக் கட்டுப்பாட்டு வானூர்தி பறக்கவிடுதல் ஒரு பொழுதுபோக்காகப் பெருமளவு வளர்ச்சியடைந்துள்ளது. அறிவியல், அரசாங்க, இராணுவ அமைப்புக்களும், பரிசோதனைகளுக்கும், காலநிலைத் தகவல்களைப் பெறுவதற்கும், வானியக்கவியல் மாதிரிகளைப் பரிசோதிப்பதற்கும் இவ்வகை வானூர்திகளைப் பயன்படுத்துகின்றன. ஆளில்லா வானூர்திகள் அல்லது வேவு விமானங்கள் காணொளிகளை எடுக்கக்கூடிய திறன் கொண்டவையாகவும் உருவாக்கப்படுகின்றன. இவற்றில் ஆயுதங்களும் பொருத்தப்படுவது உண்டு.

19 ஆம் நூற்றாண்டின் பிற்பகுதியில் புழக்கத்தில் இருந்த ஐதரசன் நிரப்பிய வகை வான்கப்பல்களே மின்னியல் அடிப்படையில் கட்டுப்படுத்தப்பட்ட வானூர்திகளுக்கான தொடக்க எடுத்துக்காட்டுகள். இசை நிகழ்ச்சிகளின்போது அரங்கங்களைச் சுற்றி இவை பறக்கவிடப்பட்டன. அடிப்படையான பொறியுமிழ் வானலைச் சமிக்ஞைகளைப் பயன்படுத்தி இவை இயக்கப்பட்டன.


</doc>
<doc id="391236" url="https://ta.wikipedia.org/wiki?curid=391236" title="பழுப்புக் கீச்சான்">
பழுப்புக் கீச்சான்

பழுப்புக் கீச்சான் (ஆங்கிலப் பெயர்: brown shrike, உயிரியல் பெயர்: Lanius cristatus) என்பது ஒரு வகைக் கீச்சான் குடும்பப் பறவை ஆகும். ஆண் பறவை 27-34 கிராமும், பெண் பறவை 28-37 கிராமும் இருக்கும். 

மற்ற கீச்சான் பறவைகளைப் போலவே இதன் கண்களின் மேல் ஒரு கருப்புக் கோடு போடப்பட்டதைப்போல் உள்ளது. இதன் காரணமாக முகமூடி அணிந்ததைப்போல் உள்ளது. இந்த முகமூடி போன்ற கருப்பு நிறம் பளபளப்பாக இருக்கும். இந்தக் கருப்பு நிறத்திற்கு மேல் வெள்ளை நிறப் புருவம் காணப்படுகிறது. இது பொதுவாகப் புதர்ப் பகுதிகளில் காணப்படும். முட்புதர்களின் மேல் தன் கால்களால் இருகப் பற்றியபடி இரையைத் தேடியவாறு உட்கார்ந்து இருக்கும். இவை ஏற்காட்டிற்கு வலசை வருகின்றன.

இதன் மேல்புறம் பழுப்பு நிறமாகக் காணப்படும். கருப்பு முகமூடியானது குளிர்காலத்தில் வெளிரிக் காணப்படும். தலை ஆண் பறவைக்கு அடர்ந்த பழுப்பு நிறத்திலும், பெண் பறவைக்கு சாம்பல் கலந்த பழுப்பு நிறத்திலும் காணப்படும். இதன் இறக்கைகள் பழுப்பு நிறத்தில் இருக்கும். இவற்றின் வாலில் சிறிய பிளவு காணப்படும்.


</doc>
<doc id="391237" url="https://ta.wikipedia.org/wiki?curid=391237" title="அலைபரப்பி">
அலைபரப்பி

மின்னணுவியலிலும், தொலைத்தொடர்பியலிலும் அலைபரப்பி அல்லது வானலை பரப்பி ("transmitter") என்பது, வானலைகளை உருவாக்கும் மின்னணுக் கருவி ஆகும். வானலைகளைப் பயன்படுத்தி இயங்கும் எல்லா மின்னணுக் கருவிகளுக்கும் அலைபரப்பிகள் இன்றியமையாதவை. ஒலிபரப்புச் சாதனங்கள், ஒளிபரப்புச் சாதனங்கள், கையடக்கத் தொலைபேசிகள், கம்பியில்லாக் கணினி வலையமைப்புக்கள், அண்கம்பியிலிகளைப் பயன்படுத்தும் கருவிகள், வாகனத் தரிப்பிடக் கதவு திறப்பிகள், தானியங்கிக் கதவுகள் போன்றவை அலைபரப்பிகளைப் பயன்படுத்துகின்றன. "அலைபரப்பி" என்னும் சொல் தொடர்புத் தேவைகளுக்கும், வானலைமுறை நிலையறிதலுக்கும் வானலைகளை உருவாக்கும் கருவிகளைக் குறிப்பிடுவதற்கு மட்டுமே பயன்படுகிறது. ஒரே வகை மின்சுற்றுக்கலைக் கொண்டிருந்தாலும், நுண்ணலை அடுப்புக்கள் போன்ற வெப்பத்தை உருவாக்குவதற்காக வானலைகளை உருவாக்கும் கருவிகள் அலைபரப்பிகள் என அழைக்கப்படுவதில்லை.


</doc>
<doc id="391240" url="https://ta.wikipedia.org/wiki?curid=391240" title="டைதயோனைட்டு">
டைதயோனைட்டு

டைதயோனைட்டு எதிர்மின் அயனி "(Dithionite anion)" என்பது [SO] என்ற மூலக்கூற்று வாய்ப்பாடு கொண்ட ஓர் ஆக்சோ எதிர்மின் அயனியாகும் . கந்தகத்தின் ஆக்சோ எதிர்மின் அயனியான இது டைதயோனசு அமிலத்திலிருந்து (H2S2O4) தருவிக்கப்படுகிறது.

டைதயோனசு அமிலத்தை தூய்மையான அமிலமாகவோ அல்லது கரைசலிலோ கண்டறிய முடிவதில்லை. அமில நீராற்பகுப்பு, கார நீராற்பகுப்பு இரண்டிலும் டைதயோனைட்டு அயனி பங்கேற்று முறையே தயோசல்பேட்டு மற்றும் பைசல்பைட்டாகவும், சல்பைட்டு மற்றும் சல்பைடு ஆகவும் பிரிகின்றன.

சோடியம் டைதயோனைட்டு என்ற டைதயோனசு அமிலத்தின் சோடியம் உப்பு வேதித் தொழிர்சாலைகளில் ஓர் ஒடுக்கும் முகவராக பரவலாகப் பயன்படுத்தப்படுகிறது.
இரும்பு(III) ஆக்சி-ஐதராக்சைடை கரையக்கூடிய இரும்பு(II) சேர்மங்களாக ஒடுக்க சிட்ரிக் அமிலம் போன்ற ஒருங்கிணைப்பு முகவர்களுடன் டைதயோனைட்டு இணையாகச் சேர்க்கப்பட்டு பயன்படுத்தப்படுகிறது. மேலும் மண் ஆய்வுகளில் படிகமல்லாத இரும்பு(III) கனிமங்களை நீக்கவும் இது பயன்படுகிறது. 

டைதயோனைட்டின் சிதைவால் கந்தகத்தின் ஒடுக்கப்பட்ட இனங்கள் உற்பத்தியாகின்றன. இவை எஃகு துருப்பிடித்தலில் தீவிரமாகச் செயல்படுகின்றன. தயோசல்பேட்டு (S2O2−3) குழியிட்டு அரித்தலைத் தூண்டுகிறது என்பது அறியப்பட்டதேயாகும். இதே போல கரைந்துள்ள சல்பைடுகள் (Na2S) பிளவுபடுத்தி அரிப்பை உண்டாக்குதலுக்கு காரணமாகிறது.


</doc>
<doc id="391243" url="https://ta.wikipedia.org/wiki?curid=391243" title="சாம்பல் தலை ஆள்காட்டி">
சாம்பல் தலை ஆள்காட்டி

சாம்பல் தலை ஆள்காட்டி (ஆங்கிலப் பெயர்: grey-headed lapwing, உயிரியல் பெயர்: Vanellus cinereus) என்பது ஒருவகை ஆள்காட்டிப் பறவை ஆகும். இது வடகிழக்குச் சீனா மற்றும் சப்பானில் காணப்படுகிறது. இவை தமிழகத்தில் இராஜபாளையத்திலும் பார்க்கப்பட்டுள்ளன.

இது 34-37 செ.மீ. நீளம் இருக்கும். இதன் தலை மற்றும் கழுத்து சாம்பல் நிறத்திலும், மார்பு அடர் சாம்பல் நிறத்திலும், வயிறு வள்ளை நிறத்திலும் காணப்படும்.


</doc>
<doc id="391249" url="https://ta.wikipedia.org/wiki?curid=391249" title="தானியங்கிக் கதவு">
தானியங்கிக் கதவு

தானியங்கிக் கதவு என்பது, ஒருவர் கதவுக்கு அண்மையாக வரும்போது தானாகவே திறக்கும் கதவு ஆகும். பொதுவாகக் கதவில் பொருத்தப்படும் உணர் கருவிகள் யாரும் கதவை அண்மிப்பதை உணர்ந்து கதவைத் திறப்பதற்கான சமிக்ஞைகளை வழங்குகின்றன.

கிபி முதலாம் நூற்றாண்டில் கிரேக்கக் கணிதவியலாளரான அலெக்சாண்டரியாவின் எரோன் இன்று அறியப்பட்டவற்றுள் முதலாவது தானியங்கிக் கதவை உருவாக்கினார். இவர் இரண்டு வகையான கதவுகளை விளக்கியுள்ளார். முதலாவது, நகரின் கோவிலின் குருவானவர் கொழுத்தும் தீயின் வெப்பத்தைப் பயன்படுத்தியது. தீ கொழுத்தப்பட்டுச் சில மணி நேரங்களில், இவ்வெப்பத்தால் பித்தளைக் கலம் ஒன்றில் அதிகரிக்கும் அமுக்கம் நீரை இன்னொரு கலத்துக்குள் செலுத்தும். இரண்டாவது சொல்லப்பட்ட கலம் சுமையாகச் செயற்பட்டு பல்வேறு கப்பிகளினூடாகச் செலுத்தப்பட்ட வடங்களின் மூலம், மக்கள் வழிபாட்டுக்கு வரும் நேரத்தில் கதவைத் திறக்கிறது. நகரத்தின் கதவைத் திறப்பதற்கும் எரோன் இது போன்ற முறையைப் பயன்படுத்தினார்.

1931 இல் கைத்தொழிற் கருவிகளும், வன்பொருட்களும் உற்பத்தி செய்யும் "இசுட்டான்லி வேர்க்சு" நிறுவனத்தைச் சேர்ந்த பொறியியலாளர்களான ஓராசு எச். ரேமன்ட், செல்டன் எசு. ரோபி ஆகியோர் தன்னியக்கக் கதவைத் திறப்பதற்கான ஒளியியற் கருவி ஒன்றை வடிவமைத்தனர். இக்கண்டுபிடிப்பு உரிமைக் காப்புச் செய்யப்பட்டு, உணவு, பானங்கள் ஆகியவற்றைக் காவிச்செல்லும் பரிமாறுபவர்களின் வசதிக்காக கனெக்ட்டிகட்டின் மேற்கு ஏவென் பகுதியில் உள்ள உணவுச் சாலை ஒன்றில் பொருத்தப்பட்டது. அக்காலத்தில் முழுத் தொகுதியும், பொருத்துவதுடன் சேர்த்து 100 அமெரிக்க டாலர்களுக்கு விற்கப்பட்டது.

1954 இல் டீ ஓர்ட்டனும், லியூ எவிட்டும் இணைந்து முதலாவது தானியங்கி வழுக்கு கதவைக் கண்டுபிடித்தனர். 1960 இல் இருவரும் இணைந்து "ஓர்ட்டன் ஓட்டோமட்டிக்சு" நிறுவனத்தை (Horton Automatics Inc) உருவாக்கி வணிக ரீதியான முதல் தானியங்கி வழுக்கு கதவை விற்பனைக்குக் கொண்டுவந்தனர்.


</doc>
<doc id="391254" url="https://ta.wikipedia.org/wiki?curid=391254" title="பறப்புக் கட்டுப்பாட்டு மேற்பரப்புகள்">
பறப்புக் கட்டுப்பாட்டு மேற்பரப்புகள்

வானூர்தியொன்றில் பறப்புக் கட்டுப்பாட்டு மேற்பரப்புகள் (flight control surfaces) என்பன, வானூர்தி ஓட்டி வானூர்தியின் திசை உயரம் என்பவற்றைக் கட்டுப்படுத்துவதற்கு உதவும் சாதனங்கள் ஆகும். திறன் வாய்ந்த பறப்புக் கட்டுப்பாட்டு மேற்பரப்புகளின் வளர்ச்சியே வானூர்திகளின் வளர்ச்சியில் முக்கிய முன்னேற்றங்களை ஏற்படுத்தியது. நிலைத்த இறக்கை வானூர்திகளின் வடிவமைப்பின் தொடக்ககால முயற்சிகள் நிலத்திலிருந்து வானூர்திகளை மேலெழும்பச் செய்வதற்குப் போதுமான உயர்த்து விசையை உருவாக்குவதில் வெற்றிபெற்றன. ஆனால், மேலெழுந்ததும் அதைக் கட்டுப்படுத்த முடியாமல் கெடுதலான விளைவுகள் ஏற்பட்டன.

முதல் நடைமுறைச் சாத்தியமான கட்டுப்பாட்டு மேற்பரப்புக்களை உருவாக்கிய பெருமை ரைட் சகோதரர்களைச் சாரும். பறப்புத் தொடர்பான அவர்களது காப்புரிமையில் இது முக்கிய பகுதியாக இருந்தது. தற்காலத்துக் கட்டுப்பாட்டு மேற்பரப்புக்கள் போலன்றி, இவர்களுடையதில் "இறக்கை முறுக்கல்" முறை பயன்பட்டது. ரைட் சகோதரர்களின் காப்புரிமையில் இருந்து தப்புவதற்காக கிளென் கேர்ட்டிசு என்பவர் பிணைச்சல் பயன்படுத்திய கட்டுப்பாட்டு மேற்பரப்புகளைப் பயன்படுத்தினார். இதே போன்ற கருத்துரு ஒன்றுக்கு ஏறத்தாழ நான்கு பத்தாண்டுகளுக்கு முன்பே ஐக்கிய இராச்சியத்தில் காப்புரிமை பதிவுசெய்யப்பட்டிருந்தது. இறக்கை முறுக்கல் முறையில் இருப்பதுபோல் பிணைச்சற் கட்டுப்பாட்டு மேற்பரப்புகளில் தகைப்பு ஏற்படுவதில்லை. பிணைச்சற் கட்டுப்பாட்டு மேற்பரப்புகளை அமைப்புக்களில் பொருத்துவதும் இலகு.


</doc>
<doc id="391255" url="https://ta.wikipedia.org/wiki?curid=391255" title="ஆக்சமிக் அமிலம்">
ஆக்சமிக் அமிலம்

ஆக்சமிக் அமிலம் "(Oxamic acid)" என்பது HNC(O)COH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். மேலும் இது வெண்மை நிறத்தில் நீரில் கரையக்கூடிய ஒரு திண்மமாகக் காணப்படுகிறது. ஆக்சாலிக் அமிலத்தின் ஒற்றை அமைடாக இது கருதப்படுகிறது . லாக்டேட்டு டி ஐதரசனேசு ஏ எதிர்ப்பியாக ஆக்சமிக் அமிலம் செயல்படுகிறது . 


</doc>
<doc id="391256" url="https://ta.wikipedia.org/wiki?curid=391256" title="பெல்லா பர்னசேவா">
பெல்லா பர்னசேவா

பெல்லா அலெக்சியேவ்னா பர்னசேவா (Bella Alekseïevna Bournacheva) (Бэлла Алексеевна Бурнашева, பிறப்பு;1944) ஒரு சோவியத்-உருசிய வானியலாளர் ஆவார். இவர் பல சிறுகோள்களைக் கண்டுபிடித்துள்ளார்.

4427 பர்னசேவ் இவரடு நினைவாகவும் இவரது கணவர் விளாடிசுலாவ் இவனோவிச் பர்னசேவின் நினைவாகவும் பெயர் இடப்பட்டுள்ளது.


</doc>
<doc id="391258" url="https://ta.wikipedia.org/wiki?curid=391258" title="போன்னீ புராத்தி">
போன்னீ புராத்தி

முனைவர் போன்னீ ஜே. புராத்தி "(Dr. Bonnie J. Buratti)" ஒரு கோள் வானியலாளர் ஆவார். இவரது ஆய்வு கோள் மேற்பரப்புகளின் உட்கூறுகளையும் இயற்பியல் பண்புகளையும் பகுத்தாய்வதாகும். இவர் கலிபோர்னியா பசதேனாவில் உள்ள தாரைச் செலுத்தா ஆய்வகத்தின் புவி, விண்வெளி அறிவியல் புலங்கள் பிரிவில் பணிபுரிகிறார். இங்கு இவர் வால்வெள்ளிகள், சிறுகோள்கள், நிலாக்கள் குழுவை வழி நடத்துகிறார். மேலும், இவர் வெளிப்புறச் சூரியக் குடும்ப ஆவியாக்கப்பொருள் போக்குவரத்து பற்ரியும் ஆய்வு செய்கிறார்.

இவர் தன் மூதறிவியல் பட்டத்தை மசாசூசட் தொழில்நுட்ப நிறுவனத்தில் புவி, விண்வெளி அறிவியல் புலங்களில் பெற்றார். மேலும், இவர் வானியலிலும் விண்வெளி அறிவியலிலும் மூதறிவியல் பட்டமும் முனைவர் பட்டமும் கார்னெல் பல்கலைக்கழகத்தில் இருந்து பெற்றுள்ளார்.

முனைவர் புராத்தி வாயேஜர் திட்டம், காசினி-ஐகன்சு விண்கலத் திட்டம், நியூஒரைசன் விண்வெளி ஆய்கலத் திட்டம் ஆகியவற்றில் பங்கேற்கிறார். இவர் காசினி திட்ட்த்துக்காக நாசாவின் உயரிய சாதனை படைத்தமைக்கான பதக்கத்தை 2006 இல் பெற்றார். முனைவர் புராத்தி பள்ளி, கல்லூரி கல்விப் பரப்புதலில் ஈடுபட்டு வருகிறார். இப்போது இவர் புளூட்டோவையும் அதன் நிலாக்களையும் ஆயும் நியூஒரைசன் திட்டத்தின் அறிவியல் குழுவில் உள்ளார். இவர் 2014 இல் அமெரிக்க வானியல் கழகத்தின் கோள் அறிவியல் பிரிவின் தலைவராகத் தேர்ந்தெடுக்கப்பட்டுள்ளார். 90502 புராத்தி எனும் சிறுகோள் இவரது நினைவாகப் பெயரிடப்பட்டுள்ளது. In November 2015 Dr. Buratti was named the NASA Project Scientist for the European Space Agency's Rosetta Mission to Comet 67P/ Churyumov-Gerasimenko.She is a Fellow of the American Geophysical Union

நூல்கள்


</doc>
<doc id="391262" url="https://ta.wikipedia.org/wiki?curid=391262" title="இறக்கை முறுக்கல்">
இறக்கை முறுக்கல்

இறக்கை முறுக்கல் (Wing warping) என்பது, பக்கவாட்டுக் (உருட்சி) கட்டுப்பாட்டுக்காக நிலைத்த இறக்கை வானூர்திகளில் பயன்பட்ட தொடக்ககால முறை ஆகும். இம்முறை ரைட் சகோதரர்களால் பயன்படுத்தப்பட்டுக் காப்புரிமை பெறப்பட்டது. இது இறக்கைகளின் இரு முனைகளையும் எதிர்த் திசைகளில் முறுக்குவதற்காகக் கப்பிகளையும் கம்பி வடங்களையும் கொண்டதாக அமைக்கப்பட்டிருந்தது. பல அம்சங்களில் இந்த அணுகுமுறை கடதாசி வானூர்திகளில் அதன் இறக்கைகளின் பின் பகுதியை வளைத்து அவற்றின் இயக்கத்தை ஒழுங்குபடுத்துவதற்கு ஒப்பானது.

பல பறவைகள் தமது பறப்பைக் கட்டுப்படுத்துவதற்காக இறக்கை முறுக்கலைப் பயன்படுத்துகின்றன. இது தொடக்ககால வானூர்தி வடிவமைப்பில் குறிப்பிடத்தக்க செல்வாக்குச் செலுத்தியது.

நடைமுறையில், பெரும்பாலான இறக்கை முறுக்கல் வடிவமைப்புக்களில் அமைப்பு உறுப்புக்கள் வளையவேண்டி இருப்பதால், கட்டுப்படுத்துவது கடினம் என்பதுடன் அமைப்புச் சிதைவுகளும் ஏற்படக்கூடும். 1911 ஆம் ஆண்டிலேயே பக்கவாட்டுக் கட்டுப்பாட்டுக்கு, குறிப்பாக இருதள இறக்கை வானூர்தி வடிவமைப்புக்களில் இறக்கை முறுக்கலுக்குப் பதிலாக இறக்கைத் துடுப்புக்கள் மிகப் பொதுவாகப் பயன்படத் தொடங்கின. அக்காலத்து ஒருதள இறக்கை வானூர்தி வடிவமைப்புக்கள் பெருமளவு நெகிழ்வுத்தன்மை கொண்டவை ஆதலால் இறக்கை முறுக்கலுக்கு கூடுதல் பொருத்தமானவையாகக் காணப்பட்டன. ஆனாலும், 1915க்குப் பின்னர் ஒருதள இறக்கை வானூர்திகளுக்கும் இறக்கைத் துடுப்புக்களே நியமமாக ஆயின. 


</doc>
<doc id="391264" url="https://ta.wikipedia.org/wiki?curid=391264" title="ஜேன் சார்ள்டன்">
ஜேன் சார்ள்டன்

ஜேன் சி. சார்ள்டன் "(Jane C. Charlton)" (பிறப்பு:ஜூன் 5, 1965) பென்சில்வேனியா மாநிலப் பல்கலைக்கழகத்தில் வானியல், வானியற்பியல் துறையில் பேராசிரியராக உள்ளார். இங்கு இவர் பால்வெளியின் தோற்றத்திலும் படிமலர்ச்சியிலும் சிறப்புப் புலமை வாய்ந்துள்ளார். இவருக்கு ஒரு பெண் குழந்தை உள்ளது.

சார்ள்டன் பென்சில்வேனியாவில் உள்ள நியூஈகிளில் பிறந்தார். இவர் தன் பதினெட்டாம் அகவையிலேயே வேதியியலிலும் இயற்பியலிலும் கார்னிகி- மெல்டன் பல்கலைக்கழகத்தில் 1983 இல் பெற்றார். இவர் சிகாகோ பல்கலைக்கழகத்தில் மூதறிவியல் பட்ட்த்தை 1984 இலும் முனைவர் பட்டத்தை 1987 இலும் பெற்றார்.



</doc>
<doc id="391268" url="https://ta.wikipedia.org/wiki?curid=391268" title="இறக்கைத் துடுப்பு">
இறக்கைத் துடுப்பு

இறக்கைத் துடுப்பு (aileron) என்பது, நிலைத்த இறக்கை வானூர்திகளின் இறக்கை ஒவ்வொன்றினதும் பிற்பகுதியில் காணப்படும் பிணைச்சற் பறப்புக் கட்டுப்பாட்டு மேற்பரப்பு ஆகும். இறக்கைத் துடுப்புக்கள், இணைகளாக, வானூர்தியின் உருட்சியைக் (வானூர்தியின் நீள் அச்சைச் சுற்றிய இயக்கம்) கட்டுப்படுத்துவதற்குப் பயன்படுகிறது. வானூர்தியின் உருட்சி பொதுவாக அதன் பறப்புத் திசையை மாற்றுகிறது. 

1864 இல் எழுதப்பட்ட, "வான்வழி இயக்கம் தொடர்பாக" "(On Aërial Locomotion)" என்னும் ஆய்வுக் கட்டுரையை அடிப்படையாகக் கொண்டு 1868 இல் பிரித்தானிய அறிவியலாளரும், கண்டுபிடிப்பாளருமான மத்தியூ பியார்சு வாட் போல்ட்டன் என்பவருக்கு முதன்முதலாக இறக்கைத் துடுப்புக்கான காப்புரிமை வழங்கப்பட்டது. 19 ஆம் நூற்றாண்டில் இறக்கைத் துடுப்புத் தொடர்பிலும், அதை செயற்பாட்டு அடிப்படையில் ஒத்த இறக்கை முறுக்கல் தொடர்பிலும் விரிவான முற்பட்ட ஆக்கங்கள் இருந்தபோதும், 1906 ஆம் ஆண்டு ஓகியோவில் உள்ள டேட்டனைச் சேர்ந்த ரைட் சகோதரர்களுக்கு, வானூர்திகளின் கட்டுப்பாட்டு மேற்பரப்புக்களை இயக்குவதற்கான வானியக்கவியல் கட்டுப்பாட்டு முறையைக் கண்டுபிடித்ததற்காக ஐக்கிய அமெரிக்கா காப்புரிமை வழங்கியது. முதலாம் உலகப் போர் வரை இது தொடர்பில் அமெரிக்காவில் பல வழக்குகள் தொடுக்கப்பட்டன.

இறக்கைத் துடுப்பைக் குறிக்கும் ஆங்கிலச் சொல்லான "எய்லெரோன்" "(aileron)" என்பது "சிறிய இறக்கை" என்னும் பொருள்கொண்ட பிரெஞ்சுச் சொல்லாகும். பிரெஞ்சு மொழியில் இச்சொல் பறவைகளின் இறக்கைகளின் நுனிப் பகுதியையும் குறிக்கிறது. பறவைகள் இப்பகுதியைப் பயன்படுத்தியே தமது பறப்பைக் கட்டுப்படுத்துகின்றன என்பதால், அதே செயற்பாட்டைக் கொண்ட வானூர்திப் பகுதிக்கும் இப்பெயர் ஏற்பட்டது. "சிறிய இறக்கை" என்னும் பொருளில் இச்சொல் 1877 இன் காசெல்லின் பிரெஞ்சு - ஆங்கில அகரமுதலியில் காணப்பட்டாலும், வானூர்தி தொடர்பில் இச் சொல் 1908 ஆம் ஆண்டிலேயே புழக்கத்துக்கு வந்தது. 


</doc>
<doc id="391269" url="https://ta.wikipedia.org/wiki?curid=391269" title="தெபோரா பிருடு">
தெபோரா பிருடு

தெபோரா பிருடு "(Deborah Byrd)" (பிறப்பு: மார்ச்சு 1, 1951, சான் அந்தோனியோ, டெக்சாசு) ஓர் அமெரிக்க அறிவியல் இதழியலாளர் ஆவார். இவர் பன்னாட்டு புவி, வான் வானொலித் தொடரின் செயல் இயக்குநரும் புரவலரும் ஆவார்.

இவர் "விண்மீன் நாள்" எனும் வானியலுக்கான வானொலிக்காட்சித் தொடரைப் படைத்து 1978 இல் இருந்து வெளியிட்டவர் ஆவார். 1991 இல் இவர் ஜோயல் பிளாக்குடன் விண்மீன் நாளை விட்டு வெளியேறி, புவி, வான் வானியல் வானொலித்தொடரை படைத்து வெளியிட்டு அதன் புரவலரானார். இது அறிவியல் பற்றி 90 நொடி நேர வானொலிப் பரப்புரைகளின் தொடராகும்.

இவர் ஒலிபரப்பு, அறிவியல் குமுகங்களில் இருந்து பல விருதுகளைப் பெற்றுள்ளார். இவற்றில் 3505 பிருடு எனும் சிறுகோள் இவர் பெயரைத் தாங்கியிருத்தலும் ஒன்றாகும். இவர் பசிபிக் வானியல் கழகத்தின் கிளம்ப்கே-இராபர்ட்சு விருதை அதன் தொடக்கத்திலேயே பெற்றவர் ஆவார். இவரது புவி, வான் வானொலிக்காட்சித் தொடர் அமெரிக்கத் தேசிய அரிவியல் அறக்கட்டளையின் பொதுப்பணிச் சேவை விருதை "உலகளாவிய மக்கள் பரப்புக்கு ஆராய்ச்சி, அன்றாட அறிவியலைக் கொண்டுசென்றதற்காக" 2003 இல் பெற்றது. இவர் 2011 இல் கலை, அறிவியல் கல்லூரிகளின் மன்றம் கலை, அறிவியல் தொடர்பாடல் விருதைப் பெற்றார். இந்த விருது தனியருக்கோ அல்லது நிறுவனத்துக்கோ கலையையும் அறிவியலையும் திறம்பட கல்விவழி விளக்குவதற்காக வழங்கப்படுகிறது.

இவர் வானியல் வார விழாவான டெக்சாசு ஆண்டு விண்மீன் விழாவை தோற்றுவித்தவர் ஆவார்.



</doc>
<doc id="391276" url="https://ta.wikipedia.org/wiki?curid=391276" title="கரோலின் எல்லன் பர்னெசு">
கரோலின் எல்லன் பர்னெசு

கரோலின் எல்லன் பர்னெசு "(Caroline Ellen Furness)" (ஜூன் 24, 1869 – பிப்ரவரி 9, 1936) ஓர் அமெரிக்க வானியலாளர் ஆவார். இவர் இருபதாம் நூற்றாண்டின் தொடக்கத்தில் வாசர் கல்லூரியில் கல்வி பயிற்றுவித்தார். இவர் வாசர் கல்லூரியில் மேரி வாட்சன் விட்னேயிடம் பயின்றார். கொலம்பியாவில் வானியலில் முதன்முதலில் முனைவர் பட்டம் பெற்றவர் இவரே.

இவர் ஓகியாவில் உள்ள கிளீவ்லாந்தில் 1869 ஜூன் 24 இல் பிறந்தார். இவரது தந்தையார் பள்ளி அறிவியல் ஆசிரியர் ஆவார். இவருக்கு இவரது தந்தையார் இளமை முதலே அறிவியலில் ஆர்வம் ஊட்டினார். இவர் 1887 இல் வாசர் கல்லூரியில் பட்டம் பெற்ரதும் தந்தையர் வழியைப் பின்பற்ரி பள்ளி அறிவியல் ஆசிரியர் ஆனார். என்றாலும் அவரது உண்மையான ஆர்வம் ஆராய்ச்சியில் கால்கொண்டு இருந்தது. எனவே, மூன்றாண்டுகளானதும் வாசர் கல்லூரியில் ஆய்வு உதவியாளராக மேரி வாட்சன் விட்னேயிடம் சேர்ந்தார்.இவர் விட்னேயிடம் பத்தாண்டுகளுக்கு வால்வெள்ளி, கோள்கள் நோக்கீடுகளில் ஈடுபட்டார். இவர் 1896 இல் கொலம்பியா பல்கலைக்கழகத்தில் அரோல்டு யாகோபியின்கீழ் முனைவர் ஆய்வில் ஈடுபட்டார். இவர் 1900 இல் முனைவர் ஆய்வை முடித்து வெளியிட்டார். இவரது முனைவர் ஆய்வுக் கட்டுரையின் தலைப்பு "Catalogue of stars within one degree of the North pole and optical distortion of the Helsingfors astro-photographic telescope deduced from photographic measures" என்பதாகும். இவர் 1903 இல் வாசர் கல்லூரியில் மீண்டும் வந்து பயிற்றுநராகச் சேர்ந்தார்.

இவர் 1909 முதல் 1911 வரை விட்னேவுடன் இணைந்து மாறும் விண்மீன்கள் சார்ந்த நோக்கிடுகளில் பங்குபற்றினார். இவர்1915இல் "மாறும் விண்மீன்களின் ஆய்வுக்கான அறிமுகம்" எனும் உயரிய தரம் வாய்ந்த பாடநூலை எழுதினார்.

இவர் 1922 இல் அரசு வானியல் கழக உறுப்பினர் ஆனார்.

இவர் 1936 பிப்ரவரி 9 இல் நியூயார்க் நகரில் இறந்தார்.

இவர் வெளிநாட்டு மகளிர் கல்விக்காக பாடுபட்டவர். குறிப்பாக யப்பனியப் பெண்களின் உயர்கல்விக்காக பல பரப்புரைக் கட்டுரைகள் வாயிலாகப் போராடியவர். இவர் அமெரிக்காவில் தேசியப் பெண்கள் ஒன்றிய உறுப்பினரும் களப் பணியாளரும் ஆவார்.


</doc>
<doc id="391280" url="https://ta.wikipedia.org/wiki?curid=391280" title="கொடிகளுக்கான நினைவுச்சின்னம்">
கொடிகளுக்கான நினைவுச்சின்னம்

கொடிகளுக்கான நினைவுச்சின்னம் என்பது பிரேசில் நாட்டின் சாவோ பாவுலோ நகரத்தில் உள்ள ஒரு நினைவுச்சின்னம் ஆகும். இந்த சின்னம் நகரத்தின் முக்கிய இடமான இபிரபுயரா பூங்காவின் முகப்பில் அமைந்துள்ளது. 

1921 ஆம் தொடங்கப்பட்டு 1954 ஆம் ஆண்டில் திறக்கப்பட்ட இந்த நினைவுச் சின்னம் பந்தேராசு என் அழைக்கப்படும் 17ஆம் நூற்றாண்டு நிகழ்வைக் குறிப்பதாகும். கடற்கரையில் இருந்த மக்கள் நாட்டின் உள்பகுதிக்கு சென்று தங்கள் இருப்பிடத்தை அமைத்துக்ககொண்ட நிகழ்வை பந்தேராசு என்பர். இதன் அமைவிடம் மற்றும் அளவின் காரணமாக இந்த நினைவுச்சின்னம் சாவோ பாவுலோ நகரத்தின் ஒரு முக்கிய அங்கமாகி விட்டது. 

இந்த நினைவுச்சின்னம் இபிரபுயரா பூங்காவின் முகப்பிலும், நகரத்தின் சட்டப்பேரவையான சூலை 9 அரண்மனையின் எதிரிலும் அமைந்துள்ளது.


</doc>
<doc id="391281" url="https://ta.wikipedia.org/wiki?curid=391281" title="வீரக்குமார்">
வீரக்குமார்

வீரக்குமார் 1961 ஆம் ஆண்டு வெளியான ஒரு இந்திய, மொழிமாற்றுத் தமிழ்த் திரைப்படமாகும். பி. விட்டலாச்சார்யா தயாரித்து இயக்கிய இத்திரைப்படம் தெலுங்கிலிருந்து மொழிமாற்றம் செய்யப்பட்டது. இத்திரைப்படத்தில் காந்தாராவ், கிருஷ்ணகுமாரி, ராஜநாளா, பாலகிருஷ்ணன், முக்கமாலா, சாந்தி, மீனாகுமாரி, லட்சுமிதேவி, ஜெயஸ்ரீ ஆகியோர் நடித்திருந்தனர். புரட்சிதாசன் வசனம், பாடல்கள் எழுதினார். இசை ராஜன்-நாகேந்திரா.


</doc>
<doc id="391283" url="https://ta.wikipedia.org/wiki?curid=391283" title="அனிதா கோச்சிரன்">
அனிதா கோச்சிரன்

அனிதா எல். கோச்சிரன் "(Anita L. Cochran)" ஓர் வானியலாளரும் கோள் அறிவியலாளரும் ஆசுட்டீன் டெக்சாசு பல்கலைக்கழக ஆராய்ச்சி அறிவியலாளரும் ஆவார். இவர் மெக்டொனால்டு வான்காணக ஆராய்ச்சி உதவி இயக்குநரும் ஆவார். இவர் சூரியக் குடும்பத் தொடக்கநிலை வான்பொருள்களின் ஆய்விலும் வால்வெள்ளிகளின் உட்கூறுகளின் ஆய்விலும் கவனம் குவித்துள்ளார். 

கோச்சிரன் நியூயார்க் நகரில் பிறந்தார். and raised on Long Island. இவர் 1976 இல் கார்னெல் பல்கலைக்கழகத்தில் இயற்பியலில் இளவல் பட்டம் பெற்ரார். இன்னர் இவர் ஆசுட்டீனில் உள்ள டெக்சாசு பல்கலைக்கழகத்தில் சேர்ந்து வானியலில்1979 இல் முதுவர் பட்டமும் 1982 இல் முனைவர் பட்டமும் பெற்றார்.

இவர் தன் வானியல் வாழ்க்கையில் பல தலைமைப் பாத்திரங்களை வகித்துள்ளார். இவர் 1995 முதல் 1996 வரை அமெரிக்க வானியல் கழகத்தின் கோள் அறிவியல் பிரிவுக்குத் தலைமை தாங்கினார். இவர் அப்பிரிவின் குழு உறுப்பினரக 1989 முதல் 1992 வரை இருந்துள்ளார். இவர் தேசிய ஆராய்ச்சி மன்றத்தின் பல குழுக்களில் பணியாற்றி உள்ளார், இவற்றில் கோள்கள், நிலாக்கள் தேட்டக் குழுவும் அடங்கும். (COMPLEX). இவர் வால்வெள்ளிக் கருப் பயண அல்லது காண்டூர் (CONTOUR) இலக்குத்திட்டத்தின் இணை ஆய்வாளரும். நாசாவின் வால்வெள்ளி சுற்றும் சிறுகோள் பறப்புத் திட்டப் படிமப் பதிவுக் குழுவின் உறுப்பினரும் ஆவார்.

இவர் இப்போது பன்னாட்டு வானியல் ஒன்றியத்தின் உறுப்பினர் ஆவார் மேலும், தேசிய ஒளியியல்சார் வானியல் காணக உறுப்பினரும் ஆவார்.

அனிதா கோச்சிரன் தன்னுடன் வானியலாளராகப் பணிபுரிந்த பில் கோச்சிரனை மணந்தார்.


</doc>
<doc id="391289" url="https://ta.wikipedia.org/wiki?curid=391289" title="தோரிசு விக்கர்சு">
தோரிசு விக்கர்சு

தோரிசு விக்கர்சு "(Doris Vickers)" (born 1980) ஓர் ஆத்திரிய தொல்வானியலாளர் ஆவார். இவர் யுனெசுகோவின் வானியல் மரபுக்கான வலைவாசலின் உள்ளடக்க மேலாளர் ஆவார்.

இவர் உருவேடிகருடன் இணைந்து செயல்படும் "தொன்மை வானங்கள்" திட்டத்தின் உலகநிலை ஒருங்கிணைப்பாளர் ஆவார். இது 2006 இல் தொடங்கப்பட்டது. இதன் நோக்கம் மாந்தப் பண்பாடுகளின் அறிவு அடித்தளத்தை உருவாக்கி அவற்றின் வானியல் அறிவு விரிவைப் பதிவு செய்து "ஒருகோள் – ஒருமாந்தரினம் – ஒருவானம் – ஓர் அறிவு அடித்தளம்" என்பதை விளக்குவதாகும், இந்தத் திட்ட அன்மைய முயற்சி, 2016 இல் இருந்து "முழுத் திட்டத்தையும் புதிய சூழலுக்கு மாற்றுவதே" ஆகும்.

இவர் 2016 பிப்ரவரியில் [[பிபிசி வானொலி அலைவரிசை 4 இல் "ஆர்வத்தின் அருங்காட்சியகம்" எனும் நிகழ்ச்சியில் தோன்றினார். இந்தக் கற்பனை அருங்காட்சியகத்துக்கு விண்மீன் கடிகாரத்தைக் கருதுகோள்நிலைக் கொடையாக வழங்கினார்.

[[பகுப்பு:1980 பிறப்புகள்]]
[[பகுப்பு:வாழும் நபர்கள்]]
[[பகுப்பு:பெண் வானியலாளர்கள்]]
[[பகுப்பு:ஆசுத்திரிய வானியலாளர்கள்]]
[[பகுப்பு:ஆசுத்திரியப் பெண் அறிவியலாளர்கள்]]

</doc>
<doc id="391304" url="https://ta.wikipedia.org/wiki?curid=391304" title="என்னைப் பார்">
என்னைப் பார்

என்னைப் பார் 1961 ஆம் ஆண்டு வெளியான ஒரு இந்திய, தமிழ்த் திரைப்படமாகும். இதனை ஜி. ஆர். நாதன் இயக்கியிருந்தார். இத்திரைப்படத்தில் டி. ஆர். மகாலிங்கம், பி. எஸ். சரோஜா, எம். என். நம்பியார், காகா ராதாகிருஷ்ணன், எல். விஜயலட்சுமி, சி. கே. சரஸ்வதி மற்றும் பலர் நடித்திருந்தனர். ச. ஐயா பிள்ளை, தமிழ்ப்பித்தன் ஆகியோர் கதை வசனம் எழுதினார்கள். டி. ஜி. லிங்கப்பா இசையமைத்திருந்தார்.


</doc>
<doc id="391308" url="https://ta.wikipedia.org/wiki?curid=391308" title="சாகைங்">
சாகைங்

சாகைங் மியான்மரின் சாகைங் பிரதேசத்தின் தலைநகராகும். இந்நகரம் மண்டலை நகரத்திலிருந்து 20 கிமீ தென்மேற்குத் திசையில் ஐராவதி ஆற்றின் கரையின் எதிர்புறத்தில் அமைந்திருக்கிறது. இங்கு பல தூபிக் கோவில்கள் மற்றும் புத்த மடங்கள் நிறைந்து உள்ளது. அதனால் இந்நகரம் ஆன்மிகம் மற்றும் புத்த மடங்களின் முக்கிய கேந்திரமாகவும் உள்ளது. ஐராவதி ஆற்றின் கரைகளுக்கு இணையாக புத்த மடங்கள் மற்றும் தூபிக் கோவில்கள் அமைந்துள்ளது. 

சாகைங் இராச்சியத்தின் தலைநகரமாக இருந்தது (1315-1364), பகான் வம்சத்தின் வீழ்ச்சிக்குப் பிறகு தோன்றிய சிறிய இராச்சியங்களில் இதுவும் ஒன்று, திஹாதுவின் மகன்களில் ஒருவரான அத்திங்கியா தன்னை மன்னராக நிலைநாட்டினார். அவா காலத்தின் போது (1364-1555), இந்த நகரம் இளவரசர் அல்லது மூத்த இளவரசர்களின் பொதுவான நகரமாக இருந்தது. 1760 ஆண்டு முதல் 1763 ஆண்டு வரையிலும் நாங்க்டாங்கி அரசரின் ஆட்சியில் இந்த நகரம் சிறிது காலத்திற்கு அரச தலைநகரமாக இருந்தது. 

8 ஆகத்து 1988 அன்று, சாகைங் ஆர்ப்பாட்டங்களின் தளமாக இருந்தது. போராட்டம் படுகொலைகளில் முடிவுற்றது, இதில் 300 பொதுமக்கள் கொல்லப்பட்டனர். 



</doc>
<doc id="391321" url="https://ta.wikipedia.org/wiki?curid=391321" title="20 ரூபாய் பணத்தாள் (இந்தியா)">
20 ரூபாய் பணத்தாள் (இந்தியா)

இந்திய 20 ரூபாய் பணத்தாள் (Indian 20-rupee banknote (20) என்பது இந்திய ரூபாயின் ஒரு பொதுவான பணத்தாள் வரிசையில் ஒன்று ஆகும்.  20 என்பது மகாத்மா காந்தி வரிசை பணத்தாள்களில் அடங்கும். இந்திய ரிசவ் வங்கி மகாத்மா காந்தி வரிசையில்  20 பணத்தாளை 2001 ஆகத்து மாதம் அறிமுகம் செய்தது. இந்தத் தொடரில் கடைசியாக வெளியிடப்பட்ட பணத்தாள்களில் இதுவும் ஒன்று ஆகும்; இதே காலக்கட்டத்தில் வெளியிடப்பட்ட வேறு பணத்தாள் 2001 நவம்பரில் வெளியிடப்பட்ட 5 ஆகும்.

20 ருபாய் பணத்தாளை இந்திய ரிசர்வ் வங்கியானது 1972 இல் அறிமுகப் படுத்தியது. இந்த வரிசையானது தற்போதுவரை புழக்கத்தில் உள்ளது. இந்த பணத்தாளின் அறிமுகத்துடன், ரிசர்வ் வங்கி சிங்க முத்திரை தொடர் பணத்தாள்களில் பெரிய மறுவடிவமைப்பைத் தொடங்கியது.

20 பணத்தாளில் மகாத்மா காந்தி வரிசையானநு  147 × 63 மிமீ அளவில் சிவப்பு-ஆரஞ்சு நிறத்தில், முன்பக்கம்  மகாத்மா காந்தி படத்தைக் கொண்டு, இந்திய ரிசர்வ் வங்கி ஆளுநரின் கையொப்பத்துடன் இருக்கிறது. இந்தப் பணத்தாள் மதிப்பை பார்வையற்றோர் அடையாளம் காண ஏதுவாக  பிரெயில் அம்சம் உள்ளது. பணத்தாளின் பின்பக்கம் ஹாரிட் மலை மற்றும் போர்ட் பிளேர் கலங்கரை விளக்கம்  ஆகியவை இடம்பெற்றுள்ளன.

2011 இக்குப் பிறகு, வெளியிடப்பட்ட புதிய ₹20 தாள்களில்  இந்திய ரூபாய்க் குறியீடு இடம்பெற்றது. 2005 க்கு முன் அச்சிடப்பட்ட பணத்தாள்கள் 2014 மார்ச் 31 முதல் புழக்கத்திலிருந்து திரும்பப் பெறுவதாக இந்திய ரிசர்வ் வங்கி 2014 சனவரியில் வெளியிட்டது. பின்னர் காலக்கெடுவை 2015 சனவரி 1 வரை நீட்டித்தது. இந்த காலக்கெடு மேலும் 2016 சூன் 30 வரை நீட்டிக்கப்பட்டது.

மற்ற இந்திய ரூபாய் நோட்டுகள் போல,  20  பணத்தாள்களிலும் 17 இந்திய மொழிகளில் பணத்தின் மதிப்பு எழுதப்பட்டிருந்தது. இந்த நோட்டுகளின் முதல்பக்கத்தில் முதன்மையாக ஆங்கிலம், இந்தியில் பணத்தின் மதிப்பு எழுதப்பட்டுள்ளது. நோட்டின் பின்பக்கத்தில் இந்தியாவின் 22 அதிகாரப்பூர்வ அலுவல் மொழிகளில் 15 மொழிகளில் நோட்டின் மதிப்பு வரிசையாக எழுதப்பட்டுள்ளது. இந்த மொழி வரிசையானது அகரவரிசையில் இடம்பெற்றிருந்ததன. மொழிகளின் வரிசை பின்வருமாறு: அசாமி, வங்காள மொழி, குஜராத்தி, கன்னடம், காஷ்மீரி, கொங்கணி, மலையாளம், மராத்தி, நேபாளி, ஒடியா, பஞ்சாபி, சமசுகிருதம், தமிழ், தெலுங்கு, உருது.


</doc>
<doc id="391341" url="https://ta.wikipedia.org/wiki?curid=391341" title="50 ரூபாய் பணத்தாள் (இந்தியா)">
50 ரூபாய் பணத்தாள் (இந்தியா)

இந்திய 50 ரூபாய் பணத்தாள் (Indian 50-rupee banknote (50) என்பது இந்திய ரூபாயின் ஒரு பொதுவான பணத்தாள் வரிசையில் ஒன்று ஆகும். தற்போது புழக்கத்தில் உள்ள மகாத்மா காந்தி வரிசை 50 பணத்தாளானது 1996 முதல் புழக்கத்தில் உள்ளது. 

50 பணத்தாளானது இந்திய ரிசர்வ் வங்கியால் முதன் முதலில் 1975 இல் சிங்க முத்திரை வரிசை பணத்தாளாக அறிமுகப்படுத்தப்பட்டது. இதன் முதல் பக்கத்தில் அசோகத் தூண் இடம் பெற்றது. இதற்கு பதிலாக 1996 இல் மகாத்மா காந்தி நிழலுருவம் இடம்பிடித்தது.

2016 நவம்பர் 10 அன்று இந்திய ரிசர்வ் வங்கி புதிய மறுவடிவமைப்பில் 50 பணத்தாள் வரவிருக்கும் மாதங்களில், மகாத்மா காந்தி புதிய வரிசையின் ஒரு பகுதியாக வெளியிடப்படும் என்று அறிவித்தது. இந்த பணத்தாள் விரைவில் வெளியிடப்படும் என்று 2017 ஆகத்து 18 அன்று அதிகார்பூர்வமாக அறிவிக்கப்பட்டது. 

50 பணத்தாளின் மகாத்மா காந்தி வரிசை தாளானது 147 × 73 மிமீ அளவில், இளஞ்சிவப்பு -ஊதா நிறத்தில், முன்பக்கம் மகாத்மா காந்தி படத்தைக் கொண்டு, இந்திய ரிசர்வ் வங்கி ஆளுநரின் கையொப்பத்துடன் இருக்கிறது. இந்தப் பணத்தாள் மதிப்பை பார்வையற்றோர் அடையாளம் காண ஏதுவாக பிரெயில் அம்சம் உள்ளது. தாளின் பின்பக்கம் இந்திய நாடாளுமன்றத்தின் கூட்ட அரங்கான சன்சாத் பவனின் படம் இடம்பெற்றுள்ளது.

2012 இக்குப் பிறகு, வெளியிடப்பட்ட 50 ரூபாய் பணத்தாளில் புதிய குறியீடு இடம்பெற்றது. 2005 க்கு முன் அச்சிடப்பட்ட பணத்தாள்கள் 2014 மார்ச் 31 முதல் புழக்கத்திலிருந்து திரும்பப் பெறுவதாக இந்திய ரிசர்வ் வங்கி 2014 சனவரியில் வெளியிட்டது. பின்னர் காலக்கெடுவை 2015 சனவரி 1 வரை நீட்டித்தது. இந்த காலக்கெடு மேலும் 2016 சூன் 30 வரை நீட்டிக்கப்பட்டது.

2017 ஆம் ஆண்டு ஆகஸ்ட் மாதம் 18 ஆம் தேதி இந்திய ரிசர்வ் வங்கி மகாத்மா காந்தி புதிய வரிசையில் புதிய வடிவிலான, 50 பணத்தாளை அறிமுகப்படுத்தியது என்றாலும், முந்தைய வரிசையில் வெளியான 50 ரூபாய் நோட்டுகள் செல்லத் தக்கவையாகவே உள்ளன. இந்த புதிய தொடரின் பணத்தாளின் பின் பக்கத்தில் , ஹம்பியில் உள்ள ரதத்தின் படத்தைக் கொண்டுள்ளது. இது நாட்டின் கலாச்சார பாரம்பரியத்தை சித்தரிக்கிறது. பணத்தாளின் வண்ணம் ஃப்ளோரசன்ட் நீலம் ஆகும். பணத்தாளின் அளவு 135 x 66மிமீ ஆகும்..
50 பணத்தாளின் பாதுகாப்பு அம்சங்கள் பின்வருமாறு:

மற்ற இந்திய ரூபாய் நோட்டுகள் போல 50 பணத்தாள்களிலும் 17 இந்திய மொழிகளில் பணத்தின் மதிப்பு எழுதப்பட்டிருந்தது. இந்த நோட்டுகளின் முதல்பக்கத்தில் முதன்மையாக ஆங்கிலம், இந்தியில் பணத்தின் மதிப்பு எழுதப்பட்டுள்ளது. நோட்டின் பின்பக்கத்தில் இந்தியாவின் 22 அதிகாரப்பூர்வ அலுவல் மொழிகளில் 15 மொழிகளில் நோட்டின் மதிப்பு வரிசையாக எழுதப்பட்டுள்ளது. இந்த மொழி வரிசையானது அகரவரிசையில் இடம்பெற்றிருந்ததன. மொழிகளின் வரிசை பின்வருமாறு: அசாமி, வங்காள மொழி, குஜராத்தி, கன்னடம், காஷ்மீரி, கொங்கணி, மலையாளம், மராத்தி, நேபாளி, ஒடியா, பஞ்சாபி, சமசுகிருதம், தமிழ், தெலுங்கு, உருது.


</doc>
<doc id="391343" url="https://ta.wikipedia.org/wiki?curid=391343" title="100 ரூபாய் பணத்தாள் (இந்தியா)">
100 ரூபாய் பணத்தாள் (இந்தியா)

இந்திய 100 ரூபாய் பணத்தாள் (Indian 100-rupee banknote (100) என்பது இந்திய ரூபாயின் ஒரு பொதுவான பணத்தாள் வரிசையில் ஒன்று ஆகும். இந்தப் பணத்தாளானது இந்திய ரிசர்வ் வங்கியால் முதன் முதலில் 1935 இல் இருந்து பணத்தாளாக அறிமுகப்படுத்தப்பட்டு, தொடர்ச்சியாக அச்சிடப்பட்டு வருகிறது. தற்போது புழக்கத்தில் உள்ள மகாத்மா காந்தி வரிசை 100 பணத்தாளானது 1996 முதல் புழக்கத்தில் உள்ளது.

முதலில் வெளியான 100 ரூபாய் பணத்தாளில் மன்னர் ஆறாம் ஜார்ஜ்ஜின் சித்திரம் இடம்பெற்றது. 1947 இல் இந்தியா சுதந்திரம் அடைந்த பிறகு இந்திய ரிசர்வ் வங்கி வெளியிட்ட பணத்தாளில், ஆறாம் ஜார்ஜ்ஜின் உருவப்படத்துக்கு பதிலாக இந்திய தேசிய இலட்சினையில் உள்ள சிங்க உருவத்தின் படம் போடப்பட்டது.

2016 நவம்பர் 10 அன்று இந்திய ரிசர்வ் வங்கி புதிய மறுவடிவமைப்பில் 100 பணத்தாளானது வரவிருக்கும் மாதங்களில், மகாத்மா காந்தி புதிய வரிசையின் ஒரு பகுதியாக வெளியிடப்படும் என்று அறிவித்தது.

 100 பணத்தாளின் மகாத்மா காந்தி வரிசை தாளானது 157 × 73 மிமீ அளவுடையதாகவும், நீலும் -பச்சை நிறத்தில் முன்பக்கம் மகாத்மா காந்தி படத்தைக் கொண்டு, இந்திய ரிசர்வ் வங்கி ஆளுநரின் கையொப்பத்துடன் இருக்கிறது. இந்தப் பணத்தாள் மதிப்பை பார்வையற்றோர் அடையாளம் காண ஏதுவாக பிரெயில் அம்சம் உள்ளது. தாளின் பின்பக்கம் கோயிசா லாவின் காட்சி இடம்பெற்றுள்ளது. 

2012 இக்குப் பிறகு, வெளியிடப்பட்ட 100 ரூபாய் பணத்தாளில் புதிய குறியீடு இடம்பெற்றது. 2005 க்கு முன் அச்சிடப்பட்ட பணத்தாள்கள் 2014 மார்ச் 31 முதல் புழக்கத்திலிருந்து திரும்பப் பெறுவதாக இந்திய ரிசர்வ் வங்கி 2014 சனவரியில் வெளியிட்டது. பின்னர் காலக்கெடுவை 2015 சனவரி 1 வரை நீட்டித்தது. இந்த காலக்கெடு மேலும் 2016 சூன் 30 வரை நீட்டிக்கப்பட்டது.

மற்ற இந்திய ரூபாய் நோட்டுகள் போல 100 பணத்தாள்களிலும் 17 இந்திய மொழிகளில் பணத்தின் மதிப்பு எழுதப்பட்டிருந்தது. இந்த நோட்டுகளின் முதல்பக்கத்தில் முதன்மையாக ஆங்கிலம், இந்தியில் பணத்தின் மதிப்பு எழுதப்பட்டுள்ளது. நோட்டின் பின்பக்கத்தில் இந்தியாவின் 22 அதிகாரப்பூர்வ அலுவல் மொழிகளில் 15 மொழிகளில் நோட்டின் மதிப்பு வரிசையாக எழுதப்பட்டுள்ளது. இந்த மொழி வரிசையானது அகரவரிசையில் இடம்பெற்றிருந்ததன. மொழிகளின் வரிசை பின்வருமாறு: அசாமி, வங்காள மொழி, குஜராத்தி, கன்னடம், காஷ்மீரி, கொங்கணி, மலையாளம், மராத்தி, நேபாளி, ஒடியா, பஞ்சாபி, சமசுகிருதம், தமிழ், தெலுங்கு, உருது.


</doc>
<doc id="391345" url="https://ta.wikipedia.org/wiki?curid=391345" title="மாயமணி">
மாயமணி

மாயமணி 1964 ஆம் ஆண்டு வெளியான ஒரு இந்திய மொழிமாற்றுத் தமிழ்த் திரைப்படமாகும். இதன் மூலப் படம் இந்தி மொழியில் 1963 ஆம் ஆண்டு என்ற பெயரில் வெளியானது. பாபுபாய் மிஸ்திரி இயக்கத்தில் உருவான இத்திரைப்படத்தில் மஹிபால், கீதாஞ்சலி ஆகியோர் முக்கிய கதா பாத்திரங்களில் நடித்திருந்தனர். லட்சுமிகாந்த் பியாரிலால் இசையமைத்திருந்தனர்.

கீதாஞ்சலி தென்னிந்திய நடிகை ஆவார். இந்தப் படத்தில் பரத நாட்டியம் ஆடியுள்ளார்.



</doc>
<doc id="391354" url="https://ta.wikipedia.org/wiki?curid=391354" title="எல்சா வான் தியேன்">
எல்சா வான் தியேன்

எல்சா வான் தியேன் "(Elsa van Dien)" (ஜூலை 12, 1914 – 2007) ஒரு டச் வானியலாளர் ஆவார்.  இவர் தனது முனைவர் பட்ட்த்தை ஆர்வார்டு பல்கலைக்கழகத்தில் பெற்றார்.  இவர் கேல் புரூனோ வான் அல்பாதா எனும் வானியலாளரை மணந்தார். 

இவர் சுரினாமில் உள்ள பரமாரிபோவில் 1914 ஜூலை 14 இல் பிறந்தார். இவரது தாயார் இரெபேக்கா தா சிலவா ஆவார். இவரது தந்தையார் கெரிட் வான் தியேன் ஆவார். இவர் குடும்பம் 1923 இல் நெதர்லாந்துக்குப் பெயர்ந்தது. இவர் 1932 இல் ஆம்சுடர்டாம் பல்கலைக்கழகத்தில் வானியல் படிக்கத் தொடங்கினார். இவர் 1935 இல் நெதர்லாந்தில் இருக்கும் இலெய்டன் பல்கலைக்கழகத்திலும் அதன் வான்காணகத்தை அணுக பதிவு செய்திருந்தார். இவருக்கு 1939 இல் இராடுகிளிப்பே கல்லூரி ஆய்வு நலகையை வாழங்கியது. ஆனால், இரண்டாம் உலகப் போரால் அவர் முனைவர் பட்ட ஆய்வை அங்கே 1945 இல் தான் தொடங்க முடிந்தது. இதற்கு, இவருக்கு அமெரிக்கப் பல்கலைக்கழக மகளிர் கழகமும் முழு ஒத்துழைப்பை நல்கியது. இவரது 1947 ஆம் ஆண்டு ஆய்வுத் தலைப்பு ஏ, பி கதிர்நிரல் விண்மீன்களில் உயர் பால்மர் வரிகளின் விளைவு என்பதாகும். முனைவர் பட்டம் பெற்ரதும், இவர் சிலகாலம் கனடா, விக்டோரியாவில் அமைந்த டொமினியன் வானியற்பியல் காணகத்தில் பணிபுரிந்தார்.இவர் 1948 இல் நெதர்லாந்துக்குத் திரும்பினார். இவர் 1948 ஆகத்து மாதத்தில் இந்தோனேசியாவில் பாந்தாங் அருகில் உள்ள போசுச்சா வான்காணகத்தில் பணியில் சேர்ந்தார். அங்கே தான் இவர் புரூனோ வான் அல்பாதாவைச் சந்தித்து மணந்துகொண்டார். இவர் 1958 வரையில் தன் வானியல் ஆய்வைத் தொடர்ந்தார். பின்னர் இவரது குடும்பம் நெதர்லாத்துக்கே திரும்பி வந்து சேர்ந்தது. இவர் தன்கணவர் அல்பாதா 1972 திசம்பரில் இறந்ததும் தன் வானியல் ஆய்வை மீண்டும் தொடரலானார்.




</doc>
<doc id="391359" url="https://ta.wikipedia.org/wiki?curid=391359" title="எம்மா வுசோத்சுகி">
எம்மா வுசோத்சுகி

எம்மா வுசோத்சுகி "(Emma Vyssotsky)" (அக்தோபர் 23, 1894 – மே 12, 1975), பென்சில்வேனியா, மீடியா வில் எம்மா வில்லியம்சு என்ற பெயரில் பிறந்தார். இவர் அமெரிக்க வானியலாளர் ஆவார்.

இவர் 1930 இல் ஆர்வார்டு பல்கலைக்கழகத்தில் தன் முனைவர் பட்ட்த்தைப் பெற்றார். இவரது வாழ்க்கைப்பணி வர்ஜீனியா பல்கலைக்கழக மெக்கார்மிக் வான்காணகத்தில் அமைந்தது. அங்கு, இவர் விண்மீன்களின் இயக்கமும் பால்வெளியின் இயங்குவடிவியலும் பற்றிய சிறப்புப் புலத்தில் பணிபுரிந்தார்.

இவர் உருசிய வானியலாளராகிய அலெக்சாந்தர் விசோத்சுகியை 1929 இல் மணந்தார். இவர்களது மகனாகிய விக்டர் ஏ.விசோத்சுகி கணிதவியலாளரும் கணினி அறிவியலாளரும் ஆவார். இவர் மல்ட்டிக் திட்ட்த்தில் இணைந்து டார்வின் நிரலீட்டு விளையாட்டை 9கணினி விளையாட்டை) உருவாக்கினார்.

இவர் 1946 இல் வானியலுக்கான ஆன்னி ஜம்ப் கெனான் விருதைப் பெற்றார்.



</doc>
<doc id="391361" url="https://ta.wikipedia.org/wiki?curid=391361" title="கேபிரியேல் இரெனவுதோத் பிளம்மாரியன்">
கேபிரியேல் இரெனவுதோத் பிளம்மாரியன்

கேபிரியேல் இரெனவுதோத் பிளம்மாரியன் "(Gabrielle Renaudot Flammarion)" (31 மே 1877 – 28 அக்தோபர் 1962) ஒரு பிரெஞ்சு வானியலாளர் ஆவார். இவர் பிரான்சில் உள்ள யுவிசி-சுர்-ஆர்கே வான்காணகத்தில்பணிபுரிந்தார். இவர் பிரான்சு வானியல் கழகத்தின் பொது செயலாளராகவும் இருந்துள்ளார்.

இவர் செவ்வாய் மேற்பரப்பின் மாறும் கூறுபாடுகள் பற்றியும் வியாழன் பெருஞ்செம்பொட்டு பற்றியும் மாறும் விண்மீன்கள், கோள்கள், சிறுகோள்கள் ஆகியவற்றின் நோக்கிடுகள் பற்றியும் பல கட்டுரைகள் வெளியிட்டுள்ளார்.

கேபிரியேல் இரெனவுதோத் என்ற பெயரில் பிறந்த இவர் காமில்லே பிளம்மாரியன்]] எனும் வானியலாளரை மணந்துகொண்டார்.

செவ்வாயில் உள்ள ஒரு மொத்தல் குழிப்பள்ளமும் 355 Gabriella எனும் சிறுகோளும் இவரது நினைவாகப் பெயரிடப்பட்டுள்ளன.



</doc>
<doc id="391365" url="https://ta.wikipedia.org/wiki?curid=391365" title="அன்னா எசுதெல் கிளான்சி">
அன்னா எசுதெல் கிளான்சி

அன்னா எசுதெல் கிளான்சி "(Anna Estelle Glancy)" (20 அக்தோபர் 1883 – 19 மே 1975) ஓர் அமெரிக்க வானியலாளரும் வில்லை வடிவமைப்பாளரும் ஆவார். இவரது வில்லை வடிவமைப்பு கண்னருகு ஆடிகளையும் ஒளிப்படக் கருவிகளையும் தொலைநோக்கிகளையும் படைக்கல ஒளியியல் கருவிகளையும் மேம்படுத்தியது. இவர் மச்ச்சூசட், வால்தாமில் பிறந்து அங்கேயே இறந்தார்.


</doc>
<doc id="391371" url="https://ta.wikipedia.org/wiki?curid=391371" title="குச்சவெளி">
குச்சவெளி

குச்சசெளி ("Kuchchaveli") இலங்கையின் கிழக்குக் கரையோரப் பகுதியில் திருகோணமலை மாவட்டத்தின் வடமேற்கே அமைந்துள்ள கிராமம். உள்நாட்டு மற்றும் வெளிநாட்டு சுற்றுலா பயணிகளைக் கவர்ந்துள்ள இக்கிராமம் பல வரலாற்று சிறப்பம்சங்களை தன்னகத்தே கொண்டுள்ளது.


</doc>
<doc id="391385" url="https://ta.wikipedia.org/wiki?curid=391385" title="ஸ்ரீ ராம பக்த ஹனுமான்">
ஸ்ரீ ராம பக்த ஹனுமான்

ஸ்ரீ ராம பக்த ஹனுமான் 1958 ஆம் ஆண்டு வெளியான ஒரு இந்திய மொழிமாற்றுத் தமிழ் திரைப்படமாகும். வால்மீகி இராமாயணம் இதிகாச கதையின் அடிப்படையில் அமைந்த இத்திரைப்படத்தை பாபுபாய் மிஸ்திரி இயக்கினார். எஸ். என். திரிபாதி அனுமானாக நடித்தார். ஏனைய நடிகர்கள் மஹிபால், அனித்தா குஹா, கிருஷ்ணகுமாரி, ஹெலன் மற்றும் பலர். சித்ரகுப்தா இசையமைத்தார்.



</doc>
<doc id="391386" url="https://ta.wikipedia.org/wiki?curid=391386" title="அன்லவுகு அமந்தா தியூப்விக்">
அன்லவுகு அமந்தா தியூப்விக்

அன்லவுகு அமந்தா தியூப்விக் "(Anlaug Amanda Djupvik)" ஒரு நார்வே வனியலாளர் ஆவார். இவரது ஆய்வுப்புலம் விண்மீன்களின் உருவாக்க்மும் தொடக்கநிலைப் பொருண்மைச் சார்பின் தோற்றமும் ஆகும்.

இவர் நார்வே, போர்தேவில் பிறந்தார். இது நார்வே மேற்குக் கடற்கரையில் உள்ள ஒரு சிறுநகராகும். இவர் கர்சுகோய் தீவில் உள்ள இலெய்கோங் எனும் சிற்றூரில் பிற்ந்து வளர்ந்தார். இந்தச் சிற்றூர் ஆலேசந்து நகரத்துக்குதெற்கே அமைந்துள்ளது. இவர் திருமணமான பிறகு காசு எனும் குடும்பப் பெயரைப் பயன்படுத்தினார். பின்னர் 2004 இல் மீண்டும் தியூப்விக் என மாற்றிக்கொண்டார். இவர் 1982 இல் ஓசுலோவில் உள்ள கோட்பாட்டு வானியற்பியல் நிறுவனத்தில் தன் பட்டப் படிப்பைத் தொடங்கினார். இவர் அங்கு அறிவியல் முதுவர் பட்டத்தைப் பெற்றார். முதுவர் பட்டத்துக்கான இவரது தலைப்பு "1990-1991 கால இடைவெளியில் கலீலிய நிலாக்களின் பரிமாற்ற நிகழ்வு பற்றிய நோக்கீடுகளும் பகுப்பாய்வும் " ஆகும். இது காரே அக்சுனெசுவால் மேற்பார்வையிடப்பட்டது.

இவர் 1992 ஜனவரியில் இருந்து 1994 ஏப்பிரல் வரை கானரித் தீவில் இலா பால்மாவில் அமைந்த உரோக் தெலாசு முச்சோசு வான்காணக நார்திக் ஒளியியல் தொலைநோக்கியின் மாணவ வானியலாளராக விளங்கினார். இதற்கு நார்கேசு போர்சுக்னிங்சுராது எனும் நார்வே ஆராய்ச்சி மன்றத்தால் உதவிநல்கை வழங்கப்படுகிறது.இங்கு, முதன்மைப் பட்டைச் சிறுகோள் (32892) DW 1994 பிப்ரவரி 22 இல் இவரால் கண்டுபிடிக்கப்பட்டது. இவர் கோரான் ஓலோப்சன் கீழ் தன் முனைவர் பட்ட ஆய்வில் 1994 ஏப்பிரல் முதல் 1999 ஏப்பிரல் வரை சுட்டாகோல்ம் வான்காணகத்தில் ஈடுபட்டார்.

இவர் 1999 மேவில் இருந்து 2000 மே வரையில் நூர்துவிய்க்கில் உள்ள ஐரோப்பிய விண்வெளி முகமையின் வானியற்பியல் பிரிவில் முதுமுனைவர் ஆய்விருக்கையில் மால்கம் பிரித்லந்துடன் இணைந்து பணிபுரிந்தார். இவர் 2000 இல் இருந்து 2002 வரையில் நார்வே ஆராய்ச்சி மன்றக் குழுவில் உறுப்பினராக இருந்தார். இவர் 2000 மேவில் இருந்து ம்தலி இணைவானியலாளர் பொறுப்பிலும் 2002 இல் இருந்து வானியலாளர் பொறுப்பிலும் NOT நிறுவனத்தில் இருந்துள்ளார்.



</doc>
<doc id="391389" url="https://ta.wikipedia.org/wiki?curid=391389" title="கலிப்">
கலிப்

கலிப் (; ) இயற்பெயர் "மிர்சா ஆசத்துல்லா பய்க் கான்" (உருது: ; ) (27 டிசம்பர் 1797 – 15 பிப்ரவரி 1869) என்பவர் முகலாயப் பேரரசின் கடைசி ஆண்டுகளில் ஒரு முக்கியமான உருது மற்றும் பாரசீக மொழிக் கவிஞர் ஆவார். இவர் முகலாயச் சகாப்தத்தின் கடைசிப் பெரிய கவிஞர் ஆவார். இவர் இந்தியா மற்றும் பாக்கித்தானில் மட்டும் அல்லாது இந்தி மொழி பேசும் புலம்பெயர்ந்தோரின் நடுவிலும் பிரபலமானவராக உள்ளார். இவரது வாழ்நாளில் முகலாயப் பேரரசு மறையத் தொடங்கியது. பிரித்தானியாவால் இடமாற்றம் செய்யப்பட்டது. கடைசியாக 1857ல் சிப்பாய்க் கிளர்ச்சியின் தோல்விக்குப் பிறகு பதவி இறக்கப்பட்டது. இதைப் பற்றியும் இவர் எழுதியுள்ளார். 

 
இவர் அய்பக் துருக்கியர்களின் வழிவந்தவர் ஆவார். அய்பக் துருக்கியர்கள் செல்ஜுக் மன்னர்களின் வீழ்ச்சிக்குப் பிறகு சமர்கந்திற்கு இடம்பெயர்ந்தனர். இவரது தந்தைவழி தாத்தா மிர்சா கோகன் பய்க் கான் ஒரு செல்ஜுக் துருக்கியர் ஆவார். அவர் அகமது ஷாவின் (1748-54) ஆட்சிக்காலத்தின்போது சமர்கந்தில் இருந்து இந்தியாவிற்குக் குடிபெயர்ந்தார். லாகூர், தில்லி மற்றும் ஜெய்ப்பூர் ஆகிய இடங்களில் பணியில் இருந்தார். பகசு (புலந்சாகர், உ.பி.) துணை மாவட்டம் அவருக்கு வழங்கப்பட்டது. அவர் கடைசியாக ஆக்ரா, உ.பி.யில் குடியேறினார். அவருக்கு நான்கு மகன்கள் மற்றும் மூன்று மகள்கள் இருந்தனர். மிர்சா அப்துல்லா பய்க் கான் மற்றும் மிர்சா நசுருல்லா பய்க் கான் ஆகியவை அவரது இரண்டு மகன்களின் பெயர்கள் ஆகும். கலிப்பின் தந்தையான மிர்சா அப்துல்லா பய்க் கான் இவரது தாயான காஷ்மீர் இன இசாத்-உத்-நிசா பேகத்தைத் திருமணம் செய்து கொண்டார். பிறகு இருவரும் அவரது மாமனாரின் இல்லத்தில் வசித்தனர். இவரது தந்தை முதலில் லக்னோ நவாப்பிடமும் பிறகு ஐதராபாத் நிசாமிடமும் பணியாற்றினார். 1803ல் அல்வரில் நடந்த போரில் இறந்தார். ராஜ்கரில் (அல்வர், இராஜஸ்தான்) புதைக்கப்பட்டார். அப்போது கலிப்புக்கு ஐந்து வயதாகி இருந்தது. இவர் முதலில் இவரது மாமா மிர்சா நசுருல்லா பய்க் கானால் வளர்க்கப்பட்டார். இவர் தன் பதிமூன்றாம் வயதில் உம்ரோ பேகத்தைத் (பெரோஸ்பூர், சிர்கா நவாப்பின் சகோதரரான நவாப் இலாஹி பக்சின் மகள்) திருமணம் செய்தார். பிறகு இவர் தன் தம்பி மிர்சா யூசுப் கானுடன் தில்லிக்கு இடம்பெயர்ந்தார். இவரது தம்பிக்கு சிறுவயதிலேயே மனப்பித்து ஏற்பட்டது. 1857 கிளர்ச்சியின் போது இவரது தம்பி இறந்தார். இவருக்குப் பிறந்த ஏழு குழந்தைகளும் சிறுவயதிலேயே இறந்தன. இவர் தனது ஒரு கடிதத்தில் திருமணத்தை இரண்டாவது சிறைதண்டனை என்று குறிப்பிட்டுள்ளார். முதல் தண்டனை என்று வாழ்க்கையைக் குறிப்பிட்டார். வாழ்க்கை என்பது வலிமிகுந்த போராட்டம், அப்போராட்டம் வாழ்க்கை முடியும்போதுதான் முடிகிறது என்ற கருத்து இவரது கவிதகளின் முக்கியமான கருத்தாக இருந்துள்ளது.


</doc>
<doc id="391391" url="https://ta.wikipedia.org/wiki?curid=391391" title="200 ரூபாய் பணத்தாள் (இந்தியா)">
200 ரூபாய் பணத்தாள் (இந்தியா)

இந்திய 200 ரூபாய் பணத்தாள் ( Indian 200-rupee note (₹200) என்பது இந்திய ரூபாயின் ஒரு பொதுவான பணத்தாள் வரிசையில் ஒன்று ஆகும். 2016 இந்திய ரூபாய்த் தாள்களின் பண மதிப்பு நீக்க  நடவடிக்கைக்குப் பிறகு இந்திய ரிசர்வ் வங்கியானது ஐந்து புதிய பணத்தாள்களை வெளியிடுவதாக அறிவித்தது அவை-- ₹2,000, ₹500, ₹200, ₹50,  ₹1 ஆகும்..

நாணய வகைகளை தீர்மானிக்க, இந்திய ரிசர்வ் வங்கி, 1-2-5 தொடர் என்று அழைக்கப்படும் ரெனால்ட் தொடரை பின்பற்றுகிறது.  1-2-5 தொடரின், அடுத்த தொகுதியான  'பத்துகள்' அல்லது 1:10 விகிதம் 3, படி நிலைகளாக, அதாவது 2, 5-, 10-, 20-, 50-, 100-, 200-, 500-, 1,000, . முதலியனவற்றில் 200-ரூபாய் பணத்தாள் விடுபட்டுள்ளதாக இந்திய ரிசர்வ் வங்கி விவரித்து உள்ளது.   ஐரோ மற்றும் பிரித்தானிய பவுண்டு ஆகியவை ரெனால்ட் தொடரில்  மிகவும் குறிப்பிடத்தக்க பணத்தாள் மற்றும் நாணயங்களாகும், அவை 1-2-5 தொடரில் வரிசைப்படுத்தப்பட்டுள்ளன இதையே இந்திய ரூபாயிக்கும் அடிப்படையாக கொள்ளப்பட்டுள்ளது. 2017 மார்ச்சில், ₹ 200 பணத்தாளை  அறிமுகப்படுத்த முடிவு செய்யப்பட்டது இந்த முடிவு இந்திய ரிசர்வ் வங்கியால் நிதி அமைச்சகத்தின் ஆலோசனையின்  மூலம் எடுக்கப்பட்டது.. குடிமக்கள் எளிதில் பரிவர்த்தனை செய்ய உதவும் ₹ 200 பணத்தாள்களை அறிமுகப்படுத்துவது குறித்து இந்திய அரசு  ஆய்வு செய்தது. 2017 சூனில், ₹ 200 பணத்தாளின் புகைப்படம் முகநூல் மற்றும் வாட்சப் போன்ற சமூக ஊடக தளங்களில் வேகமாக பரவியது. மகாத்மா காந்தி புதிய வரிசை 200 ரூபாய் பணத்தாள் வரிசையை இந்திய ரிசர்வ் வங்கி  அறிவித்தது,  இந்திய ரிசர்வ் வங்கியின் ஆளுநர் டாக்டர் உர்ஜீத் ஆர். பட்டேல், 2017 ஆகத்து 24 அன்று கையெழுத்திட்டார்.  இந்தியாவில் எல்லா இடங்களிலும் 200 ரூபாய் நோட்டுகள் இன்னும் புழக்கத்தில் விடப்படவில்லை

இந்திய ரிசர்வ் வங்கி புதிய 200 ரூபாய் நோட்டுகள் 2017 செப்டம்பர் 25 முதல் புழக்கத்தில் இருக்கும் என்று அறிவித்தது.



</doc>
<doc id="391392" url="https://ta.wikipedia.org/wiki?curid=391392" title="முத்துமலை முருகன் திருக்கோயில்">
முத்துமலை முருகன் திருக்கோயில்

முத்துமலை முருகன் திருக்கோயில் கோயம்புத்தூர் கிணத்துக்கடவு உள்ள முத்துமலை என்னும் மலை மேல் அமைந்துள்ளது. மலைக்கு செல்ல சாலை வசதி உள்ளது.
சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, பங்குனி உத்திரம் , கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது.

காலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.



</doc>
<doc id="391397" url="https://ta.wikipedia.org/wiki?curid=391397" title="நங்கைநல்லூர் ஐயப்பன் திருக்கோயில், சென்னை">
நங்கைநல்லூர் ஐயப்பன் திருக்கோயில், சென்னை

நங்கைநல்லூர் ஐயப்பன் திருக்கோயில், சென்னை நங்கைநல்லூரில் அமைந்துள்ளது. 
கார்த்திகை மாதம்
காலை 6 மணி முதல் 11 மணி வரை, மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.

கார்த்திகை மாதம் அனைத்து நாட்களிலும் சூரியக்கதிர்கள் ஐயப்ப ஸ்வாமி மேல் விழுகிறது. 


</doc>
<doc id="391400" url="https://ta.wikipedia.org/wiki?curid=391400" title="சித்தாப்புதூர் ஐயப்பன் திருக்கோயில், கோயம்புத்தூர்">
சித்தாப்புதூர் ஐயப்பன் திருக்கோயில், கோயம்புத்தூர்

சித்தாப்புதூர் ஐயப்பன் திருக்கோயில், கோயம்புத்தூர் கோயம்புத்தூர் சித்தாப்புதூரில் அமைந்துள்ளது. 
கார்த்திகை மாதம்
காலை 6 மணி முதல் 11 மணி வரை, மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.



</doc>
<doc id="391401" url="https://ta.wikipedia.org/wiki?curid=391401" title="டாங்யீ">
டாங்யீ

டாங்யீ மியான்மரின் ஷான் மாநிலத்தின் தலைநகரம் மற்றும் அந்த மாநிலத்தின் மிகப்பெரிய நகரம். கடல் மட்டத்திலிருந்து 4,712 அடிகள் உயரத்தில் சவேன்யாங் மற்றும் இன்லே ஏரியின் வடக்கே மயீலாட் பிராந்தியத்தில் அமைந்துள்ளது. டாங்யீ நகரம் மியான்மரின் ஐந்தாவது மிகப்பெரிய நகரம். 2014 ஆம் ஆண்டின் மக்கள்தொகை கணக்கின்படி இந்நகரத்தில் சுமார் 380,665 மக்கள் வாழ்கிறார்கள். ஆண்டுதோறும் டஸாங்மோண் (பர்மிய நாட்காட்டியில் இது எட்டாவது மாதம்) மாதத்தில் வரும் முழு நிலவு நாளில் நடத்தப்படும் வெப்பக் காற்று பலூன் திருவிழாவிற்கு இந்த நகரம் புகழ்பெற்றுள்ளது. 

டாங்யீ என்ற பெயரின் பொருள் பர்மிய மொழியில் "பெரிய மலை" என்று பொருள்படும், இது நகரத்தின் கிழக்கே, ஷான் மலைத்தொடர் அமைப்பின் ஒரு பகுதியில் அமைந்திருப்பதால் இந்தப் பெயரைப் பெற்றது. இந்த மலைதொடரின் உயரமான முனைப்பகுதியை டாங்-சுன் அல்லது "கூர்முனை" என்றழைக்கப் படுகிறது. இந்த முனை "பாயா-டாங்" என்ற பெயரில் அறியப்படுகிறது.

பிரித்தானியர்களின் ஆக்கிரமிப்பின் போது, இந்த நகரம் தெற்கு ஷான் மாநிலங்களின் தலைநகரமாக மாறியது. டாங்யீயின் நவீன வளர்ச்சி 1894 ஆம் ஆண்டில் தொடங்கியது, ஆங்கிலேயர்கள் தங்கள் நிர்வாக அலுவலகங்களை மயிங் டாங்கிலிருந்து இன்லே 
ஏரியின் கிழக்கு கடற்கரையில் இருந்து டாங்யீ நகரத்தின் புவியியல் அமைப்பின் காரணங்களுக்காக தலைநகரமாக மாற்றினர்.



</doc>
<doc id="391402" url="https://ta.wikipedia.org/wiki?curid=391402" title="ராஜ் நிவாஸ் புதுச்சேரி">
ராஜ் நிவாஸ் புதுச்சேரி

ராஜ் நிவாஸ் அல்லது ஆளுநர் மாளிகை புதுச்சேரி என்பது புதுச்சேரி ஒன்றிய பிரதேசத்தின் தலைநகரமான புதுச்சேரியில் அமைந்துள்ளது. புதுச்சேரி ஒன்றிய பிரதேசத்தின் துணைநிலை ஆளுநர் அதிகாரப்பூரவ அரசாங்க வசிப்பிடம் ஆகும். முற்காலத்தில் பிரெஞ்சு இந்தியா அரசாங்கத்தின் ஆளுநர்களின் அரசாங்க வசிப்பிடமாக இவ்விடம் இருந்துள்ளது. பிரெஞ்சு மற்றும் இந்தியா கட்டிட கலை இங்கு காணலாம்.

01 மே 2017 முதல் பொதுமக்கள் திங்கள் முதல் சனி வரை தினமும்.முன்பதிவு செய்தவர்கள் சோதனைக்கு பிறகு ஆளுநர் மளிகை காண அனுமதிக்க படுகின்றனர்
இணைய முன்பதிவுக்கு ஆளுநர் மளிகை இணையதளத்தின் தனியாக ஒரு பக்கம் அமைக்க பட்டுள்ளது.

புதுச்சேரி ஒன்றிய பிரதேச மக்கள் ஆளுநரை சந்திப்பதற்கும் தங்கள் குறைகளை எடுத்துரைக்கவும் மக்கள் அரசாங்கத்தை அணுக ஒரு இணைப்புப்பாலமாக இணையதளம் அமைக்கப்பட்டது. இவ்விணையத்தளத்தில் முன்னாள் ஆளுநர்கள், ஆளுநருமாளிகை தொடர்புகொள்ள தேவையான தபால் முகவரி, மின்னஞ்சல், வாட்சப் செயலி என் இதில் கொடுக்கப்பட்டுள்ளது. 13 ஏப்ரல் 2017 ஆம் ஆண்டு ஆளுநர் முனைவர் கிரண் பேடி அவர்களால் இணையத்தளம் தொடங்கப்பட்டது.



</doc>
<doc id="391403" url="https://ta.wikipedia.org/wiki?curid=391403" title="விளாச்சேரி ஐயப்பன் திருக்கோயில், மதுரை">
விளாச்சேரி ஐயப்பன் திருக்கோயில், மதுரை

விளாச்சேரி ஐயப்பன் திருக்கோயில், மதுரை மதுரை விளாச்சேரி நகரில் அமைந்துள்ளது. 
பங்குனி உத்திரம்

காலை 6 மணி முதல் 11 மணி வரை, மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.

ஐயப்பன் மேற்கு நோக்கி அருள் பாளிக்கிறார்.



</doc>
<doc id="391404" url="https://ta.wikipedia.org/wiki?curid=391404" title="மோகனூர் பாலசுப்பிரமணியசுவாமி திருக்கோயில், நாமக்கல்">
மோகனூர் பாலசுப்பிரமணியசுவாமி திருக்கோயில், நாமக்கல்

இக்கோவிலில் ஒவ்வொரு ஆண்டும் பங்குனி மாதம் பங்குனி உத்திரத் தேர் திருவிழா வெகுசிறப்பாக நடைபெற்று வருகின்றது. 
மேலும் சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். ஆகிய விழா நாட்களில் உற்சவங்கள் நடக்கிறது.

காலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.
வேண்டுதல் நிறைவேறியதும் முருகனுக்கு திருமுழுக்கு செய்தும், புது ஆடை அணிவித்தும் நேர்த்திக்கடன் நிறைவேற்றுகின்றனர்.



</doc>
<doc id="391407" url="https://ta.wikipedia.org/wiki?curid=391407" title="சொல்லொப்புமை">
சொல்லொப்புமை

மொழியியலில், சொல்லொப்புமை என்பது, எந்த அளவுக்குக் குறித்த இரு மொழிகளின் சொற்கள் ஒத்திருக்கின்றன என்பதைக் குறிக்கும் அளவீடு ஆகும். சொல்லொப்புமை 1 (அல்லது 100%) ஆக இருப்பது இரண்டு மொழிச் சொற்களும் முழுமையாக ஒத்திருப்பதைக் குறிக்கும். சொல்லொப்புமை 0 ஆக இருந்தால் அம்மொழிகளில் பொதுச் சொற்கள் எதுவும் இல்லை என்பது பொருள்.

சொல்லொப்புமையை வரையறுப்பதற்குப் பல வழிகள் உள்ளன. பயன்படுத்து வழியைப் பொறுத்து விளைவும் மாறுபடும். எடுத்துக்காட்டாக, எத்னொலோக்கின் கணிப்பீட்டு முறையில் தரப்படுத்தப்பட்ட சொற்பட்டியல்களைப் பயன்படுத்தி இரு மொழிகளிலும் வடிவமும், பொருளும் ஒத்தவையாக உள்ள சொற்கள் கணக்கிடப்படுகின்றன. இம்முறையைப் பயன்படுத்தி ஆங்கில மொழியை மதிப்பீடு செய்தபோது அது செருமன் மொழியுடன் 60% சொல்லொப்புமையும், பிரெஞ்சு மொழியுடன் 27% சொல்லொப்புமையும் கொண்டிருக்கக் காணப்பட்டது.

சொல்லொப்புமையை இரு மொழிகளுக்கிடையே உள்ள இனத்தொடர்பின் அளவை மதிப்பிடுவதற்கும் பயன்படுத்த முடியும். 85% க்கு மேற்பட்ட சொல்லொப்புமை, ஒப்பிடப்பட்ட இரு மொழிகளும் பெரும்பாலும் தொடர்புள்ள கிளைமொழிகள் என்பதைக் காட்டும்.

சொல்லொப்புமை இரு மொழிகளிடையேயான புரியும்திறனைக் காட்டும் குறியீடுகளுள் ஒன்று மட்டுமே. புரியும்திறனானது உருபனியல், ஒலியியல், தொடரியல் ஒப்புமைகளிலும் தங்கியுள்ளது. சொற்பட்டியல் வேறுபாடுகளும் சொல்லொப்புமையில் மாற்றத்தை ஏற்படுத்தக்கூடும். எடுத்துக்காட்டாக, பண்பாடு சார்ந்த சொற்களைப் பொறுத்தவரை ஆங்கிலத்துக்கும் பிரெஞ்சுக்கும் இடையிலான சொல்லொப்புமையின் அளவு குறிப்பிடத்தக்கது. ஆனால் அடிப்படைச் சொற்களைப் பொறுத்தவரை இது மிகவும் குறைவு. புரியும் திறனைப் போலன்றி சொல்லொப்புமை சமச்சீரானதாகவே இருக்க முடியும். 

எத்னொலோக் சேகரித்து வெளியிட்டபடி சில இந்திய-ஐரோப்பிய மொழி இணைகளுக்கு இடையிலான சொல்லொப்புமைப் பெறுமானங்களைக் கீழுள்ள அட்டவணை காட்டுகின்றது.


</doc>
<doc id="391408" url="https://ta.wikipedia.org/wiki?curid=391408" title="500 ரூபாய் பணத்தாள் (இந்தியா)">
500 ரூபாய் பணத்தாள் (இந்தியா)

இந்திய 500 ரூபாய் பணத்தாள் (Indian 500-rupee banknote (500) என்பது இந்திய ரூபாயின் ஒரு பொதுவான பணத்தாள் வரிசையில் ஒன்று ஆகும். தற்போது புழக்கத்தில் உள்ள ₹500 பணத்தாளானது 2016 நவம்பர் 10 இல் இருந்து புழக்கத்தில் இருந்து வருகிறது. இது  மகாத்மா காந்தி புதிய வரிசையின் ஒரு பகுதி ஆகும். இதற்கு முந்தைய  மகாத்மா காந்தி வரிசை  பணத்தாளானது 1997 அக்டோபர் முதல் 2016 நவம்பர்வரை புழக்கத்தில் இருந்தது, அவை  2016 நவம்பர் 8 இல் செல்லாதவை ஆக்கப்பட்டன. 2017 சூன் 13  அன்று, ரிசர்வ் வங்கி விரைவில் புதிய  500 ரூபாய் பணத்தாள் வெளியிடப்படும் என அறிவித்தது.

₹500 பணத்தாளானது இந்திய ரிசர்வ் வங்கியால் 1987 அக்டோபரில் அறிமுகம் செய்யப்பட்டது. பணவீக்கத்தின் காரணமாக அதிகரித்து வரும் பணப்புழக்கத்தினால் இது அறிமுகம் செய்யப்பட்டது. இந்த பணத்தாளில் குறிப்பிடத்தக்க வகையில்இந்திய தேசிய இலச்சினையான, சாரனாத் சிங்க உருவத்துக்கு பதிலாக மகாத்மா காந்தியின் உருவப்படம் இடம்பெற்றது.  இந்த வடிவமைப்பின் புகழானது மற்ற இந்திய ரூபாய் நோட்டுகளின் மறுவடிவத்திற்கு வழிவகுத்தது, அது முதல் மகாத்மா காந்தி வரிசை ரூபாய் நோட்டுகள் அறிமுகப்படுத்தப்பட்டன.

2016 நவம்பர் 8 அன்று இந்திய பிரதமர் நரேந்திர மோடி இந்தியாவில் ஊழலுக்கு எதிராக போராடுவதற்கும், கள்ள நோட்டு பிரச்சனையை தீர்ப்பதற்கும் மகாத்மா காந்தி வரிசை 500 ரூபாய் பணத்தாளை செல்லாததாக அறிவித்தார்.   2016 நவம்பர் 10 அன்று, முந்தைய பணத்தாள்களுக்கு மாற்றாக புதிய 500 ரூபாய் நோட்டுகளாக மகாத்மா காந்தி புதிய வரிசை பணத்தாளாக மாற்றப்பட்டன.

500 பணத்தாளின் மகாத்மா காந்தி புதிய வரிசை பணத் தாளானது 66மிமீ x 150மிமீ அளவில், சாம்பல் நிறத்தில், முன்பக்கம் மகாத்மா காந்தி படத்தைக் கொண்டு, இந்திய ரிசர்வ் வங்கி ஆளுநரின் கையொப்பத்துடன் இருக்கிறது. இந்தப் பணத்தாள் மதிப்பை பார்வையற்றோர் அடையாளம் காண ஏதுவாக பிரெயில் அம்சம் உள்ளது. தாளின் பின்புறத்தில் இந்திய மரபுச் சின்னமான செங்கோட்டை, மற்றும்  தூய்மை இந்தியா இயக்கத்தின் சின்னம் ஆகியவை இடம்பெற்றுள்ளன.

500 பணத்தாளின் மகாத்மா காந்தி வரிசை தாளானது  167 × 73 மிமீ அளவில் அரஞ்சு-மஞ்சள் நிறத்தில், முன்பக்கம் மகாத்மா காந்தி படத்தைக் கொண்டு, இந்திய ரிசர்வ் வங்கி ஆளுநரின் கையொப்பத்துடன் இருக்கிறது. இந்தப் பணத்தாள் மதிப்பை பார்வையற்றோர் அடையாளம் காண ஏதுவாக பிரெயில் அம்சம் உள்ளது. பின்பக்கம்உப்பு சத்யாகிரகத்தை சித்தரிக்கும் படம் இடம்பெற்றுள்ளது.

2011 இக்குப் பிறகு, வெளியிடப்பட்ட 500 ரூபாய் பணத்தாளில் புதிய இந்திய ரூபாய்க் குறியீடான  சின்னம்]] இடம்பெற்றது. 2005 க்கு முன் அச்சிடப்பட்ட பணத்தாள்கள் 2014 மார்ச் 31 முதல் புழக்கத்திலிருந்து திரும்பப் பெறுவதாக இந்திய ரிசர்வ் வங்கி 2014 சனவரியில் வெளியிட்டது. பின்னர் காலக்கெடுவை 2015 சனவரி 1 வரை நீட்டித்தது. இந்த காலக்கெடு மேலும் 2016 சூன் 30 வரை நீட்டிக்கப்பட்டது.

மற்ற இந்திய ரூபாய் நோட்டுகள் போல 500 பணத்தாள்களிலும் 17 இந்திய மொழிகளில் பணத்தின் மதிப்பு எழுதப்பட்டிருந்தது. இந்த நோட்டுகளின் முதல்பக்கத்தில் முதன்மையாக ஆங்கிலம், இந்தியில் பணத்தின் மதிப்பு எழுதப்பட்டுள்ளது. நோட்டின் பின்பக்கத்தில் இந்தியாவின் 22 அதிகாரப்பூர்வ அலுவல் மொழிகளில் 15 மொழிகளில் நோட்டின் மதிப்பு வரிசையாக எழுதப்பட்டுள்ளது. இந்த மொழி வரிசையானது அகரவரிசையில் இடம்பெற்றிருந்ததன. மொழிகளின் வரிசை பின்வருமாறு: அசாமி, வங்காள மொழி, குஜராத்தி, கன்னடம், காஷ்மீரி, கொங்கணி, மலையாளம், மராத்தி, நேபாளி, ஒடியா, பஞ்சாபி, சமசுகிருதம், தமிழ், தெலுங்கு, உருது.


</doc>
<doc id="391410" url="https://ta.wikipedia.org/wiki?curid=391410" title="இலங்கை பொதுசன முன்னணி">
இலங்கை பொதுசன முன்னணி

இலங்கை பொதுசன முன்னணி ("Sri Lanka Podujana Peramuna", SLPP), என்பது இலங்கையின் ஒரு அரசியல் கூட்டணி ஆகும். முன்னாளில் சிறிய கட்சிகளாக இருந்த "இலங்கை தேசிய முன்னணி", "நமது இலங்கை சுதந்திர முன்னணி" ஆகிய கட்சிகள் 2016 இல் இலங்கை பொதுசன முன்னணி என்ற பெயரில் இணைந்தன. இக்கூட்டணியில் முன்னாள் அரசுத்தலைவர் மகிந்த ராசபக்சவிற்கு ஆதரவான ஐக்கிய மக்கள் சுதந்திரக் கூட்டணியின் சில உறுப்பினர்களும் இணைந்தனர். இம்முன்னணியின் தலைவர் ஜி. எல். பீரிஸ் ஆவார்.

இலங்கை தேசிய முன்னணி ("Sri Lanka Jathika Peramuna", "Sri Lanka National Front", SLNF) 2001 நாடாளுமன்றத் தேர்தலில் 15 தேர்தல் மாவட்டங்களில் போட்டியிட்டு, மொத்தம் 719 வாக்குகளை மட்டும் பெற்று எந்த இடங்கலையும் கைப்பற்றவில்லை. 2004 நாடாளுமன்றத் தேர்தலில் 17 மாவட்டங்கலில் போட்டியிட்டு மொத்தம் 493 வாக்குகளை மட்டும் பெற்றது. 2010 நாடாளுமன்றத் தேர்தலில் 19 மாவட்டங்கலில் போட்டியிட்டு மொத்தம் 5,313 வாக்குகளைப் பெற்று எந்த இடங்களையும் கைப்பற்றவில்லை.

இதன் தலைவர் விமல் கீகனகே 2005 அரசுத்தலைவர் தேர்தலில் போட்டியிட்டு 6,639 வாக்குகளைப் பெற்று எட்டாவதாக வந்தார். 2015 அரசுத்தலைவர் தேர்தலில் இவர் மீண்டும் போட்டியிட்டு 1,826 வாக்குகள் பெற்று கடைசியாக (19வது) வந்தார்.

2015 இல் இலங்கை தேசிய முன்னணி நமது இலங்கை சுதந்திர முன்னணி ("Our Sri Lanka Freedom Front, Ape Sri Lanka Nidahas Peramuna) எனப் பெயரை மாற்றி, சின்னத்தை துடுப்பாட்ட மட்டையில் இருந்து, பூ மொட்டிற்கு மாற்றியது.

2016 நவம்பரில் நமது இலங்கை சுதந்திர முன்னணி இலங்கை பொதுஜன முன்னணி (Sri Lanka Podujana Peramuna) என்ற பெயரில் கூட்டு எதிரணியுடன் இணைந்தது. இதன் தலைவராக முன்னாள் வெளிவிவகார அமைச்சர் ஜி. எல். பீரிஸ் (மகிந்த ராஜபக்சவின் அணி) தேர்ந்தெடுக்கப்பட்டார். சட்டத்தரணி சாகர காரியவாசம் செயலாளராகத் தேர்ந்தெடுக்கப்பட்டார். காரியவாசம் இலங்கை சுதந்திரக் கட்சியின் முன்னாள் ஒருங்கிணைப்பாளர் ஆவார். மகிந்த ராசபக்சவின் சகோதரர் பசில் ராஜபக்சவும் இக்கூட்டணியில் இணைந்து கொண்டார்.

2018 பெப்ரவரி 10 இல் நடிபெறவுள்ள உள்ளூராட்சி சபைத் தேர்தல்களில் இக்கூட்டணி பூ மொட்டு சின்னத்தில் போட்டியிடுகிறது.


</doc>
<doc id="391412" url="https://ta.wikipedia.org/wiki?curid=391412" title="புரியும்திறன்">
புரியும்திறன்

மொழியியலில் புரியும்திறன் (Mutual intelligibility) என்பது, மொழிகள் அல்லது கிளைமொழிகளுக்கு இடையேயான தொடர்பைக் குறிக்கிறது. இது, வேறுபட்ட ஆனால் தொடர்புள்ள வகை மொழிகளைப் பேசுவோர், முற் பழக்கம் இல்லாமல் அல்லது சிறப்பு முயற்சி எதுவும் செய்யாமல் ஒருவர் பேசுவதை மற்றவர் புரிந்துகொள்ளும் அளவைக் குறிக்கும். பெரும்பாலும் சமூகமொழியியல் காரணிகளும் பயன்படுத்தப்பட்டாலும், சிலவேளைகளில் மொழிகளையும், கிளைமொழிகளையும் வேறுபடுத்துவதற்கான அளவுகோலாகப் புரியும்திறனும் பயன்படுகிறது. 

மொழிகளுக்கு இடையிலான புரியும்திறன் சமச்சீரற்றதாக இருக்கக்கூடும். அதாவது, ஒரு மொழியைப் பேசுபவர் இன்னொரு மொழியைப் புரிந்துகொள்வதைவிட, இரண்டாவது மொழியைப் பேசுபவர் முதல் மொழியைக் குறைவாகவே புரிந்துகொள்ளக்கூடும். இது தொடர்புள்ள அல்லது புவியியல் அடிப்படையில் அண்மையில் உள்ள மொழிகளுக்கிடையே, பெரும்பாலும் கிளைமொழித் தொடர்மச் சூழலில், வெவ்வேறு அளவுகளில் காணப்படுகிறது.

இரண்டு தனித்தனி மொழிகளையும், ஒரே மொழியின் இரண்டு வகைகளையும் வேறுபடுத்துவதற்கான முறையான வழிமுறை எதுவும் கிடையாது. ஆனால், இரண்டையும் பிரித்தறிவதற்கு, மொழியியலாளர்கள், புரியும்திறனை முதன்மைக் காரணியாகப் பயன்படுத்துகின்றனர்.

மொழிகளையும் கிளைமொழிகளையும், வேறுபடுத்துவதற்கு முதன்மை அளவுகோல் புரியும்திறனே எனச் சில மொழியியலாளர்கள் கூறுகின்றனர். அதேவேளை, ஒன்றுடன் ஒன்று நெருக்கமான தொடர்புள்ள மொழிகளைப் பேசுவோர் பெரும்பாலும் தமக்குள் ஒருவர் பேசுவதை மற்றவர் ஓரளவு புரிந்துகொள்ளக்கூடியவர்களாக இருப்பதுடன், புரியும்திறன் வெவ்வேறு அளவுகளிலும் காணப்படுகிறது. இதனால், இந்த நோக்கத்துக்கு வேறு அளவுகோல்களும் பயன்படுத்தப்படுகின்றன. படிப்படியாக வேறுபட்டுச் செல்லும் வகைகளைக் கொண்ட நீள்வகைக் கிளைமொழித் தொடர்மங்களை எடுத்துக்கொண்டால், நடுவில் உள்ள மொழி பேசுவோர் இரு முனைகளிலும் உள்ள வகைகளைப் புரிந்துகொள்வர். ஆனால், ஒரு முனையில் உள்ள வகையைப் பேசுபவர் மறு முனையில் உள்ள வகையைப் புரிந்துகொள்ளமாட்டார். எனினும், ஒரு முனையிலிருந்து மறு முனை வரையான எல்லா வகைகளும் பெரும்பாலும் ஒரே மொழியாகவே கொள்ளப்படுகின்றன. நடுவில் உள்ள வகை அழிந்து, முனைகளில் உள்ளவை மட்டும் எஞ்சியிருந்தால், மொழிமாற்றம் எதுவும் ஏற்படாது இருந்தாலும், அவை தனித்தனி மொழியாகக் கொள்ளப்படும்.

புரியும்திறனைப் பின்தள்ளி அரசியல், சமூக நடைமுறைகள் முன்னுரிமை பெறுவதுண்டு. எடுத்துக்காட்டாக, புவியியல் அடிப்படையில் பிரிந்திருக்கும் வகைகளிடையே புரியும்திறன் இல்லாத போதிலும், சீன மொழி வகைகள் பெரும்பாலும் ஒரே மொழியாகவே கொள்ளப்படுகின்றன. இதற்கு முரணாக, வெவ்வேறு இசுக்கன்டினேவிய மொழிகளிடையே குறிப்பிடத்தக்க புரியும்திறன் இருந்தபோதிலும், ஒவ்வொன்றுக்கும் தனித்தனியான பொது வடிவங்கள் இருப்பதால் அவை வெவ்வேறு மொழிகளாகக் கொள்ளப்படுகின்றன.

சமச்சீரற்ற புரியும்திறன் என்பது, பகுதியாக ஒன்றுக்கொன்று புரியும்திறன் கொண்ட இரண்டு மொழிகளில், ஒரு மொழி பேசுவோர் மற்ற மொழியைப் புரிந்துகொள்வதை விட, எதிர்த் திசையில் புரிந்துகொள்வது கடினமாக இருப்பதைக் குறிக்கும். இதற்குப் பல காரணங்கள் இருக்கலாம். எடுத்துக்காட்டாக, தொடர்புள்ள இரு மொழிகளுள் ஒன்றின் இலக்கணம் எளிமையாகி இருக்கலாம். இதனால், மற்ற மொழி எளிமையான இலக்கணம் கொண்ட மொழியைப் புரிந்துகொள்ளக்கூடும். ஆனால், எளிமையான மொழியைப் பேசுவோர் மற்ற மொழியைப் புரிந்துகொள்வது கடினமாக இருக்கும். எடுத்துக்காட்டாக, ஆப்பிரிக்கான்சு மொழியைப் பேசுபவர்கள் டச்சு மொழியைப் புரிந்துகொள்வதிலும், டச்சு மொழி பேசுவோர் எளிமையாக்கப்பட்ட இலக்கணத்தைக்கொண்ட ஆப்பிரிக்கான்சு மொழியைப் புரிந்துகொள்வது இலகு.

ஒரு வகையைப் பேசுவோர், இரண்டாவது வகையைப் பேசுவோரைவிட மற்ற வகையுடன் பழக்கம் கொள்வதற்கு வாய்ப்புக்கள் இருப்பது சமச்சீரற்ற புரியும்திறனுக்கான மிகப் பொதுவான காரணம் ஆகும். எடுத்துக்காட்டாக, இசுக்காட்டிய ஆங்கிலம் பேசுவோர், திரைப்படம், தொலைக்காட்சி நிகழ்ச்சிகள் என்பவற்றினூடாகப் பொது அமெரிக்க ஆங்கிலத்துக்குப் பழக்கப்பட்டிருக்கிறார்கள். ஆனால், அமெரிக்க ஆங்கிலம் பேசுவோருக்கு இசுக்காட்டிய ஆங்கிலத்துக்குப் பழக்கப்படுவதற்கான வாய்ப்புக்கள் குறைவு. இதனால், இசுக்காடிய ஆங்கிலம் பேசுவோர் பொது அமெரிக்க ஆங்கிலத்தைப் புரிந்துகொள்வதைவிடக் குறைவாகவே அமெரிக்க ஆங்கிலம் பேசுவோர் இசுக்காட்டிய ஆங்கிலத்தைப் புரிந்துகொள்கின்றனர். தமிழ்நாட்டுப் பொதுத் தமிழுக்கும், இலங்கைத் தமிழுக்கும் இடையே காணப்படும் சமச்சீரற்ற புரியும் திறனுக்கும் இதே காரணம் பொருந்தும்.


</doc>
<doc id="391419" url="https://ta.wikipedia.org/wiki?curid=391419" title="சபாஷ் ராமு">
சபாஷ் ராமு

சபாஷ் ராமு 1959 ஆம் ஆண்டு வெளியான இந்திய மொழிமாற்றுத் தமிழ்த் திரைப்படமாகும். இது தெலுங்கு மொழியில் வெளியான "சபாஷ் ராமுடு" என்ற திரைப்படத்தின் தமிழாக்கம் ஆகும். சி. எஸ். ராவ் இயக்கத்தில் உருவான இத் திரைப்படத்தில் என். டி. ராமராவ், தேவிகா, ரேலங்கி, எம். என். ராஜம், கிரிஜா, டி. எல். காந்தாராவ், ஆர். நாகேஸ்வரராவ் மற்றும் பலர் நடித்திருந்தனர். கண்டசாலா இசையமைத்திருந்தார்.

பாடல்களை இயற்றியவர் கு. சா. கிருஷ்ணமூர்த்தி



</doc>
<doc id="391424" url="https://ta.wikipedia.org/wiki?curid=391424" title="1000 ரூபாய் பணத்தாள் (இந்தியா)">
1000 ரூபாய் பணத்தாள் (இந்தியா)

இந்திய 1000 ரூபாய் பணத்தாள்  (Indian 1000-rupee banknote (1000) என்பது இந்திய ரூபாயின் ஒரு பொதுவான பணத்தாள் வரிசையில் ஒன்று ஆகும். இது  இந்திய ரிசர்வ் வங்கியால் முதன் முதலில் 1938 இல் பிரித்தானியர் ஆட்சிக் காலத்தில் அறிமுகப்படுத்தப்பட்டது, 1946 இல் செல்லாமல் ஆக்கப்பட்டது. விடுதலைக்குப் பிறகு 1954 இல் மீண்டும் இந்த வரிசை பணத்தாளானது அறிமுகப்படுத்தப்பட்டது. 1978 சனவரி அன்று கணக்கில் வராத பணத்தை ஒழிப்பதற்காக அனைத்து உயர் மதிப்பு நோட்டுகளான 1000, 5000,  10,000 ஆகியவை செல்லாத நோட்டுகளாக அறிவிக்கப்பட்டன.

பணவீக்கம் காரணமாக புழக்கத்தில் உள்ள பணத்தாள்களின் அளவைக் கட்டுப்படுத்த, 2000 நவம்பரில் மகாத்மா காந்தி வரிசையின் ஒரு பகுதியாக, அடல் பிஹாரி வாஜ்பாயி அரசினால்  1000 ரூபாய் பணத்தாள் மீண்டும் அறிமுகப்படுத்தப்பட்டது;  2016 நவம்பர் 8 அன்று இந்திய பிரதமர்  நரேந்திர மோடியால் கறுப்புப் பண ஒழிப்பு மற்றும் கள்ளப் பணப் பிரச்சனை ஆகியவற்றுக்கான தீர்வாக இந்த பணத்தாள்கள் மதிப்பிழப்பு செய்யப்பட்டன.

2016 ஆம் ஆண்டு நவம்பர் 10 ஆம் தேதி, நிதி அமைச்சகத்தின் ஷக்திகந்த தாஸ், வரவிருக்கும் மாதங்களில் மகாத்மா காந்தி புதிய வரிசையில் புதிய 1000 ரூபாய் பணத்தாள்கள் வெளியிடப்படும் என்று அறிவித்தார்.

1000 பணத்தாளின் மகாத்மா காந்தி வரிசை பணத் தாளானது 177 × 73 மிமீ  அளவில் அம்பர்-சிவப்பு நிறத்தில், முன்பக்கம் மகாத்மா காந்தி படத்தைக் கொண்டு, இந்திய ரிசர்வ் வங்கி ஆளுநரின் கையொப்பத்துடன் இருக்கிறது. இந்தப் பணத்தாள் மதிப்பை பார்வையற்றோர் அடையாளம் காண ஏதுவாக பிரெயில் அம்சம் உள்ளது. பின்பக்கத்தில் எண்ணெய் ரிக்,  செயற்கைக்கோள் மற்றும் எஃகு உருக்காலை ஆகியவற்றின் கலவையான படம் இடம்பெற்றுள்ளது, இவை அனைத்தும் இந்தியப பொருளாதாரம் குறித்த சித்தரிப்புகள் ஆகும்.

2011 இக்குப் பிறகு, வெளியிடப்பட்ட 1000 ரூபாய் பணத்தாளில் புதிய இந்திய ரூபாய்க் குறியீடான சின்னம் இடம்பெற்றது. 2005 க்கு முன் அச்சிடப்பட்ட பணத்தாள்கள் 2014 மார்ச் 31 முதல் புழக்கத்திலிருந்து திரும்பப் பெறுவதாக இந்திய ரிசர்வ் வங்கி 2014 சனவரியில் வெளியிட்டது. பின்னர் காலக்கெடுவை 2015 சனவரி 1 வரை நீட்டித்தது. இந்த காலக்கெடு மேலும் 2016 சூன் 30 வரை நீட்டிக்கப்பட்டது.

மற்ற இந்திய ரூபாய் நோட்டுகள் போல 1000 பணத்தாள்களிலும் 17 இந்திய மொழிகளில் பணத்தின் மதிப்பு எழுதப்பட்டிருந்தது. இந்த நோட்டுகளின் முதல்பக்கத்தில் முதன்மையாக ஆங்கிலம், இந்தியில் பணத்தின் மதிப்பு எழுதப்பட்டுள்ளது. நோட்டின் பின்பக்கத்தில் இந்தியாவின் 22 அதிகாரப்பூர்வ அலுவல் மொழிகளில் 15 மொழிகளில் நோட்டின் மதிப்பு வரிசையாக எழுதப்பட்டுள்ளது. இந்த மொழி வரிசையானது அகரவரிசையில் இடம்பெற்றிருந்ததன. மொழிகளின் வரிசை பின்வருமாறு: அசாமி, வங்காள மொழி, குஜராத்தி, கன்னடம், காஷ்மீரி, கொங்கணி, மலையாளம், மராத்தி, நேபாளி, ஒடியா, பஞ்சாபி, சமசுகிருதம், தமிழ், தெலுங்கு, உருது.


</doc>
<doc id="391427" url="https://ta.wikipedia.org/wiki?curid=391427" title="இந்திய அரசு காசாலை, ஐதராபாத்">
இந்திய அரசு காசாலை, ஐதராபாத்

இந்திய அரசு காசலை, ஐதராபாத் (India Government Mint, Hyderabad) என்பது இந்தியாவில் உள்ள நான்கு காசாலைகளில் ஒன்றாகும். இது இந்திய மாநிலமான தெலுங்கானாவில் செரல்பாலி, செகந்தராபாத் (ஐதராபாத்தின் இரட்டை நகரங்கள்) ஐ அடிப்படையாகக் கொண்டது. இந்த ஆலை  1803 ஆம் ஆண்டில்ஐதராபாத் நிஜாமின் அரசு காசாலையாக நிறுவப்பட்டது. இந்த காசாலையை நிறுவியவர்கள்   மிர் அக்பர் அலி கான் சிகந்தர் ஜாக், ஆசாப் ஜாக் III ஆகியோராவர். முதலில் ஐதராபாத் நகரின் மொகல்புரா புறநகரான சுல்தான் சஹியில் இது அமைக்கப்பட்டது. 1950 இல் இந்த ஆலை இந்திய அரசால் கையகப்படுத்தப்பட்டது. இந்த ஆலையானது 1997 ஆம் ஆண்டு  செர்லாப்பள்ளியில் உள்ள சிகந்தராபாத்தில் இப்போது உள்ள இடத்திற்கு மாற்றப்பட்டது. இந்த ஆலையில் 1, 2, 5, 10 ரூபாய் நாணயங்கள் தயாரிக்கப்படுகின்றன.

ஐதராபாத் காசாலையில் தயாரிக்கப்பட்ட நாணயம் என்பதைக் குறிக்கும்விதமாக, ஐந்துமுனை நட்சத்திரச் என்ற சின்னம் (*) இந்த ஆலையில் அச்சிடப்படும் நாணயங்களில் குறிக்கப்படுகிறது.

இந்த ஆலையின் ஆண்டு உற்பத்தி திறன் 700 மில்லியன் நாணயங்கள். இதை 950 மில்லியன் நாணயங்களாக உயர்த்தத் திட்டமிடப்பட்டுள்ளது. இங்கு இந்திய ரூபாய் நாணயங்கள் (1, 2, 5 & 10) அச்சிடப்படுகின்றன.


</doc>
<doc id="391445" url="https://ta.wikipedia.org/wiki?curid=391445" title="ஜாய் கிரிசுப்பு">
ஜாய் கிரிசுப்பு

ஜாய் ஏ. கிரிசுப்பு "(Joy A. Crisp)" ஒரு செவ்வாய்க் கோள் புவியியலாளர் ஆவார். இவர் செவ்வாய் சார்ந்த நாசாவின் இலக்குத் திட்டங்களின் பணிக்காகப் பெயர்பெற்றவர். இவற்றில் செவ்வாய்த் தேட்ட ஆய்வூர்திகள் தீட்டமும் செவ்வாய் அறிவியல் ஆய்வகத் திட்டமும் அடங்கும்.

இவர் கொலராடோவில் உள்ள கொலராடோ இசுபிரிங்சுவில் பிறந்தார். இவர் சார்ல்டன் கல்லூரியில் புவியியலில் இளவல் பட்டம் 1979 இல் பெற்றார். இவர் பிரின்சுடன் பலகலைக்கழகத்தில் முதுவர் பட்டமும் (1981) முனைவர் பட்டமும் (1984) பெற்றார். Subsequently, Crisp was a postdoctoral researcher at UCLA for more than two years. Her studies involved investigating rocks from the Canary Islands under conditions similar to those within volcanoes.

இவர் 1989 இல் இருந்து தாரைச் செலுத்த ஆய்வகத்தில் ஆராய்ச்சியாளராக இருந்தார். இவர் 2004 இல் இருந்து அங்கே முதன்மை அறிவியலாளராகவுள்ளார். இவர் பல திட்டங்களிலும் நாசாவின் இலக்குத்திட்டங்களிலும் பணிபுரிந்துள்ளார். இவற்றில் செவ்வய் தடங்காணியும் செவ்வாய்த் தேட்ட ஆய்வூர்திகளும் செவ்வய் அறிவியல் ஆய்வகமும் அடங்கும். இவர் செவ்வாய் ஆர்வ ஆய்வூர்தி இலக்குத்திட்டத்தில் துணைத்திட்ட அறிவியலாளர் ஆவார்.


</doc>
<doc id="391451" url="https://ta.wikipedia.org/wiki?curid=391451" title="ஜூலியானே தால்கந்தோன்">
ஜூலியானே தால்கந்தோன்

ஜூலியானே தால்கந்தோன் "(Julianne Dalcanton)" ஓர் அமெரிக்க வானியலாளர் ஆவார்.

இவர் வாழ்சிங்டன் பல்கலைக்கழகத்தில் வானியல் பேராசிரியராகவும் சுலோன் இலக்கவியல் வான் அளக்கை ஆராய்ச்சியாளராகவும் உள்ளார். இவரது முதன்மையான ஆய்வு பால்வெளி உருவாக்கமும் படிமலர்ச்சியும் ஆகும். இவர் அபுள் விண்வெளித் தொலைநோக்கியைப் பயன்படுத்தி அருகாமைப் பால்வெளி அளக்கை கருவூலத் திட்டத்தையும் பன்னிற அபுள் ஆந்திரமேடா கருவூலத் திட்டத்தையும் வழிநட்த்தி வருகிறார். 

இவர் வால்வெள்ளியாகிய C/1999 F2 தால்கந்தோனைக் கண்டுபிடித்தமையால் இவர் உலகப் புகழ்பெற்றார். இவர் இயற்பியல் வலைப்பதிவாகிய அண்ட வேறுபாடு எனும் இனையத் தளத்த்லும் பெயர்பெற்ரவர் ஆவார்.




</doc>
<doc id="391456" url="https://ta.wikipedia.org/wiki?curid=391456" title="கிசோம்பா நடனம்">
கிசோம்பா நடனம்

கிசோம்பா நடனம் (Kizomba) ஆப்பிரிக்கா கண்டத்தின் மேற்கில் உள்ள அங்கோலா நாட்டில் ஆண் - பெண் இரட்டையர்கள் இசையுடன் ஆடும் ஒரு வகை நடனம் ஆகும். கிசோம்பா நடனம், 1970களின் முடிவில் அங்கோலாவில் குடும்ப விருந்து நிகழ்ச்சிகளில் முதன்முதலாக ஆடப்பட்டது. 

இந்நடனம் ஆப்பிக்காவின் "செம்பா" மற்றும் "காம்பஸ்" நடனங்களிலிருந்து சில மாற்றங்களுடன் அங்கோலாவில், 1970 களின் முடிவுகளிலிருந்து குடும்ப நிகழ்ச்சிகளில் ஆடப்படுகிறது. 

ஆப்பிரிக்காவின் கிம் பண்டு மொழியில், "கிசோம்பா" என்பதற்கு "விருந்து நிகழ்ச்சி" எனப்பொருளாகும். ஆண்-பெண் இணைந்து ஆடும் கிசோம்பா நடனம், உலகில் மிகவும் கவர்ச்சியான நடனம் எனப்பெற்றது. 

தற்போது இந்நடனம் போர்த்துக்கல், ஸ்பெயின், செர்பியா, ஐக்கிய இராச்சியம், போலந்து, டென்மார்க், சுவீடன், சுவிட்சர்லாந்து, பெல்ஜியம், லிதுவேனியா முதலான ஐரோப்பிய நாடுகளிலும் மற்றும் எகிப்து, மெக்சிகோ, கனடா, ஐக்கிய அமெரிக்காவில் சில மாற்றங்களுடன் ஆடப்படுகிறது. 

காலனிய நாடுகளாக இருந்த ஆப்பிரிக்காவில், ஐரோப்பிய மற்றும் தென் - அமெரிக்கா நாடுகளின் குறிப்பாக அர்ஜெண்டினாவின் பண்பாட்டுத் தாக்கத்தின் விளைவாக, அங்கோலாவின் பாரம்பரிய "செம்பா" போன்ற நடனங்களில் ஆப்பிரிக்க இசையில், ஐரோப்பிய உடலசைவுகளுடன் கலந்த கிசோம்பா போன்ற நடன வகை தோன்றியது. 



</doc>
<doc id="391457" url="https://ta.wikipedia.org/wiki?curid=391457" title="ஆலோபார்ம் வினை">
ஆலோபார்ம் வினை

ஆலோபார்ம் வினை ("haloform reaction") என்பது காரத்தின் முன்னிலையில் ஒரு மெதில் கீட்டோன் (R–CO–CH தொகுதியைக் கொண்ட மூலக்கூறு) முழுமையான ஆலசனேற்றம் அடைந்து ஆலோஃபார்ம் (CHX, X ஒரு ஆலசன்) உருவாகும் வினையாகும். R என்பது அல்கைல் அல்லது அரைல் தொகுதியைக் குறிப்பதாகும். இந்த வினையானது, அசிட்டைல்  தொகுதியை  கார்பாக்சிலிக் அமில தொகுதியாக  மாற்றம் செய்யவும் அல்லது குளோரோஃபார்ம் (CHCl), புரோமோஃபார்ம் (CHBr), அல்லது அயோடோஃபார்ம் (CHI) ஆகியவற்றை உருவாக்குவதற்கும் பயன்படுகிறது.
முதல் படிநிலையில், அய்தராக்சைடு முன்னிலையில் ஆலசன் சிதைவடைந்து ஆலைடையும் ஐப்போஆலைடையும் தருகிறது.(உதாரணமாக புரோமினுடனான வினை தரப்பட்டுள்ளது. ஆனால், வினையானது, குளோரின் மற்றும் அயோடினுடன் ஒரே மாதிரியாகவே உள்ளது):formula_1ஈரிணைய ஆல்ககால் வினையில் இருந்தால், அது ஐப்போஆலைட்டினால் கீட்டோனாக ஆக்சிசனேற்றமடைகிறது.:

ஒரு மெதில் கீட்டோன் இருந்தால், அது ஐப்போஆலைட்டுடன் மூன்று படிநிலைகளிலான செயல்முறையில் வினைபுரிகிறது:

1. கார நிலையில், கீட்டோன் கீட்டோ-ஈனால் இயங்கு சமநிலை மாற்றியத்தில் ஈடுபடுகிறது. ஈனோலேட்டானது, ஐப்போஆலைட்டினால், எலக்ட்ரான்  கவர்  தாக்குதலுக்கு ஆட்படுகிறது. (வழக்கமான +1 மின்சுமையுடன் ஒரு  ஆலசனைக் கொண்டது). 
2. α நிலையானது முழுமையாக ஆலசனேற்றம் செய்யப்படும் போது, மூலக்கூறானது, அய்தராக்சைடினால், கருக்கவர் அசைல் பதிலீட்டு வினையினால், விடுபடும் தொகுதியானது CX என்பதைக் கொண்டு, மூன்று எதிர்மின்னியைக் கவரும் தொகுதிகளால் நிலைத்தன்மை உடையதாக்கப்படுகிறது. மூன்றாவது படிநிலையில், CX எதிரயனியானது ஒரு புரோட்டானை கரைப்பானில் இருந்தோ அல்லது முந்தைய படிநிலையில் உருவான கார்பாக்சிலிக் அமிலத்திலிருந்தோ கவர்ந்து கொண்டு ஆலோபார்மை உருவாக்குகிறது. குறைந்தபட்சம், ஒரு சில நேர்வுகளில், அமில நிலையில், வினை நிகழ்ந்தாலோ 
மற்றும் ஐப்போஆலைட்டு பயன்படுத்தப்படும் போதோ, (குளோரால் ஐதரேட்டு) இந்த வினையானது நிறுத்தப்பட்டு இடைநிலை விளைபொருளானது பிரித்தெடுக்கப்படுகிறது.  


</doc>
<doc id="391463" url="https://ta.wikipedia.org/wiki?curid=391463" title="குருசாமிபாளையம் சிவசுப்ரமணிய சுவாமி திருக்கோயில், நாமக்கல்">
குருசாமிபாளையம் சிவசுப்ரமணிய சுவாமி திருக்கோயில், நாமக்கல்

குருசாமிபாளையம் சிவசுப்ரமணிய சுவாமி திருக்கோயில், நாமக்கல் நாமக்கல் மாவட்டம் ராசிபுரம் குருசாமிபாளையம் ல் அமைந்துள்ளது. 
இக்கோவிலில் ஒவ்வொரு ஆண்டும் பங்குனி மாதம் பங்குனி உத்திரத் தேர் திருவிழா வெகுசிறப்பாக நடைபெற்று வருகின்றது. 
மேலும் சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். ஆகிய விழா நாட்களில் உற்சவங்கள் நடக்கிறது.

காலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.



</doc>
<doc id="391464" url="https://ta.wikipedia.org/wiki?curid=391464" title="பேளுக்குறிச்சி பழனியப்பர் திருக்கோயில், நாமக்கல்">
பேளுக்குறிச்சி பழனியப்பர் திருக்கோயில், நாமக்கல்

பேளுக்குறிச்சி பழனியப்பர் திருக்கோயில், நாமக்கல் நாமக்கல் மாவட்டம் ராசிபுரம் சேந்தமங்கலம் அருகே பேளுக்குறிச்சி ல் அமைந்துள்ளது. 
இக்கோவிலில் ஒவ்வொரு ஆண்டும் பங்குனி மாதம் பங்குனி உத்திரத் தேர் திருவிழா வெகுசிறப்பாக நடைபெற்று வருகின்றது. 
மேலும் சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். ஆகிய விழா நாட்களில் உற்சவங்கள் நடக்கிறது.

காலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.



</doc>
<doc id="391465" url="https://ta.wikipedia.org/wiki?curid=391465" title="அலவாய்ப்பட்டி பாலசுப்ரமணியசுவாமி திருக்கோயில், நாமக்கல்">
அலவாய்ப்பட்டி பாலசுப்ரமணியசுவாமி திருக்கோயில், நாமக்கல்

ஆலவாய்மலை சுப்பராயர் கோயில் அல்லது அலவாய்ப்பட்டி பாலசுப்ரமணியசுவாமி திருக்கோயில் நாமக்கல் மாவட்டம் வெண்ணந்தூர் அலவாய்ப்பட்டி என்னும் ஊரில் அமைந்துள்ளது. 
இக்கோவிலில் ஒவ்வொரு ஆண்டும் பங்குனி மாதம் பங்குனி உத்திரத் தேர் திருவிழா வெகுசிறப்பாக நடைபெற்று வருகின்றது. 
மேலும் சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். ஆகிய விழா நாட்களில் உற்சவங்கள் நடக்கிறது.

காலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.


</doc>
<doc id="391466" url="https://ta.wikipedia.org/wiki?curid=391466" title="சிர்மூர் இராச்சியம்">
சிர்மூர் இராச்சியம்

சிர்மூர் (Sirmur) (also spelled as Sirmor, Sirmaur, Sirmour or Sirmoor) இந்தியத் துணைக்கண்டத்தில், ராஜபுத்திர குலத்தின் ஒரு பிரிவின் தலைவரான கரம் பிரகாஷ் என்பவரால் 1616ல் நிறுவப்பட்டது. இதன் தற்போதைய அமைவிடம், இந்தியாவின் உத்தரகண்ட் மாநிலத்தின் சிர்மௌர் மாவட்டம் ஆகும். சிர்மூர் இராச்சியத்தை ராஜபுத்திர குலத்தின் ஒரு பிரிவினர் ஆண்டனர். 

இமயமலையில் அமைந்த சிர்மூர் இராச்சியம் 1198 சதுர கிலோ மீட்டர் பரப்பளவு கொண்டது. இந்த இராச்சியத்தின் 1891 ஆம் ஆண்டு வருவாய் 300,000 ரூபாய் ஆகும்.

கோர்க்கா மன்னர் ராணா பகதூர் ஷாவின் ஆட்சிக் காலத்தில், சிர்மூர் இராச்சியம், கார்வால் மற்றும் குமாவுன் பகுதிகளை வென்று நேபாள இராச்சியத்துடன் இணைக்கப்பட்டது. 

பின்னர் கிபி 1814–16ல் நடைபெற்ற ஆங்கிலேய-நேபாளப் போரின் முடிவின் போது ஏற்பட்ட சுகௌலி உடன்படிக்கையின் படி, நேபாளிகள் கைப்பற்றிருந்த சிர்மூர் இராச்சியம் உட்பட கார்வால், குமாவுன் மற்றும் சிக்கிம் பகுதிகள் பிரித்தானிய இந்தியாவிற்கு வழங்கப்பட்டது. 

சிர்மூர் இராச்சியம் 1816 முதல் பிரித்தானியாவின் இந்தியப் பேரரசிற்கு ஆண்டுதோறும் கப்பம் கட்டும் சுதேச சமஸ்தானமாக, இந்திய விடுதலை வரை இருந்தது. பின்னர் 1948ல் சிர்மூர் இராச்சியம், இந்தியாவுடன் இணைக்கப்பட்டது. 


</doc>
<doc id="391467" url="https://ta.wikipedia.org/wiki?curid=391467" title="கபிலர்மலை பாலசுப்பிரமணியசுவாமி திருக்கோயில், நாமக்கல்">
கபிலர்மலை பாலசுப்பிரமணியசுவாமி திருக்கோயில், நாமக்கல்

கபிலர்மலை பாலசுப்பிரமணியசுவாமி திருக்கோயில் நாமக்கல் மாவட்டம் கபிலர்மலையில் மலை மேல் அமைந்துள்ளது. 

இக்கோவிலில் ஒவ்வொரு ஆண்டும் பங்குனி மாதம் பங்குனி உத்திரத் தேர் திருவிழா வெகுசிறப்பாக நடைபெற்று வருகின்றது. 
மேலும் சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். ஆகிய விழா நாட்களில் உற்சவங்கள் நடக்கிறது.

காலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்

பஸ் ரூட்==

ARUL&KMTமினிபஸ் வீரணம்பாளையம் வழியாக & SKTமினிபஸ் பாண்டமங்கலம் வழியாக உள்ளது



</doc>
<doc id="391471" url="https://ta.wikipedia.org/wiki?curid=391471" title="பி. எஸ். சிவசுவாமி ஐயர்">
பி. எஸ். சிவசுவாமி ஐயர்

சர் பழமாநேரி சுந்தரம் சிவசுவாமி ஐயர் ("Sir P. S. Sivaswami Iyer", 7 பெப்ரவரி 1864 – 5 நவம்பர் 1946) பிரபலமான இந்திய வழக்கறிஞரும், நிருவாகியும், அரசியல்வாதியும் ஆவார். சென்னை மாகாணத் தலைமை வழக்குரைஞராகப் பணியாற்றியவர்.

சிவசுவாமி ஐயர் தஞ்சாவூர் மாவட்டம், பழமார்நேரி கிராமத்தில் சுந்தரம் ஐயர், சுப்புலட்சுமி ஆகியோருக்கு 1864 பெப்ரவரி 7 இல் பிறந்தவர். எஸ். பி. ஜ் பள்ளியில் ஆரம்பக் கல்வியைக் கற்று, பின்னர் பானம்புசாவடி உயர்நிலைப் பள்ளியில் 1877 இல் மெட்ரிக்குலேசன் தேர்வில் முதல் வகுப்பில் தேர்ச்சி பெற்றார். கும்பகோணம் அரசினர் கலைக் கல்லூரியிலும், பின்னர் சென்னை மாநிலக் கல்லூரியிலும் பயின்று 1882 இல் சமசுகிருதம், வரலாறு ஆகியன பயின்று முதல்வகுப்பில் இளங்கலைப் பட்டம் பெற்றார். சென்னை டாக்டர் அம்பேத்கர் அரசு சட்டக் கல்லூரியில் சட்டம் பயின்று 1885 இல் வழக்குரைஞராகப் பணியாற்ற ஆரம்பித்தார்.

சிவசுவாமி ஐயர் வழக்குரைஞராக சிறப்பாகப் பணியாற்றினார். 1904 மே 12 இல் இவர் ஆளுநரின் நிறைவேற்றுப் பேரவையில் மேலதிக உறுப்பினராக தேர்ந்தெடுக்கப்பட்டார். சென்னை சட்டமன்றத்தில் 1904 முதல் 1907 அக்டோபர் 25 வரை சட்டமன்ற உறுப்பினரானார். சென்னை மாகாண தலைமை அரசு வழக்குரைஞராகவும் பணியாற்றியுள்ளார். 
சிவசுவாமி ஐயர் சென்னைப் பல்கலைக்க்ழகத்தின் மேலவை உறுப்பினராக 1898 இல் நியமிக்கப்பட்டு 1916 முதல் 1918 வரை அதன் துணைவேந்தராகவும், 1918 முதல் 1919 வரை பனாரசு இந்து பல்கலைக்கழகத்தின் துணைவேந்தராகவும் பணியாற்றினார்..

1912 இல் அரசியலில் இறங்கினார். 1912 முதல் 1917 வரை சென்னை மாகாண ஆளுநரின் நிறைவேற்று சபையில் உறுப்பினராக இருந்தார். முதலாம் உலகப் போர்க் காலத்தில், பிரித்தானியாவுக்கு ஆதரவாக இந்தியத் தொண்டர் இயக்கத்துக்கு ஆதரவளித்தார்.

1922 ஆம் ஆண்டில் நடைபெற்ற உலக நாடுகள் சங்கத்தின் மூன்றாவது கூட்டத்தொடரில் சிவசுவாமி பங்குபற்றினார்.



</doc>
<doc id="391481" url="https://ta.wikipedia.org/wiki?curid=391481" title="கெல்லி குரூசு">
கெல்லி குரூசு

கெல்லி குரூசு "(Kelle Cruz)" ஓர் அமெரிக்க வானியற்பியலாலர். இவர்பழுப்புக் குறுமீன்களின் ஆய்வில் சிறப்புத் தகைமை பெற்றவர். இவர் இப்போது நியூயார்க் நகரில் உள்ள அண்டர் கல்லூரியில் உதவிப் பேராசிரியராகப் பணிபுரிகிறார். பழுப்புக் குறுமீன்களின் ஆய்வு வழியாக, புறச் சூரியக் குடும்பக் கோள்களைப் புரிந்து கொள்வதோடு புடவியின் வான்படம் வரையலாம் என நம்புகிறார். இவர் கூறுகிறார், "நான் இதன்வழி புத்துலகத்தையும் வட அமெரிக்காவையும் கண்டுபிடித்தவர்களைப் போல பால்வெளிபற்றிய சிறுபகுதி ஆய்வால் பால்வெளி முழுமையை அரிய முயல்கிறேன்."





</doc>
<doc id="391482" url="https://ta.wikipedia.org/wiki?curid=391482" title="சாங் கியோங்கே">
சாங் கியோங்கே

கியோங்கே சாங் (Kyongae Chang) (, பிறப்பு: செப்டம்பர் 5, 1946) ஒரு தென்கொரிய வானியற்பியலாளர் ஆவார். இவர் ஈர்ப்பு வில்லை ஆய்வுக்காகவும் சாங்-இரெப்சுடல் வில்லை கண்டுபிடிப்புக்காகவும் பெயர்பெற்றவர்.

சாங் சியோவுல்லில் பிறந்தார். இவர் இரும விண்மீன்களின் வானளக்கையியலில் பீட்டர் வான் தெ கேம்ப். வுல்ப் தியேத்தர் கைண்ட்சு ஆகிய பேராசிரியர்களோடு சுப்பிரவுல் வான்காணகத்தில் இணை ஆய்வாளராக 1969 முதல் 1971 வரையில் பணிபுரிந்தார். இவர் 1975 இல் இருந்து 1980 வரையில் அம்பர்கு பலகலைக்கழகத்தில் சாங் இரெப்சிடல் வில்லைகள் ஆய்வில் ஈடுபாட்டார். இதன் முதன்மை முடிவு 1979 இல் ஈர்ப்பு வில்லை கண்டுபிடிக்கப்பட்டதும் இயற்கை இதழில் ("Nature") வெளியிடப்பட்டது.

இவர் கொரியாவுக்கு 1985 இல் மீண்டும் வந்து சியோங்யூ பல்கலைக்கழகத்தில் பேராசிரியர் ஆனார்.



</doc>
<doc id="391513" url="https://ta.wikipedia.org/wiki?curid=391513" title="கிளைமொழித் தொடர்மம்">
கிளைமொழித் தொடர்மம்

புத்தாக்கங்கள் அவை தொடங்கிய இடத்தில் இருந்து அலை வடிவில் பரவுவதால், கிளைமொழித் தொடர்மங்கள் பொதுவாக நீண்டகாலம் ஓரிடத்தில் வாழும் வேளாண் மக்களின் பகுதிகளில் காணப்படுகிறது. இவ்வாறான நிலைமைகளில், வகைகளின் படிமுறை வகைப்பாடு நடைமுறைச் சாத்தியமானது அல்ல. பதிலாக, கிளைமொழியியலாளர்கள் கிளைமொழித் தொடர்மப் பகுதியில் காணப்படும் பல்வேறு மொழி அம்சங்களின் வேறுபாடுகளை, இந்த அம்சங்கள் வேறுபடும் பகுதிகளுக்கு இடையில் "வழக்கெல்லைக்கோடு" என அழைக்கப்படும் கோட்டை வரைவதன் மூலம் நிலப்படத்தில் குறிக்கின்றனர். 

20 ஆம் நூற்றாண்டின் தொடக்கத்தில் இருந்து, தேசிய அரசுகளின் முக்கியத்துவம் மேலோங்கி அவற்றின் பொதுமொழி, கிளைமொழித் தொடர்மத்தை உருவாக்கியிருந்த பொதுமொழி அல்லாத பிற கிளைமொழிகளை அகற்றியதால், எல்லைகள் சடுதியானவையாகவும், தெளிவாக வரையறுக்கப்பட்டவையாகவும் காணப்படுகின்றன.

கிளைமொழியியலாளர்கள், வெவ்வேறு அம்சங்கள் தொடர்பான வேறுபாடுகளை நிலப்படங்களில் பதிவு செய்கின்றனர். இவ்வாறான நிலப்படங்களைச் சேர்த்து மொழியியல் நிலப்படநூல் உருவாக்கப்படுகிறது. முதன் முதலாக 1888 இல், பள்ளி ஆசிரியர்களிடம் நடத்திய அஞ்சல்வழி ஆய்வை அடிப்படையாகக் கொண்டு, ஜார்ஜ் வெங்கர் என்பவர் செருமன் கிளைமொழிகளுக்கான நிலப்படநூலொன்றை வெளியிட்டார். 1902-1910 காலப்பகுதியில் வெளியான "பிரான்சு மொழியியல் நிலப்படநூல்" பயிற்றப்பட்ட களப்பணியாளர்களைப் பயன்படுத்துவதில் முன்னோடியாக விளங்கியது.

இரண்டாம் நிலை ஆய்வுகள், பல்வேறு மாற்றுருவங்களின் பரம்பலைக் காட்டும் விளக்க நிலப்படங்களை உள்ளடக்கக்கூடும். இந்த நிலப்படங்களில் காணப்படும் பொதுவான அம்சம் "வழக்கெல்லைக்கோடு" ஆகும். இது, குறித்த அம்சம் ஒன்றின் வேறுபட்ட மாற்றுருவங்கள் வலுப்பெற்றுக் காணப்படும் பகுதிகளை வேறுபடுத்திக் காட்ட வரையப்படுகிறது.

கிளைமொழித் தொடர்மம் ஒன்றில், வகைகளுக்கிடையே படிப்படியான மாற்றத்தை வெளிப்படுத்தும் விதமாக, வழக்கெல்லைக்கோடுகள் பரந்து காணப்படும். பல அம்சங்களின் வழக்கெல்லைக்கோடுகள் ஒன்றன்மேலொன்று அமைவது, வலுவான கிளைமொழி எல்லையைக் குறிக்கும். இது, புவியியல் தடைகளின்மீதோ, நீண்ட காலம் இருக்கும் அரசியல் எல்லைகளின்மீதோ ஏற்படலாம். பிற இடங்களில் ஒன்றையொன்று வெட்டும் வழக்கெல்லைக் கோடுகளும், சிக்கலான வடிவங்களும் காணப்படலாம்.


</doc>
<doc id="391515" url="https://ta.wikipedia.org/wiki?curid=391515" title="மானூர் பெரியாவுடையார் திருக்கோயில், திண்டுக்கல்">
மானூர் பெரியாவுடையார் திருக்கோயில், திண்டுக்கல்

அருள்மிகு மானூர் பெரியாவுடையார் திருக்கோயில், தமிழ்நாட்டில் [திண்டுக்கல்மாவட்டம்]] மாவட்டத்தில் உள்ள தொப்பம்பட்டி வட்டாரத்தில் [மானூர் ஊராட்சி]]யில் அமைந்துள்ளது 


இங்கு தமிழ் புத்தாண்டு, சித்ரா பவுர்ணமி, திருவாதிரை, பங்குனி உத்திரம், ஆடிப்பெருக்கு, ஆடி அமாவாசை, ஆருத்ரா தரிசனம், சிவராத்திரி, நவராத்திரி, ஆங்கிலப் புத்தாண்டு, பிரதோஷம்,வைகாசி விசாகம், தை அமாவாசை , விநாயகர் சதுர்த்தி, மாசி மகம், [[கார்த்திகை தீபம்], [[சஷ்டி விரதம்]], போன்ற விழாக்கள் சிறப்பாக கொண்டாடப்படுகிறது.

இந்த ஆலயம் தினமும் காலை 6 மணி முதல் பகல் 11 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.
[[பகுப்பு:திண்டுக்கல் மாவட்டத்திலுள்ள சிவன் கோயில்கள்]]
[[பகுப்பு:சேலம் மாவட்ட ஆசிரியர்கள் தொடங்கிய கட்டுரைகள்]]
[[பகுப்பு:திண்டுக்கல்]]

</doc>
<doc id="391517" url="https://ta.wikipedia.org/wiki?curid=391517" title="இந்திய அரசு காசாலை, கொல்கத்தா">
இந்திய அரசு காசாலை, கொல்கத்தா

இந்திய அரசு காசாலை, கொல்கத்தா (India Government Mint, Kolkata) 1757 ஆம் ஆண்டில் முதன்முதலில் நிறுவப்பட்டது, இது பழைய கோட்டையில் உள்ள பிளாக் ஹோலை அடுத்த கட்டடத்தில் அமைந்துள்ளது. இங்கிருந்த அஞ்சல் அலுவலகம் இன்றும் உள்ளது.   இது கல்கத்தா மின்ட் என்று அழைக்கப்பட்டது. இந்த ஆலையில் இருந்து வந்த நாணயங்கள், முர்ஷிதாபாத் என்ற பெயரைக் கொண்டிருந்தன. 

1790 ஆம் ஆண்டில் இங்கிலாந்தில் இருந்து கொண்டுவரப்பட்ட நவீன இயந்திரங்களைக் கொண்டு இரண்டாவது காசாலை நிறுவப்பட்டது. இது ஜில்லெட் கப்பல் கட்டிட தளத்தில் அமைக்கப்பட்டது, இந்த ஆலையில் இருந்து  வந்த நாணயங்களும், முர்ஷிதாபாத் என்ற பெயரையே கொண்டிருந்தன.

1824 ஆம் ஆண்டு மார்ச் மாதம், கல்கத்தாவின் மூன்றாவது காசாலை ஸ்ட்ராண்ட் சாலையில் அமைக்கப்பட்டது. இது  1829 ஆகத்து 1 முதல் உற்பத்தியைத் தொடங்கியது. 1835 ஆம் ஆண்டு வரை முத்துஷிதாபாத்  என்ற பெயரிலேயே இங்கு நாணயங்கள் வெளியிடப்பட்டன. இந்த மூன்றாவது காசாலைக் கட்டிடத்தின் வடிவமானது  கிரீஸின் ஏதென்ஸில் உள்ள அதீனா ஆலயத்தின் வடிவமைப்பை அடிப்படையாகக் கொண்டு கட்டப்பட்டது, இது பொதுவாக பார்த்தினன் என அழைக்கப்படுகிறது.

இந்த ஆலைகளின் நாணய உற்பத்தித் திறன் ஒரு நாளைக்கு 300,000 முதல் 600,000  வரை ஆகும்.   1860 ஆம் ஆண்டில், செப்பு நாணயங்கள் உற்பத்திக்கு என தனியாக வெள்ளி நாணய உற்பத்தி ஆலைக்கு வடக்கே கட்டடம் கட்டப்பட்டது இது "காப்பர் மின்ட்" எனப்பட்டது.




</doc>
<doc id="391520" url="https://ta.wikipedia.org/wiki?curid=391520" title="இந்திய அரசு காசாலை, மும்பை">
இந்திய அரசு காசாலை, மும்பை

இந்திய அரசு காசாலை, மும்பை ("India Government Mint, Mumbai)" என்பது இந்தியாவில் உள்ள நான்கு காசாலைகளில் ஒன்று ஆகும். இது மும்பை நகரத்தில் அமைந்துள்ளது. இந்த ஆலை 1829 ஆண்டில் மும்பை மாகாண ஆளுநரால் நிறுவப்பட்டது. நினைவு மற்றும் வளர்ச்சி சார்ந்த நாணயங்களின் உற்பத்தியே இக்காசாலையின் முதன்மையான வேலையாகும். இந்த ஆலை   தென் மும்பையில் உள்ள  இந்திய ரிசர்வ் வங்கியின்  எதிரில்  உள்ளது. 

துவக்கத்தில் இது பம்பாய் மாகாண ஆளுநரால் நிர்வகிக்கப்பட்டது, பின்னர் 1876 ஆம் ஆண்டு மே 18 ஆம் தேதி நிதி அமைச்சகத்தின் தீர்மானம் 247 இன்படி இந்திய அரசாங்கத்தின் கட்டுப்பாட்டுக்கு கொண்டுவரப்பட்டது. 


</doc>
<doc id="391523" url="https://ta.wikipedia.org/wiki?curid=391523" title="இந்திய அரசு காசாலை, நொய்டா">
இந்திய அரசு காசாலை, நொய்டா

இந்திய அரசு காசாலை, நொய்டா (India Government Mint, Noida), என்பது இந்தியாவில் உள்ள நான்கு காசாலைகளில் ஒன்றாகும். இது உத்திரப் பிரதேச மாநிலம் நொய்டாவில் செயல்பட்டு வருகிறது. இந்த ஆலையில் 1988 சூலை 1 முதல் நாணயங்கள் தயாரிக்கப்படுகின்றன. 1947 இல் இந்திய சுதந்திரத்துக்குப் பிறகு இந்தியாவில் துவக்கப்பட்ட ஒரே காசாலை இது ஆகும். இது இந்தியாவில் முதல் துருவேறா எஃகு நாணயங்களை தயாரித்து, அதன் சொந்த நாட்டிற்கான நாணயங்களை உற்பத்தி செய்வதல்லாமல், மற்ற நாடுகளுக்கும் நாணயங்களை தயாரிக்கிறது.

இந்தியாவின் உத்திரப் பிரதேச மாநிலம் நொய்டாவில் ஒரு காசாலையை நிறுவ இந்திய அரசு 1984 ஆம் ஆண்டு, முடிவு செய்தது. இந்தியாவில் அதிகரித்து வரும் நாணயங்களின் தேவையை பூர்த்தி செய்யும் விதமாக ஆண்டுக்கு 2,000 மில்லியன் நாண உற்பத்தி திறன் கொண்டதாக இந்த புதிய காசாலை நிறுவப்பட்டது. இந்த ஆலை  1988 ஆம் ஆண்டு சூலை 1 ஆம் தேதி தன் உற்பத்தியைத் துவங்கி, இந்தியாவின் முதல் துருவேறா எஃகு நாணயங்களை தயாரித்தது.

நொய்டா ஆலையில் தயாரிக்கப்படும் நாணயங்களில் தயாரித்த ஆண்டுக்குக் கீழே ஒரு தனித்த குறியீடாக ஒரு சிறிய அல்லது பெரிய புள்ளி (° or o) இடப்படுகிறது.
இந்த ஆலையில் இந்தியாவிற்கான நாணயங்களை தயாரிப்பது தவிர,  தாய்லாந்து மற்றும் டொமினிக்கன் குடியரசு ஆகியவற்றுக்கான நாணயங்களையும் தயாரித்துள்ளது.  2012 ஏப்ரல் மாதத்தில் இருந்து ஆலையில் இரவுப் பணியிலும் உற்பத்தி துவங்கப்பட்டுள்ளது. 


</doc>
<doc id="391525" url="https://ta.wikipedia.org/wiki?curid=391525" title="புனித கிறிஸ்தோபர்">
புனித கிறிஸ்தோபர்

புனித கிறிஸ்தோபர் (, "Ágios Christóforos") என்பவர் கிறிஸ்தவ பிரிவுகளில் மறைசாட்சியாக வணங்கப்படுபவர் ஆவார். இவர் மூன்றாம் நூற்றாண்டில் வாழ்ந்த உரோமை பேரரசர் தெசியு (அட்சிக்காலம் 249–251) அல்லது பேரரசர் இரண்டாம் மேக்சிமுஸ் தாசியு (அட்சிக்காலம் 308–313) என்பவரால் கொல்லப்பட்டிருக்கலாம். எவ்வாறாயினும் இவருக்கு செலுத்தப்படும் வணக்கம் மிகவும் பின் நாட்களிலேயே தொடங்கியதொன்றாகும். இது மேற்கத்திய திருச்சபையில் மத்திய காலத்தின் பிற்பகுதியில் பரவத் தொடங்கியது. எனினும் இவரின் பெயரால் ஏழாம் நூற்றாண்டு முதலே மடங்களும் ஆலயங்களும் கட்டப்பட்டன.

இவர் உண்மையிலேயே வரலாற்றில் வாழ்ந்த நபரா அல்லது இப்பெயர் பலரை குறிக்கப் பயன்படுத்தப்பட்ட செல்லா என்பது குறித்து அறிஞரிடையே ஒத்த கருத்தில்லை. 

கிரேக்கத் தொன்மவியலின் சாயலில் அமைந்த ஒரு மரபுவழி கதையின்படி இவர் கிறிஸ்துவை தன் தோளில் சுமந்து ஆற்றை கடக்க உதவியதாக நம்பப்படுகிறது. ஆகவே இவர் பயணம் செய்வோருக்கு பாதுகாவலராக கருதப்படுகிறார்.


</doc>
<doc id="391527" url="https://ta.wikipedia.org/wiki?curid=391527" title="ஆதவன் தீட்சண்யா">
ஆதவன் தீட்சண்யா

ஆதவன் தீட்சண்யா (பிறப்பு: மார்ச் 6, 1964) தமிழக எழுத்தாளர் ஆவார். இவர் தமிழ்நாடு முற்போக்கு எழுத்தாளர் கலைஞர்கள் சங்கத்தின் பொதுச்செயலாளராகவும், தமிழ்நாடு தீண்டாமை ஒழிப்பு முன்னணியின் மாநிலச் செயலாளர்களில் ஒருவரும் ஆவார். புதுவிசை கலாச்சாரக் காலாண்டிதழின் மதிப்புறு ஆசிரியர். 








</doc>
<doc id="391530" url="https://ta.wikipedia.org/wiki?curid=391530" title="வகை (மொழியியல்)">
வகை (மொழியியல்)

மொழியியலில், வகை (variety) என்பது, குறித்த வடிவத்தைக்கொண்ட ஒரு மொழி அல்லது மொழித் தொகுதி ஆகும். இது, மொழிகள், கிளைமொழிகள், நடைகள், பிற மொழி வடிவங்கள் ஆகியவற்றையும் பொது வகையையும் உள்ளடக்கும். வெவ்வேறு வடிவங்களைக் குறிப்பதற்கு வகை என்னும் சொல்லைப் பயன்படுத்துவதன் மூலம், பொது மொழியுடன் மக்கள் அடையாளப் படுத்தக்கூடிய மொழி என்ற சொற்பயன்பாடும், பொது மொழியைவிட குறைவான மதிப்புக் கொண்டது அல்லது குறைந்த அளவு சரியானது என்று எண்ணப்படுகின்ற பொது மொழியல்லாத கிளைமொழி என்ற சொற்பயன்பாடும் தவிர்க்கப்படுகிறது.

தனித்துவமான ஒலியியல், தொடரியல், சொற்கள் சார்ந்த பண்புகளைக் கொண்ட பிரதேச அல்லது சமூக மொழி வகையே கிளைமொழி என ஓ'கிரேடியும் மற்றவர்களும் வரைவிலக்கணம் தந்துள்ளனர். குறித்தவொரு பிரதேசத்தில் பேசப்படும் வகை பிரதேசக் கிளைமொழி என்று அழைக்கப்படுகின்றன. அத்துடன், இனக் குழுக்கள் (இனக் கிளைமொழிகள்), சமூக பொருளாதார வகுப்புக்கள் (சமூகக் கிளைமொழிகள்), அல்லது பிற சமூக அல்லது பண்பாட்டுக் குழுக்களுடன் தொடர்புள்ள கிளைமொழிகளும் உள்ளன.

பெரும்பாலான மொழிகள் பொது வகையைக் கொண்டுள்ளன. பகுதிச் சட்டவகை அதிகார அமைப்புக்கள் அல்லது பள்ளிகள் அல்லது ஊடகங்களைப் போன்ற சமூக நிறுவனங்கள் ஏதோவொரு வகையைத் தெரிவுசெய்து பொது வகையாக முன்னிலைப் படுத்துகின்றன. பொது வகைகள், பிற பொதுவல்லாத வகைகளைவிடக் கூடிய மதிப்புக் கொண்டவையாக இருப்பதுடன், அம்மொழி பேசுவோரால் பொது வகையே சரியானது என்ற எண்ணமும் உள்ளது. பொது வகைத் தேர்வு எழுந்தமானமானது என்பதால், அம்மொழி பேசும் சமூகத்தால் பெரு மதிப்பு அளிக்கப்படுகிறது என்ற அளவிலேயே பொது வகையைச் "சரியானது" எனக் கொள்ளலாம். ரால்ஃப் அரோல்ட் பசோல்ட் சொல்வதுபோல், "பொது மொழி, இயலுமான அளவுக்குச் சிறப்பாக அமைந்த மொழியியல் அம்சங்களின் சேர்க்கையாகக் கூட இல்லாதிருக்கலாம். பொதுவான சமூக ஏற்பே அதற்கு செயற்படக்கூடிய எழுந்தமானமான தரத்தை வழங்குகிறதேயொழிய அதன் இயல்புகளின் உள்ளார்ந்த மேன்மை அல்ல."


</doc>
<doc id="391546" url="https://ta.wikipedia.org/wiki?curid=391546" title="இலவுரா தான்லி">
இலவுரா தான்லி

இலவுரா தான்லி "(Laura Danly)" ஓர் அமெரிக்க வானியலாளரும் கல்வியியலாளரும் ஆவார். இவர் இப்போது இலாசு ஏஞ்சலீசில் உள்ள கிரிபித் வான்காணகத்தின் பொறுப்பாளராகப் பணிபுரிகிறார். இதற்கு முன்பு இவர் இயற்கை அறிவியல் தென்வர் அருங்காட்சியகத்தில் விண்வெளி அறிவியல் துறைத்தலைவராக இருந்துள்ளார்.

இதற்கும் முன்பு, இவர் தென்வர் பல்கலைக்கழகத்தில் உதவிப் பேராசிரியராகவும் பொமோனா கல்லூரியில் வருகைதரு உதவிப் பேராசிரியராகவும் இருந்தார். இப்பதவிகளை வகித்தபோது, இவர் வானியல், தொல்வானியல், சூரிய இயற்பியல், வான் ஒளிப்படவியல், வானுயிரியல் ஆகிய புலங்களுக்கான பாடத்திட்டங்களை உருவாக்கினார்.

இவர் மேரிலாந்து, பால்டிமோரில் உள்ள விண்வெளித் தொலைநோக்கி அறிவியல் நிறுவனத்தில் பல ஆண்டுகள் பணிபுரிந்தார். இங்கே கல்விசார்ந்த திட்ட அறிவியலாளராகவும் உதவி வானியலாளராகவும் அபுள் ஆய்வுறுப்பினராகவும் பல பதவிகளில் இருந்துள்ளார். மேலும் இவர் தன் முதுமுனைவர் ஆய்வையும் விண்வெளித் தொலைநோக்கி அறிவியல் நிறுவனத்திலேயே மேற்கொண்டார்.

வானியலாளராக இவர் பரந்து விரிந்த நோக்கீட்டுப் பட்டறிவு வாய்ந்தவர். இவர் இவர் அபுள் விண்வெளித் தொலைநோக்கி வழியாக 441 புற ஊதாக் கதிர் நோக்கீடுகளைச் செய்துள்ளார். மேலும், ஒளியியல், கதிர்வீச்சு நோக்கீடுகளைப் பல் நூறுமணி நேரத்துக்கு கிட் தேசிய வான்காணகத்திலும் மெக்டொனால்டு வான்காணகத்திலும் செரோ தோலோலோ அமெரிக்க வான்காணகத்திலும் தேசியக் கதிர்வீச்சு வான்காணகத்திலும் மேற்கொண்டுள்ளார்.

இவர் 1991 இல் மகளிர் அறிவியல் பேரவையை உருவாக்கி இளம்பெண்கள் அறிவியலில் பணிமேற்கொள்ள ஊக்கப்படுத்தினார். அவர்கள் பல்வேறு துறைகளில் பணிபுரியும் சிறந்த பெண் அறிவியலாளர்களையும் பொறியாளர்களையும் சந்தித்து தாம் மேற்கொள்ள விரும்பும் அறிவியல் புலங்களைப் பற்றி அளவளாவ ஏற்பாடுகள் செய்தார். In 1993, Danly co-authored The Baltimore Charter for Women in Astronomy வானியலில் சிறுபான்மையினராக உள்ள மகளிரின் அக்கறைகளையும் இள மகளிருக்கு அறிமுகப்படுத்தினார்.

இவர் இயற்பியலில் இளங்கலைப் பட்டத்தை யேல் பல்கலைக்கழகத்திலும் வானியலில் முனைவர் பட்டத்தை விசுகான்சின்-மேடிசன் பல்கலைக்கழகத்திலும் பெற்றார்.

புடவி ("The Universe"), புடவி எப்படி வேலை செய்கிறது ( "How the Universe Works" )ஆகிய தொலைக்காட்சித் தொடர்களில் விருந்து அறிவியலாளராக தோன்றி நடித்துள்ளார்.

இவர் 2009 அக்தோபர் 21 இல், காசினி-ஐகன்சு இலக்குத் திட்டத்தில் இருந்து காரிக்கோள் பயணத்திட்டம் வரையிலான அண்மை விண்வெளி ஆய்வில் ஈடுபட்ட அறிவியலாளர்களை அறிமுகப்படுத்தி விரிவுரை ஆற்றியுள்ளார். .



</doc>
<doc id="391549" url="https://ta.wikipedia.org/wiki?curid=391549" title="வழக்கெல்லைக்கோடு">
வழக்கெல்லைக்கோடு

வழக்கெல்லைக்கோடு (isogloss) என்பது, உயிரெழுத்து ஒன்றின் உச்சரிப்பு, சொல்லொன்றின் பொருள், தொடரியல் அம்சம் ஒன்றின் பயன்பாடு போன்ற குறித்த மொழியியல் அம்சம் ஒன்றின் புவியியல் எல்லை ஆகும். முக்கியமான கிளைமொழிகள் பொதுவாக ஒரு தொகுதி வழக்கெல்லைக்கோடுகளினால் எல்லைப்படுத்தப்படுகிறது. பென்ராத் கோடு உயர் செருமனையும், மேற்கு செருமானிய மொழிகளையும் வேறுபடுத்துகின்றது. லா இசுப்பெசியா-ரிமினி கோடு வடக்கு இத்தாலியக் கிளைமொழிகளையும், மத்திய இத்தாலியக் கிளைமொழிகளையும் வேறுபடுத்துகிறது. ஒரு தனி வழக்கெல்லைக்கோடு, ஒரு மொழி எல்லைக்கோட்டுடன் பொருந்தலாம் அல்லது பொருந்தாமல் இருக்கலாம். எடுத்துக்காட்டாக, /y/ இன் முன் குவிவு, பிரான்சு, செருமனி ஆகியவற்றுக்கு இடையேயான எல்லையைக் கடந்து செல்கிறது. அதேவேளை, /y/ ஐக் கொண்டுள்ள பிரெஞ்சுச் சொற்களுக்கு இணையான இத்தாலிய, எசுப்பானியச் சொற்களில் /y/ இருப்பதில்லை. 


</doc>
<doc id="391550" url="https://ta.wikipedia.org/wiki?curid=391550" title="உலூயிசு பிரிலாந்து ஜென்கின்சு">
உலூயிசு பிரிலாந்து ஜென்கின்சு

உலூயிசு பிரிலாந்து ஜென்கின்சு "(Louise Freeland Jenkins)" (ஜூலை 5, 1888 – மே 9, 1970) ஓர் அமெரிக்க வானியலாலர் ஆவார். இவர்சுரியனில் இருந்து 10 பார்செக் தொலைவுக்குள் அமைந்த விண்மீன்களின் வானியல் அட்டவணையை உருவாக்கினார். மேலும், யேல் பொலிவுமிகு விண்மீன்கலைன் வானியல் அட்டவணையையும் திருத்தம் செய்தார்.

இவர் மசாசூசட்டில் உள்ள பிட்சுபர்கில் பிறந்தார். இவர் 1911 இல் மவுண்டு கோலியோக் கல்லுரியில் பட்டம் பெற்றார். இவர் அதே நிறுவனத்தில் 1917 இல் வானியலில் முதுவர் பட்டம் பெற்றார். இவர் 1913 இல் இருந்து 1915 வரை பிட்சுபர்கில் உள்ள அல்லிகேனி வான்காணகத்தில் பணிபுரிந்தார். பின்னர், இவர் மவுண்டு கோலியோக் கல்லூரியில் 1915 முதல் 1920 வரை பயிற்றுநராக இருந்தார்.

இவர் 1921 ஆம் ஆண்டளவில் யப்பானுக்குச் சென்று மகஇர் கிறித்தவக் கல்லூரியில் ஆசிரியராகச் சேர்ந்தார். பின்னர் இவர் 1925 இல் அமெரிக்காவுக்கு மீண்டும் தன் தந்தையார் இறந்த்தும் வந்தார். ஓராண்டுக்குப் பிறகு யப்பானுக்கு மீண்டும் வந்து கிமேயியில் உள்ல பள்ளியில் சேர்ந்தார். (கினமாட்டோ கோகுவென் சிறுமியர் உயர்நிலைப்பள்ளி.)

இவர் 1932 இல் அமெரிக்காவுக்கு வந்து. யேல் பல்கலைக்கழக வான்காணகத்தில் புலவுறுப்பினராகச் சேர்ந்தார். இவர் வானியல் இதழின்( "Astronomical Journal") இணையாசிரியராக 1942இல் இருந்து 1958 வரையில் பணியாற்றி உள்ளார். இவர் தன் வாழ்நாளின் கடைசியில் மீண்டும் யப்பானுக்கு வருகை தந்துள்ளார்.

இவர் அண்மையில் உள்ள விண்மீன்களின் கோணவியல் இடமாறு தோற்றப் பிழை ஆய்வுக்காகப் பெயர்பெற்றவர். இவர் மாறும் விண்மீன்களைப் பற்றியும் ஆய்வு செய்தார்.






</doc>
<doc id="391554" url="https://ta.wikipedia.org/wiki?curid=391554" title="சுதெப்பி பாம்">
சுதெப்பி பாம்

சுதெப்பி பாம் "(Stefi Baum)" (பிறப்பு: சிகாகோ, இல்லினாயிசு) ஓர் அமெரிக்க வானியலாளர் ஆவார். இவர் அமெரிக்க வானியல் கழகத்தில் இருந்து 1993 இல் வானியலுக்கான ஆன்னி ஜம்ப் கெனான் விருதைப் பெற்றார். வர் அபுள் தொலைநோக்கியை உருவாக்க உதவினார். இவர்2004 இல் இருந்து உரோச்சர் தொழில்நுட்ப நிறுவனத்தின் செசுட்டர் எப். கார்ல்சன் படிம அறிவியல் மையத்தின் இயக்குநராக இருந்தார்.
இவர் ஆர்வார்டு பல்க்லைக்கழகத்தில் இருந்து இயற்பியலில் கலையிளவல் பட்டத்தையும் மேரிலாந்து பல்கலைக்கழகத்திலிருந்து முனைவர் பட்டத்தையும் பெற்ரார். She is currently the Dean of the Faculty of Science and Professor of Physics and Astronomy at the University of Manitoba.


</doc>
<doc id="391556" url="https://ta.wikipedia.org/wiki?curid=391556" title="மார்த்தா பர்கே">
மார்த்தா பர்கே

மார்த்தா பர்கே "(Marta Burgay)" (30. நவம்பர் 1976, தோரினோ ஓர் இத்தாலிய வனியலாளர் ஆவார். இவர் தொடக்கத்தில் முதல் இரட்டைத் துடிவிண்மீனின் கண்டுபிடிப்பாளராகப் பெயர்பெற்றார். அது PSR J0737-3039 எனும் இரட்டைத் துடிவிண்மீன் ஆகும். இது ஆத்திரேலியாவில் உள்ள64 மீ பார்க்கேசு கதிர்வீச்சுத் தொலைநோக்கியால் கண்டுபிடிக்கப்பட்டது. 

இவரது கதிர்வீச்சுத் துடிமீன் ஆய்வுரை, இத்தாலிய வானியல் கழகத்தில் இருந்து சிறந்த முனைவர் ஆய்வுக்கான 2005 ஆம் ஆண்டின் "பியட்ரோ தாச்சினி பரிசைப்" பெற்றது theses. 2006 ஆம் ஆண்டில் பன்னாட்டு தூய, பயன்முறை இயற்பியல் ஒன்றியத்தின் வானியற்பியலுக்கான இளம் அறிவியலாளர் பரிசை முதலிலேயே வென்றவரும் இவரே. இவர் 2010 இல் இந்திய வானியல் கழகத்தின் வைணு பாப்பு பொற்பதக்கத்தைப் பெற்றார்.


</doc>
<doc id="391560" url="https://ta.wikipedia.org/wiki?curid=391560" title="மேகன் தோனகுயே">
மேகன் தோனகுயே

மேகன் தோனகுயே "(Megan Donahue)" ஓர் அமெரிக்க வானியலாளர் ஆவார். இவர் பால்வெளிகளியும் பால்வெளிக் கொத்துகளையும் ஆய்வு செய்கிறார். இவர் இயற்பியல், வானியற்பியல் பேராசிரியரக மிச்சிகன் மாநில பல்கலைக்கழகத்தில் பணிபுரிகிறார். இவர் 2017-2018 கால இடைவெளியில் அமெரிக்க வானியல் கழகத்தின் தலைவரும் ஆவார்.

இவர் 1985 இல் மசாசூசட் தொழில்நுட்ப நிறுவனத்தில் இருந்து இயற்பியலில் இளவல் பட்டம் பெற்றார். இவர் 1990 இல் கொலராடோ பவுள்டர் பல்கலைக்கழகத்தில் இருந்து ஜே. மைக்கேல் சல், டி. சுடாக்கே ஆகியவர்களின் மேற்பார்வையில் வானியற்பியலில் தன் முனைவர் பட்டம் பெற்றார் .
இவர் கார்னிகி அறிவியல் நிறுவனத்தில் முதுமுனைவர் ஆய்வை முடித்த்தும் 1993 இல் இரண்டாம் முதுமுனைவர் ஆய்வுக்காக விண்வெளித் தொலைநோக்கி அறிவியல் நிறுவனத்தில் சேர்ந்தார். அங்கு பல நிலைகளில் பணியாற்றிவிட்டு 2003 இல் மிச்சிகன் மாநிலப் பல்கலைக்கழகப் புல உறுப்பினராகச் சேர்ந்தார்.

இவர் பின்வரும் மூன்று பியர்சன் அண்டக் கண்ணோட்ட்த் தொடர்வரிசை வானியல் பாடநூல்களில் இணையாசிரியராக பங்கேற்றுள்ளார்:

"The Cosmic Perspective" (8th ed., 2016, இது இருதொகுதிகளாகவும் வெளிவந்துள்ளது),

"The Essential Cosmic Perspective" (7th ed., 2014),

"The Cosmic Perspective Fundamentals" (2nd ed., 2015).

இவர் 1993 இல் வானியலில் சிறந்த ஆய்வுரைக்கான இராபர்ட் ஜே. டிரம்பிளர் விருதைப் பெற்றார்.
இவர் 2012 இல் அமெரிக்க அறிவியல் மேம்பாட்டுக்கான கழகத்தில் ஆய்வுறுப்பினரானார்; 2016 இல் அமெரிக்க இயற்பியல் கழகத்தின் ஆய்வுறுப்பினரானார்.



</doc>
<doc id="391592" url="https://ta.wikipedia.org/wiki?curid=391592" title="அசாம் பிரிவினைவாத இயக்கங்கள்">
அசாம் பிரிவினைவாத இயக்கங்கள்

அசாம் பிரிவினைவாத இயக்கங்கள் (Assam separatist movements) என்பவை வடகிழக்கு இந்தியாவின் எண்ணெய் வளம் நிறைந்த மாநிலமான அசாமில் செயல்படும் கிளர்ச்சி இயக்கங்கள் ஆகும். இந்த மோதல்கள் 1970 களில் தொடங்கியது, காரணம் அசாமில் அயல் இன மக்களின் மிகுதியான குடியேற்றங்களால் மண்ணின் மைந்தர்களான அசாமிகளுக்கு ஏற்பட்ட பதட்டம், இந்திய அரசாங்கத்திடம் ஏற்பட்ட குழப்பங்கள் மற்றும் தில்லியின் புறக்கணிப்பு . போன்றவை ஆகும். இந்த மோதல்களால் அசாம் ஐக்கிய விடுதலை முன்னணியின் உறுப்பினர்கள் 12,000 பேரும், 18,000 வேறுபலரும் பேர் கொல்லப்பட்டனர். பெரும்பாலான அசாமிகள் பிரிவினைவாத குழுக்களன்மீது அனுதாபத்துடன் இருந்த போதிலும், பிரிவினைவாத இலக்குகள் மீது மக்கள் பெரும் ஆதரவை அளிக்கவில்லை.

இந்த எழுச்சியால் உல்பா, ஆதிவாசி தேசிய விடுதலை இராணுவம், கார்பி லாங்கி என்.சி.ஹில்ஸ் விடுதலை முன்னணி (KLNLF), போடோலாந்து தேசிய ஜனநாயக முன்னணி (NDFB), போன்ற பலவேறு அமைப்புகள் உருவாயின என்றாலும் இந்த அமைப்புகளில் உல்பா மிகப் பெரியது. மற்றும் பழமையானது ஆகும் உல்பா 1979 ஆம் ஆண்டு நிறுவப்பட்டது. உல்பா இந்தி பேசும் குடியேறி தொழிலாளர்களைத் தாக்கியது. மேலும் அது இந்திய ஒன்றியத்தில் இருந்து விடுதலை வேண்டும் என்ற கோரிக்கையை ஆதரித்தது. இந்திய அரசாங்கத்தின் புறக்கணிப்பு மற்றும் பொருளாதார சுரண்டல் என்ற குற்றச்சாட்டுகள் இந்த பிரிவினைவாத இயக்கத்தின் வளர்ச்சிக்கு முக்கிய காரணங்களாக இருக்கின்றன.

இறையாண்மை உடைய அசாமை நிறுவுவதை தனது போராட்டத்தின் நோக்கமாக உல்பா கொண்டுள்ளது. 1990 களில் இந்திய அரசாங்கம் இந்த அமைப்புக்கு தடை விதித்ததுடன், பயங்கரவாதக் குழு என வகைப்படுத்தியது.

உல்பா அமைப்பானது 1979 ஆம் ஆண்டு ஏப்ரல் 7 அன்று அகோம் பேரரசின் வரலாற்று சிறப்பு மிக்க கட்டமைப்பான ரங்கர் என்ற இடத்தில் துவக்கப்பட்டது. 1990 ஆம் ஆண்டு முதல் உல்பா இந்திய இராணுவத்தின் தாக்குதல் நடவடிக்கைகளுக்கு உட்பட்டது. கடந்த இரண்டு தசாப்தங்களில் போராளிகளுக்கும் அரசாங்கத்திற்கும் இடையே நடந்த மோதல்களினால் 30,000 பேர் இறந்துள்ளனர். பிரிவினைவாத உணர்வு வலுவாக உள்ளது, மேலும் பிரிவினைவாத இயக்கம் மக்கள் ஆதரவோடும் இயங்கி வருவதால் அது சர்ச்சைக்குரியதாகவும் உள்ளது. மேலும், அசாமிய இலக்கியம் மற்றும் கலாச்சாரத்தில் அசாமிய தேசியவாதத்தின் வலியுறுத்தல்கள் காணப்படுகின்றன. அசாமிய மொழி ஊடகங்களில் இந்திய அரசின் புறக்கணிப்பு மற்றும் சுரண்டல் ஆகியவற்றில் இருந்து, பாதுகாப்பவர்கள் உல்பா தலைவர்கள் என்று குறிப்பிடப்படுகின்றனர்.

சர்வதேச அளவில் பாராட்டப்பட்ட அசாமிய எழுத்தாளரான இந்திரா கோஸ்வாமி கிளர்ச்சியாளர்களுக்கும் அரசாங்கத்திற்கும் இடைய மத்தியஸ்தராக பணி ஆற்றி பல வருடங்களாக சமாதானத்தை தக்க வைத்தார் . இவரது முயற்சிகளால் மக்கள் கலந்தாய்வு குழு என்ற அமைதிக்குழு உருவானது.


</doc>
<doc id="391593" url="https://ta.wikipedia.org/wiki?curid=391593" title="போடோ தேசியம்">
போடோ தேசியம்

போடோ தேசியம் (Bodo nationalism) என்பது போடோ மக்களின் தன்னாட்சி உரிமையை ஆதரிக்கும் ஒரு சித்தாந்தமாகும். அசாம் மாநிலத்தில் போடோ மக்களுக்கும் முசுலிம் குழுக்களுக்கும் இடையே வன்முறைகளில் பலர் கொல்லப்பட்டனர். பல போடோ தேசியவாதிகள் போடோ மக்களுக்கு என்று இந்தியாவில் தனி மாநிலமாக போடோலாந்து நிறுவப்படுவதை ஆதரிக்கின்றனர்.


</doc>
<doc id="391597" url="https://ta.wikipedia.org/wiki?curid=391597" title="சிட்டவே">
சிட்டவே

சிட்டவே மியான்மரின் ராகினி மாநிலத்தின் தலைநகரம். இந்நகரம் காலான்டன், மயு மற்றும் லே மரோ ஆறுகள் வங்காள விரிகுடா கடலில் சங்கமிக்கும் இடத்தில் முகத்துவாரம் அருகே அமைந்திருக்கிறது. சிட்டவே நகராட்சி மற்றும் சிட்டவே மாவட்டம் ஆகிய நிர்வாகப் பகுதிக்குள் இந்நகரம் அமைந்திருக்கிறது.

சிட்டவே என்ற பர்மியப் பெயர் ராகின் மொழியில் சைதி-டாவியில் இருந்து உருவானது. இதன் பொருள் "போர்களின் சங்கமம" என்பதாகும். 1784 ஆம் வருடத்தில் பர்மிய மன்னரான போதாவபாயா மராக் யு இராச்சியத்தை கைப்பற்றிய பின், ராகின் வீரர்கள் பர்மிய படையுடன் காலான்டன் ஆற்றின் முகத்துவாரப் பகுதியில் போர் புறிந்தனர். நிலம் மற்றும் நீர் ஆகியவற்றில் நடந்த போரில் மராக் யு படைகள் தோற்கடிக்கப்பட்டது. போர் நிகழ்ந்த இடம் ராகினி மொழியில் சீதி-டாவீ என அழைக்கப்பட்டது, மேலும் பர்மிய பேச்சு வழக்கில் இது சிட்டவே என அழைக்கப்பட்டது.

முதலில் ஒரு சிறிய மீன்பிடி கிராமமாக இருந்து பின்நாளில் சிட்டவே கடல் வணிகத்தில் முக்கிய நகரமாக மாறியது, குறிப்பாக முதல் ஆங்கில-பர்மிய போரைத் தொடர்ந்து, ராகினி மாநிலம் என்று அழைக்கப்படும் அரக்கன் பிரித்தானிய ஆக்கிரமிப்புக்குப் பின்னர் அரிசி ஏற்றுமதிக்கு ஒரு முக்கிய துறைமுகமாக இருந்தது.



</doc>
<doc id="391600" url="https://ta.wikipedia.org/wiki?curid=391600" title="திரிபுரி தேசியம்">
திரிபுரி தேசியம்

திரிபுரி தேசியம் (Tripuri nationalism) என்பது திரிபுரி மக்களின் தன்னாட்சி உரிமையை ஆதரிக்கும் ஒரு கருத்தியல் ஆகும். இந்தப் பகுதியின் பூர்வ பழங்குடி மக்கள் திபத்திய பர்மிய பழங்குடி மக்களாவர். இப்பகுதியில் உள்ள பழங்குடி மக்களே திரிபுரா சுதேச சமஸ்தான பகுதியின் பெரும்பான்மை மக்களாக இருந்தனர். ஆனால் இது 1949 இல் திரிபுரா மாநிலமாக இந்தியாவில் இணைந்தத பிறகு மாறியது, இதன் பின்னர், இந்த மாநிலத்தில் வங்காளிகளின் பெருமளவிலான குடியேற்றத்தின் காரணமாக, பூர்வீக திரிபுரி மக்கள் எண்ணிக்கை 30% ஆக குறைந்து தங்கள் தாயகத்தில் சிறுபான்மையினராக குறைந்து போயினர்.

இந்த பிரச்சினை பல ஆயுதம் ஏந்திய எழுச்சிகள் மற்றும் பயங்கரவாத நடவடிக்கைகளுக்கு வழிவகுத்துள்ளது. 1950 இல் இந்தியக் குடியரசில் திரிபுரா இராச்சியம் இணைவதை தடுக்க முயன்று ஒரு கலகம் ஏற்பட்டது, மேலும் 1980கள் முதல் 2000 ஆம் ஆண்டுகளில் ஆயுத மோதல்கள் தொடர்ந்து வெடித்தன. 1989 ஆம் ஆண்டு முதல், திரிபுரா தேசிய விடுதலை முன்னணி (என்எல்எஃப்டி) மற்றும் திரிபுரா புலிப்படை (ATTF) ஆகியவற்றின் தலைமையில் ஆயுதக் கிளர்ச்சிகள் நடத்தப்பட்டன. வங்காளிகள் தங்களுக்கு சொந்தமாக ஐக்கிய வங்காளி விடுதலை புலிகள் முன்னணி (UBLTF) போன்ற படைகளை அமைத்து அதன் மூலம் பதிலடி கொடுத்தனர், இதன் மூலம் 2000 பழங்குடி கிராமங்களை அழிக்கப்பட்டன.

உலகில் பத்து தீவிரமான தீவிரவாத குழுக்களில் ஒன்றாக பயங்கரவாதத்தை தடுக்கும் தேசிய நினைவு நிறுவகம் திரிபுரா தேசிய விடுதலை முன்னணியை வகைப்படுத்தியுள்ளது, மேலும் தங்கள் மக்களை கட்டாயப்படுத்தி கிறித்துவத்துக்கு மாற்றுவதாக குற்றம் சாட்டப்பட்டுள்ளது.

போராளிகளின் நடவடிக்கை உச்சம்பெற்ற 2000 ஆண்டில் பயங்கரவாதத்தால் 514 இறப்புகள் நிகழந்தன. 2012 ஆம் ஆண்டுக்குள், கிளர்ச்சிகளை அரசு பாதுகாப்பு நடவடிக்கைகளாலும், சரணடைந்தவர்களிடம் பேச்சுவார்த்தை நடத்தியும் அதிகாரிகளால் கட்டுப்பாட்டிற்குள் கொண்டு வரப்பட்டன.

திரிபுரி அரசியல் அமைப்புகள் மற்றும் போராளிக் குழுக்கள் பின்வருமாறு:



</doc>
<doc id="391603" url="https://ta.wikipedia.org/wiki?curid=391603" title="சிசுநாகன்">
சிசுநாகன்

சிசுநாகன் (Shishunaga) (கிமு 444 – 363) வட இந்தியாவின் தற்கால பிகார் மாநிலத்தில் இருந்த மகத நாட்டில், கிமு 412ல் சிசுநாக வம்சத்தை நிறுவியவர். மகதத்தை ஆண்ட ஹரியங்கா வம்ச இறுதி மன்னர் நாகதாசகரின் அமைச்சராக சிசுநாகன் இருந்தவர்.

ஹரியங்கா வம்ச மன்னர் நாகதாசகனுக்கு எதிராக மக்களை தூண்டி, கிளர்ச்சியின் மூலம் ஹரியங்கா வம்ச மன்னரை நீக்கி, சிசுநாகன் மகத நாட்டின் மன்னரானவர். இவரது தலைநகரமாக ராஜகிரகம் இருந்தது. இவரது மகன் காலச்சோகன் வாரணாசியின் ஆளுநராக இருந்தார். 
வைசாலி நாட்டை ஆண்ட லிச்சாவி குலத்தில் சிசுநாகன் பிறந்ததாக மகாவம்சம் நூல் கூறுகிறது. . மகத நாட்டின், ஹரியங்கா வம்ச இறுதி மன்னரான நாகதாசகனின் அமைச்சராக சிசுநாகன் இருந்தார். மன்னர் நாகதசகனுக்கு எதிரான கிளர்ச்சியைப் பயன்படுத்தி, சிசுநாகன் மகத நாட்டு மன்னரானார்.

மகத நாட்டை சிசுநாகன் கிமு 413 முதல் 395 முடிய ஆண்டார். துவக்கத்தில் ராஜ்கிரகத்தை தலைநகராகக் கொண்டார். பின்னர் தலைநகரத்தை வைசாலிக்கு மாற்றினார். சிசுநாகன் அவந்தி நாட்டை வென்று பிரதியோத்தா வம்சப் பெருமயை அழித்தவர்.

கிமு 425ல் சிசுநாகன் வட இந்தியா முழுமையையும் கைப்பற்றி மகத நாட்டை விரிவாக்கினான். 

சிசுநாகனுக்குப் பின் அவரது மகன் காலச்சோகன் மகத நாட்டின் அரியணை ஏறினார்.



</doc>
<doc id="391616" url="https://ta.wikipedia.org/wiki?curid=391616" title="பகவா திவாஜ்">
பகவா திவாஜ்

பகவா திவாஜ் () என்பது ஒரு குங்குமப்பூ வண்ணக் கொடியாகும், இது பல இந்து சார்ந்த அரசியல் அமைப்புகளால் வரலாற்று ரீதியாக பயன்படுத்தப்படுகிறது.

வரலாற்று ரீதியாக இது மராத்தியர்களின் கொடியாக இருந்தது. "இரட்டை வால்கள் போன்ற முக்கோண முனைகளையும் மகாதேவனை பின்பற்றுபவர்களின் அடர் ஆரஞ்சு நிறத்தையும் கொண்டு உள்ளது."


</doc>
<doc id="391617" url="https://ta.wikipedia.org/wiki?curid=391617" title="ஆல்பர்ட் புஜிமோரி">
ஆல்பர்ட் புஜிமோரி

ஆல்பர்டோ புஜிமோரி ( Alberto Kenya Fujimori ) என்பவர் பெரு நாட்டின் அரசுத் தலைவராக இருந்தவர். இவருடைய பெற்றோர் சப்பான் நாட்டிலிருந்து பெருவுக்குக் குடியேறியவர்கள்.
1990 முதல் 2000-ம் ஆண்டு வரை ஆட்சியில் இருந்த புஜிமோரி மீது ஊழல் மற்றும் மனித உரிமை மீறல் புகார் எழுந்தது. இது தொடர்பான வழக்கில் அவருக்கு 25 ஆண்டுகள் சிறை தண்டனை விதிக்கப்பட்டது. சிறையில் இருந்த அவரது உடல்நலம் பாதிக்கப்பட்டதால் தலைநகர் லிமாவில் உள்ள மருத்துவமனையில் அனுமதிக்கப்பட்டுள்ளார்.
2008 இல் இவர் மீது குற்ற விசாரணை நிகழும்போது பெரு மக்களில் மூன்றில் இரண்டு பகுதியினர் இவரது தலைமையை ஆதரித்துக் குரல் வாக்குகள் போட்டார்கள். 


</doc>
<doc id="391618" url="https://ta.wikipedia.org/wiki?curid=391618" title="சொற்கோவை">
சொற்கோவை

சொற்கோவை (vocabulary) என்பது, ஒரு நபருடைய மொழியில் உள்ள பழக்கமான சொற்களின் தொகுதியைக் குறிக்கும். வயது அதிகரிக்க மேம்பாடடையும் சொற்கோவை, தொடர்பாடலுக்கும், அறிவு வளர்ச்சிக்குமான அடிப்படை விடயமாக உள்ளது. விரிவான சொற்கோவையொன்றைப் பெற்றுக்கொள்வது இரண்டாம் மொழிகளைக் கற்றுக்கொள்வதில் உள்ள பெரிய சவாலாகும். 

சொற்கோவை என்பதற்குப் பொதுவாக "குறித்த ஒரு நபருக்குத் தெரிந்தனவும், பயன்படுத்தப்படுவனவுமான எல்லாச் சொற்களினதும் தொகுதி" என வரைவிலக்கணம் கூறப்படுகிறது. சொல்லொன்றை அறிந்துகொள்வது என்பது வெறுமனே அதை அடையாளம் காண்பதும் பயன்படுத்துவதும் மட்டுமல்ல. சொல்லறிவை அளப்பதற்குச் சொல்லறிவின் பல்வேறு அம்சங்கள் பயன்படுகின்றன.

சொல்லறிவை மதிப்பிடும்போது முக்கியமாக அறிந்துகொள்ளவேண்டியது அந்த அறிவு ஆக்க அறிவா (productive) அல்லது பெறு அறிவா (receptive) என்பதாகும். இந்த எதிர் வகைகளிடையே கூட பெரும்பாலும் தெளிவான வேறுபாடுகள் இருப்பதில்லை. கேட்கும்போதோ, வாசிக்கும்போதோ அல்லது காணும்போதோ பொதுவாகப் புரிந்துகொள்ளக்கூடிய சொற்கள் ஒருவரின் பெறு சொற்கோவையினுள் அடங்கும். இவை நன்றாகத் தெரிந்தவை முதல் மட்டுமட்டாகத் தெரிந்தவை வரை இருக்கலாம். ஒருவரின் பெறு சொற்கோவையே முன்குறித்த இரு வகைச் சொற்கோவைகளில் பெரியது. எடுத்துக்காட்டாக ஒரு குழந்தைக்குப் பேசவோ எழுதவோ சைகை காட்டவோ தெரியாமல் இருக்கலாம், ஆனால், அது எளிமையான கட்டளைகளை அறிவதுடன், அதன் சூழலில் புழங்கும் பல சொற்களையும் புரிந்துகொள்கிறது. இந்த வகையில் அக்குழந்தையின் பெறு சொற்கோவை பத்துக்கணக்கில் இருக்கக்கூடும். ஆனால் ஆக்கச் சொற்கோவை குழந்தையிடம் இல்லை. ஆனால், அக்குழந்தை பேசவோ சைகை காட்டவோ கற்றுக்கொள்ளும்போது அதன் சொற்கோவை கூடத் தொடங்குகிறது. ஆக்கச் சொற்கோவை பெறு சொற்கோவையிலும் கூடுதலாக இருப்பதும் சாத்தியமே. எடுத்துக்காட்டாக, ஒரு மொழியை இரண்டாவது மொழியாகக் கற்பவர் நேரடியாக மொழிக்குப் பழக்கப்படுவதன் ஊடாக அன்றிப் படிப்பதன் மூலம் சொற்களை அறிந்து அவற்றைப் பயன்படுத்தவும் கூடும். ஆனால், பேசும்போது அச்சொற்களை புரிந்துகொள்வது அவருக்குக் கடினமாக இருக்கும். 

ஆகவே, ஆக்கச் சொற்கோவை என்பது பொருத்தமான சூழலில் எடுத்தாளப்பட்டு பேசுபவர் தெரிவிக்க விரும்பும் பொருளைக் கொடுப்பதாக இருக்கும். பெறு சொற்கோவைகளில் பல அளவுநிலைகள் காணப்படுகின்றன. இவற்றுட் சில அளவுநிலைகளில் உள்ளவை ஆக்கச் சொற்கோவைகளின் பகுதியாகக் கருதப்படக்கூடியவை. ஒரு சொல்லை உச்சரிக்கவும், எழுதவும் தெரிவதால் மட்டும் அச்சொல் சரியாகவோ, துல்லியமாகவோ, விரும்பிய செய்தியைக் கொடுப்பதாகவோ இருக்கும் என்பதில்லை. ஆனால் அது குறைந்த அளவான ஆக்க அறிவை வெளிப்படுத்துகிறது.

மேற் குறிப்பிட்ட ஆக்க - பெறு அறிவு வேறுபாடுகளுக்கு இடையில் பல்வேறு நிலைகளிலான இயலுமைகள் காணப்படுகின்றன. இவை பொதுவாக அறிவின் அளவுநிலைகள் எனப்படுகின்றன. சொல்லறிவில் பல அம்சங்களைக் கற்றுக்கொள்வதனால், குறித்த காலப்பகுதியினூடாக ஒரு சொல் ஒருவரின் சொற்கோவையினுள் வருகிறது என்பதை இது காட்டுகிறது. தோராயமாக இப்படிநிலைகள் வருமாறு:

சொல்லறிவின் வேறுபட்ட அளவுநிலைகள் குறிந்த அறிவு கூடுதலான ஆழத்தைக் கொண்டிருப்பதைக் குறிக்கிறது. ஆனால், அதன் வழிமுறைகள் அதிலும் கூடுதலான சிக்கல்தன்மை கொண்டவை. ஒரு சொல்லை அறிவதில் பல்வேறு அம்சங்கள் உள்ளன. அவற்றுட் சில மற்றவற்றுடன் படிமுறைத் தொடர்பைக் கொண்டிராதவை. அதனால், குறித்த அம்சம் தொடர்பான அறிவைப் பெற்றுக்கொள்வது, "அறிவின் அளவுநிலை" குறிப்பிடுவதுபோல் நேர்கோட்டு வழிமுறையாக அமையாது. இக்கருத்துருவை விளக்குவதற்குப் பல சொல்லறிவுக் கட்டமைப்புகள் முன்மொழியப்பட்டுள்ளன. அவ்வாறானதொரு கட்டமைப்பு ஒன்பது அம்சங்களைக் கொண்டது.

"சொல்" என்பதற்குப் பல்வேறு வகைகளில் வரைவிலக்கணம் கூறப்படுகிறது. பயன்படுத்தப்படும் வரைவிலக்கணத்தைப் பொறுத்து சொற்கோவையின் அளவு மாறுபடும். மிகப் பொதுவான வரைவிலக்கணத்தின்படி திரிபடையா அல்லது அகரமுதலி வடிவம் மட்டுமே சொல்லாகக் கொள்ளப்படுகிறது. இதன்படி "நட" என்னும் வடிவம் உள்ளடக்கப்படும். ஆனால், "நடந்தது", "நடக்கிறான்", "நடப்பேன்" போன்ற சொற்கள் உள்ளடக்கப்படா. பெரும்பாலான வேளைகளில் மக்களின் பெயர்கள், இடங்களின் பெயர்கள், நிறுவனங்களின் பெயர்கள் போன்றவை சொல்லுக்கான வரைவிலக்கணத்துக்குள் அடக்கப்படுவதில்லை. சொற்கோவை அளவு குறித்த ஆய்வுகளில் அடிக்கடி பயன்படும் இன்னொரு வரைவிலக்கணம் சொற்குடும்பம் சார்ந்தது. இது ஒரு அடிச்சொல்லிலிருந்து உருவாகும் எல்லாச் சொற்களையும் உள்ளடக்கியது. பயன்படுத்தப்படும் வரைவிலக்கணத்தைப் பொறுத்து சொற்கோவை அளவு 200,000 தொடக்கம் 10,000 வரை மாறுபடக்கூடும்.

கூடிய சொற்களைக் கொண்ட கோவையிலிருந்து குறைவான சொற்களைக் கொண்ட கோவை என்னும் ஒழுங்கில் பட்டியலிடப்பட்டுள்ளது.

எழுத்தறிவு கொண்ட ஒருவரின் சொற்கோவை வாசிக்கும்போது அவர் இனங்காணக்கூடிய எல்லாச் சொற்களினதும் தொகுதி. கேட்பதிலும் பார்க்க வாசிப்பதன் மூலமே ஒருவர் கூடுதலான சொற்களை அறியமுடிவதால் இதுவே பொதுவாக மிகப் பெரிய சொற்கோவை வகையாக உள்ளது.

ஒருவரின் கேள்விச் சொற்கோவை இன்னொருவர் பேசுவதைக் கேட்கும்போது இனங்காணக்கூடிய எல்லாச் சொற்களினதும் தொகுதி. ஏற்கெனவே அறிந்திராத சொற்களைக்கூட அவற்றின் தொனி, பேசுபவரின் உடலசைவு, உரையாடலின் தலைப்பு, உரையாடலின் சமூகச் சூழல் ஆகியவற்றைப் பயன்படுத்திப் புரிந்துகொள்ள முடியும்.


</doc>
<doc id="391628" url="https://ta.wikipedia.org/wiki?curid=391628" title="சிக்கிம் கொடி">
சிக்கிம் கொடி

சிக்கிம் தேசியக் கொடி (The national flag of Sikkim), பௌத்த கோர்லோ பிரார்த்தனை சக்கரத்தினை மையப் பகுதியில் கொண்டது.

1967 ஆம் ஆண்டு வரை இருந்த, முந்தைய கொடியானது அதன் விளிம்புகளைச் சுற்றி சிக்கலான சித்திர அமைப்புகளையும், அஷ்டமங்களத்துடன் இருந்தது.

சிக்கலான இந்தக் கொடியை நகலெடுப்பதில் சிக்கல் இருந்ததால், 1967 ஆம் ஆண்டில் எளிமையான வடிவமைப்பு ஏற்றுக்கொள்ளப்பட்டது. அதன் விளிம்புகள் சிவப்பாக மாற்றப்பட்டது, அஷ்டமங்களங்கள் அகற்றப்பட்டன, மறு வடிவமைப்பில் சக்கரம் இடப்பட்டது.

இந்தியாவுடன் சிக்கிம் ராஜ்யம் இணைக்கப்பட்டு முடியாட்சி அகற்றப்பட்ட பிறகு, இந்தக் கொடி அதன் அதிகாரப்பூர்வ நிலையை இழந்தது.



</doc>
<doc id="391631" url="https://ta.wikipedia.org/wiki?curid=391631" title="சிக்கிம் அரசு சின்னம்">
சிக்கிம் அரசு சின்னம்

சிக்கிம் அரசு இலச்சினை, காம்-சம்-வுங்குடு என்றும் அழைக்கப்படுகிறது (Emblem of Sikkim, also called Kham-sum-wangdue (Sikkimese: ༄༅།ཁམས་གསུམ་དབང་འདུས།), சிக்கிம் அரசின் இலச்சினையாக பயன்படுத்தப்படுகிறது. இது 1877 இல் ராபர்ட் டெய்லரால் ஐரோப்பிய பாணியில் வடிவமைக்கப்பட்டது மற்றும் சிங்கிம் முடியாட்சியின் கடைசி காலத்துக்கு முன்பு பயன்படுத்த தொடங்கப்பட்டது.

நடுவில் உள்ள கேடயத்தை ஐரோப்பிய டிராகன்கள் தாங்கி இருப்பதுபோலவும், கேடயத்தில், பௌத்த கொர்லோ பிரார்த்தனை சக்கரத்தைக் கொண்டதாகவும் வடிவமைக்கப்பட்டுள்ளது. மேலே உள்ள தலைக்கவசத்தில் பௌத்த அஷ்டமங்களப் பொருட்களைக் கொண்டதாக உள்ளது.

இந்த சின்னத்தில் திபெத்திய சொற்களான காம்-சம்-வங்டு, அதாவது "மூன்று உலகங்களின் வெற்றி" என்று பொருள்படும் சொற்றொடர் உள்ளது.

சிக்கிம் இந்தியாவுடன் இணைக்கப்பட்டு, முடியாட்சி ஒழிக்கப்பட்ட பிறகு, சிக்கிமின் கொடி அதன் அதிகாரப்பூர்வ நிலையை இழந்தது, ஆனால் சின்னம் தக்கவைத்துக்கொள்ளப்பட்டது.




</doc>
<doc id="391632" url="https://ta.wikipedia.org/wiki?curid=391632" title="கிருஷ்ணா சோப்தி">
கிருஷ்ணா சோப்தி

கிருஷ்ணா சோப்தி ("Krishna Sobti", 18 பெப்ரவரி 1925 – 25 சனவரி 2019) என்பவர் இந்தி மொழி எழுத்தாளர் ஆவார். இவர் 1980 ஆம் ஆண்டில் சாகித்திய அகதெமி விருதினையும், 2017 ஆம் ஆண்டின் ஞானபீட விருதினைப் பெற்றார். 1996 ஆம் ஆண்டில் இவர் எழுதிய புதினமான "மித்ரோ மராஜனி" (Mitro Marajani) மூலம் பரவலான கவனத்தினைப் பெற்றார். புதினம் மட்டுமல்லாது சிறுகதைகள் மற்றும் மொழிபெயர்ப்பு ஆகியவற்றையும் செய்தார். "ஹஸ்மத்" (Hashmat) எனும் பெயரில் இவர் எழுதிய கட்டுரைகள் பரவலான விமர்சனத்தை உருவாக்கின. 2010 ஆம் ஆண்டில் இவருக்கு வழங்கப்பட்ட "பத்ம பூஷண்" விருதினை மறுத்தார்.


</doc>
<doc id="391642" url="https://ta.wikipedia.org/wiki?curid=391642" title="இரேத்தா பீபி">
இரேத்தா பீபி

இரேத்தா எஃப். பீபி "(Reta F. Beebe)" (பிறப்பு: அக்தோபர் 10, 1936, பேக்க கவுண்டி, கொலராடோ) ஓர் அமெரிக்க வானியலாளரும் நூலாசிரியரும் வானியலில் மக்கள் அறிவியல் பரப்புரையாளரும் ஆவார். இவர் வியாழன், காரிக் கோளகள் ஆய்வில் வல்லுனர் ஆவார். "வியாழன் எனும் பெருங்கோள்" என்ற நூலின் ஆசிரியரும் ஆவார் ". இவர் நியூ மெக்சிகோ மாநிலப் பல்கலைக்கழக வானியல் துறையின் தகைமைப் பேராசிரியராவார். இவர் 2010 இல் நாசாவின் சிரந்த பொதுமக்கள் சேவை பதக்கத்தை வென்றார்.

இவர் பெருங்கோள்களுக்கான வாயேஜர் திட்டம் உள்ளடங்கிய பல நாசாவின் திட்டங்களின் திட்டமிடலிலும் மேலாண்மையிலும் பல்லாண்டுகள் செலவழித்துள்ளார். இவரது ஆய்வு ஆர்வம் வியாழன், காரிக்கோள், வருணன் (யுரேனசு), விண்மியம் (நெப்டியூன்) ஆகிய பெருங்கோள்களின் வளிமண்டலங்கள் பற்றி அமைந்தது. இவர் பெருங்கோள்களின் முகில்கள், காற்றுச் சுற்றோட்டம் ஆகியவற்றின் ஆய்விலும் அளத்தலிலும் ஈடுபட்டார். இவர் கலிலியோ, காசினி ஆகிய செயற்கைக்கோள் தரவுகளை விளக்க முயன்றார். மேலும், இவர் அபுள் விண்வெளித் தொலைநோக்கியைப் பயன்படுத்தி வியாழன், காரிக்கோளின் வளிமண்டலங்களின் கூடுதல் தரவுகளைத் திரட்டினார். இவர் அமெரிக்கத் தேசிய ஆராய்ச்சி மன்ற முதன்மை விண்வெளிக்குழுவாகிய கோள், நிலாத் தேட்டக் குழுவின் தலைவராவார். இவர் 1994 இல் சூமேக்கர்-இலெவி வியாழனைத் தாக்கியபோது, சூமேக்கர்-இலெவி வால்வெள்ளிப் பணிக்குழுவின் உறுப்பினராக விண்வெளித் தொலைநோக்கி அறிவியல் நிறுவனத்தில் இருந்தார். மிக அண்மையில் இவர் நாசாவின் பெருங்கோள்களுக்கான கோள்தரவு அமைப்பில் பணிபுரிந்து அவற்றின் தரவுகளைத் தொகுப்பதில் பங்கேற்றார். இவர் இத்திட்டத்தின் வளிமண்டலப் புலக்கணுவின் பொறுப்பாளரும் ஆவார். இவரது கோள்தரவு ஆவணமாக்கத் திறமையை ஐரோப்பிய விண்வெளி முகவாண்மையும் பயன்படுத்தியுள்ளது. இவர் பன்னாட்டுக் கோள்தரவுக் கூட்டமைப்பின் முடுக்கல்குழுவிலும் பணிபுரிகிறார்.



</doc>
<doc id="391644" url="https://ta.wikipedia.org/wiki?curid=391644" title="சால்லி ஓயே">
சால்லி ஓயே

சால்லி ஓயே "(Sally Oey)" ஓர் அமெரிக்க வானியலாளர் ஆவார். இவர் மிச்சிகான் பல்கலைக்கழகத்தில் பணிபுரிகிறார். இவர் பெரும்பொருண்மை வெம்மீன்களின் ஆய்வாளர் ஆவார். இவை மீவிண்மீன் வெடிப்புக்கு முந்தைய கட்ட விண்மீன்களாகும். இவர் 1999 இல்; அமெரிக்க வானியல் கழகத்தின் வானியலுக்கான ஆன்னி ஜம்ப் கெனான் விருதைப் பெற்றார் இவர் 2006 இல் அமெரிக்க வானியல் கழகத்தின் 206 ஆம் கூட்ட உரையாற்ர அழைக்கப்பட்டார்.

இவர் இப்போது பேராசிரியராக உள்ளார். இவர்ஜெமினி வான்காணகத்தின் குழுவுறுப்பினராக உள்ளார். இவர் 2001 இல் இருந்து 2004 வரை உலோவல் வான்காணக உதவி வானியலாளராக இருந்தார். மேலும், 1998 முதல் 2001 வரை விண்வெளித் தொலைநோக்கி நிறுவனத்தில் பணிபுரிந்தார்.

இவரது ஆராய்ச்சிக் குழுவாகிய அண்மைப் பால்வெளிகளின் பின்னூட்டச் செயல்பாடு (FANG) களக்கொத்திலும் பெரும்பால்வெளியிலும் அண்டவெளியிலும் பெரும்பொருண்மை விண்மீன்கள் நிலவும் பின்னூட்டத்தை உடுக்கணவெளிக்கும் பால்வெளியிடை ஊடகத்துக்கும் அனுப்புவதில் கவனம் குவிக்கிறதுe. இந்தப் பின்னூட்டங்கள் பின்வருமாறு:

ஆன் ஆர்பரில் உள்ள மிச்சிகன் பலகலைக்கழகத்தில் ஓயேவும் அவரது கூட்டாளிகளும் 200 சுரியப் பொருண்மைக்கு மேலாக எந்தவொரு விண்மீனும் அமையவில்லை என்பதைக் கண்டறிந்தபின் அதற்கான சான்றுகளை நமது பால்வழியின் பிறவிண்மீன்கொத்துகளிலும் பாவழிஅயைச் சற்றிவரும் துணஇப்பால்வெளியாகிய மெகல்லானிக் முகில்களிலும் கண்டுபிடித்தனர். "அன்னல் இந்த வரம்பு விண்மீனாக்க இயற்பியலால் அமைகிறதா அல்லது விண்மீனாக்க வளிம உருவளவால் அமைகிறதா என்பது தெளிவாகவில்லை. தொடக்கநிலைப் புடவியில் 500 சூரியப் பொருண்மை பேரளவு விண்மீன்கள் நிலவியிருக்கலாம்" என ஓயே கூறுகிறார்.



</doc>
<doc id="391645" url="https://ta.wikipedia.org/wiki?curid=391645" title="மாவட்ட ஊரக வளர்ச்சி முகமை">
மாவட்ட ஊரக வளர்ச்சி முகமை

மாவட்ட ஊரக வளர்ச்சி முகமை, (District Rural Development Agency (DRDA), மாவட்ட அளவில், கிராமபுறங்களில் வறுமைக்கு எதிரான திட்டப்பணிகளை மேற்கொள்வதே இதன் முக்கிய அடிப்படை நோக்காகும். 

இம்மாவட்ட வளர்ச்சி முகமைகள், இந்திய அரசின் சங்கங்கள் பதிவுச் சட்டம், 1860ன் படி, பதிவு செய்யப்பட்டு, 1 ஏப்ரல் 1999 முதல் தமிழ்நாடு ஊரக வளர்ச்சி மற்றும் ஊராட்சித் துறையின் கீழ் இயங்குகிறது. 

மாவட்ட ஊரக வளர்ச்சி முகமையின் திட்ட இயக்குனராக, மாவட்டக் கூடுதல் ஆட்சித் தலைவர் அல்லது ஊரகத் துறையின் இணை இயக்குனர் இருப்பர். திட்ட இயக்குனரின் கீழ் ஊரக வளர்ச்சிக்கு துணையாக உள்ள துறைகளின் உதவி இயக்குனர்கள் உதவி திட்ட அலுவலர்களாக செயல்படுவர். 1999 முதல் மாவட்ட ஊரக வளர்ச்சி முகமையின் நிர்வாகச் செலவினங்களை இந்திய அரசு 90%, மாநில அரசு 10% ஏற்றுக்கொள்கிறது. மாவட்ட ஊரக வளர்ச்சி முகமையின் செயற்பாடுகளை மாநில அளவில், தமிழ்நாடு ஊரக வளர்ச்சி மற்றும் ஊராட்சித் துறை மேற்பார்வையிடுகிறது.

இந்திய அரசு மற்றும் தமிழ்நாடு அரசுகள், கிராமப்புற வளர்ச்சித் திட்டத்திற்கு ஒதுக்கும் நிதிகளைக் கொண்டு கிராம ஊராட்சிகளின் உள்கட்டமைப்பு, கிராமப்புற வேலைவாய்ப்பு, சுகாதாரம், அடிப்படைக் கல்வி, மருத்துவம், சமூகப் பாதுகாப்பு, மகளிர் மேம்பாடு, கைவினைத்தொழில் மேம்பாடு போன்ற சமூகப் பொருளாதார வளர்ச்சிப் பணிகளை மாவட்ட ஊரக வளர்ச்சி முகமை வழியாக ஊராட்சி ஒன்றியங்கள் மேற்கொள்கிறது. 





</doc>
<doc id="391648" url="https://ta.wikipedia.org/wiki?curid=391648" title="பெர்புரோமேட்டு">
பெர்புரோமேட்டு

பெர்புரோமேட்டு "(Perbromate)" அயனி BrO. என்ற மூலக்கூறு வாய்ப்பாடு கொண்ட ஓர் எதிர்மின் அயனியாகும். புரோமின் தனிமத்தின் ஆக்சி எதிர்மின் அயனியாகக் கருதப்படும் இது பெர்புரோமிக் அமிலத்தினுடைய இணை காரமாகவும் கருதப்படுகிறது. +7 என்ற ஆக்சிசனேற்ற நிலையை புரோமின் இதில் வெளிப்படுத்துகிறது . 
இதனுடைய குளோரின் மற்றும் அயோடின் ஒத்த பெர்குளோரேட்டு, பெர் அயோடேட்டு தயாரிப்பது போல இதனை தயாரிப்பது எளிதன்று . இந்த அயனி நான்முகி மூலக்கூற்று வடிவத்தை ஏற்றுள்ளது .
BrO−4 எதிர்மின் அயனியை அல்லது –OBrO3 என்ற வேதிவினைக் குழுவைக் கொண்டுள்ள சேர்மம் பெர்புரோமேட்டு என்ற பெயரால் அழைக்கப்படுகிறது. 
பெர்புரோமேட்டு ஒரு வலிமையான ஆக்சிசனேற்றும் முகவராகும் . BrO−4/Br− இணையின் குறைப்பு மின்னழுத்தம் pH 14 இல் +0.68 வோல்ட்டு ஆகும். இந்த அளவு செலீனைட்டின் குறைப்பு மின்னழுத்தத்துடன் ஒப்பிட்டு நோக்கத் தக்கது ஆகும். 
பெர்புரோமேட்டைத் தயாரிக்க 1968 இல் மேற்கொள்ளப்பட்ட முயற்சிகள் எதுவும் வெற்றியடையவில்லை.கடைசியாக செலீனேட்டு உப்பிலுள்ள செலீனியம்-83 இன் பீட்ட சிதைவு மூலமே இதைத் தயாரித்தார்கள்
இம்முறையைத் தொடர்ந்து LiBrO3 சேர்மத்தை மின்னாற்பகுப்பு செய்தும் பெர்புரோமேட்டு அயனியைத் தயாரித்தனர். இம்முறையில் குறைந்த அளவிலேயே விளைபொருளாக பெர்புரோமேட்டு கிடைக்கிறது பிற்காலத்தில் புரோமேட்டுடன் செனான் டைபுளோரைடு சேர்த்து ஆக்சிசனேற்றம் செய்து பெர்புரோமேட்டு தயாரிக்கப்பட்டது . ஒருமுறை பெர்புரோமேட்டைத் தயாரித்து விட்டால் இதை புரோட்டானேற்றம் செய்து பெர்புரோமிக் அமிலத்தைத் தயாரிக்க இயலும் . கார நிபந்தனைகளின் உதவியோடு புரோமேட்டை புளோரினுடன் சேர்த்து ஆக்சிசனேற்றம் செய்யும் முறையில் பெர்புரோமேட்டு தயாரிப்பது ஒரு சரியான வழிமுறையாகக் கருதப்படுகிறது :
செனான் டைபுளோரைடு சேர்த்து ஆக்சிசனேற்றம் செய்து தயாரிக்கும் வழிமுறையைக் காட்டிலும் இம்முறை பெர்புரோமேட்டை பெருமளவில் தயாரிப்பதற்கு உகந்ததாக உள்ளது .
2011 ஆம் ஆண்டில் பெர்புரோமேட்டைத் தயாரிப்பதற்கான ஒரு நவீன முறை கண்டறியப்பட்டது கார சோடியம் ஐப்போ புரோமைட்டு கரைசலில் ஐப்போபுரோமைட்டுடன் புரோமேட்டு அயனிகளைச் சேர்த்து வினைபுரியச் செய்வது இம்முறையாகும் .
காரக் கரைசலிலுள்ள டைபெர் அயோடேட்டோ நிக்கலேட்டு எதிர்மின் அயனிகள் புரோமேட்டை பெர்புரோமேட்டுகளாக ஆக்சிசனேற்றமடையச் செய்கின்றன. இம்முறை மிகவும் சிக்கனமான முறையாகவும் புளோரின் கலப்பில்லாத முறையாகவும் கருதப்படுகிறது . 


</doc>
<doc id="391649" url="https://ta.wikipedia.org/wiki?curid=391649" title="தாரக் மேத்தா">
தாரக் மேத்தா

தாரக் ஜானுபாய் மேத்தா (Taarak Janubhai Mehta) ஒரு இந்திய நகைச்சுவை எழுத்தாளரும் நாடகாசிரியரும் ஆவார். இவர் குஜராத்தி மொழியில் புகழ் பெற்ற துனியா னே உந்த சஸ்மா என்ற நாடகத்தின் ஆசிரியர் ஆவார். இவர் பல நகைச்சுவை நாடகங்களை குஜராத்தி மொழியில் மொழிபெயர்த்துள்ளார். இதன் காரணமாக குஜராத் நாடக அரங்கில் புகழ் பெற்றவர் ஆவார். 

இவரது புகழ்பெற்ற நாடகத் தொடர் சித்ரலேகாவில் மார்ச்சு 1971 முதல் வெளிவரத் தொடங்கியது. இத்தொடர் முன்பேதுமில்லாத அளவில், சமகாலப் பிரச்சனைகளை மாற்றுக் கோணத்தில் அலசியது எனலாம். அவர் 80 புத்தகங்களை வெளியிட்டுள்ளார். இவரின் மூன்று புத்தகங்கள் குஜராத்தி செய்தித்தாளான திவ்ய பாஸ்கர் இதழில், வெளிவந்த தொடர்களாகும். மீதமுள்ளவை தாரக் மேத்தா கா ஊல்டா சாஸ்மாவில் இருந்து தொகுக்கப்பட்டவையாகும்.


</doc>
<doc id="391650" url="https://ta.wikipedia.org/wiki?curid=391650" title="சாரா தோட்சன் இராபின்சன்">
சாரா தோட்சன் இராபின்சன்

சாரா தோட்சன் இராபின்சன் "(Sarah Dodson-Robinson)" ஓர் அமெரிக்க வானியலாளர் ஆவார்.

இவர் கலிபோர்னியாவில் உள்ள இலாசு ஏஞ்சலீசில் பிறந்தார். இவர் தன்னை எப்போதும் சால்லி தோட்சன் இராபின்சன் என அழைக்கவே விரும்பினார். இவரது ஆர்வம் விண்வெளி அறிவியலில் குவிந்திருந்தது. இவர் ஏழு எட்டாம் அகவையிலேயே கோள் கழகத்தில் சேர்ந்து இதழ்களில் வெளியாகிய கோள்கள், அவற்றின் நிலாக்களின் சிறு விளம்பரப் படங்களைத் திரட்டியுள்ளார். இவர் 10-11 ஆம் அகவையில் டெக்சாசுக்கு அருகில் இருந்த ஆசுட்டினில் 18 மாதங்கள் வாழ்ந்துவந்தார். இவர் சுட்டீவன் ஆக்கிங்கின் தாக்கத்தால் முதலில் வானியலில் ஆர்வம் மீதூரப் பெற்றுள்ளார். பின்னர் முறையே பட்டப்படிப்பு, பட்டமேற் படிப்பு அறிவுரையாளர்களாகிய எல்லிகாட் ஆர்ச்சு, கிரெகு இலாபுலின் ஆக்கியோரின் தாக்கம் பெற்றுள்ளார்.

இவர் 2002 இல் தன் அறிவியல் இளவல் பட்டத்தை உரோசெசுட்டர் தொழில்நுட்ப நிறுவனத்தில் பெற்றார். இவர் 2005 இல் தன் அறிவியல் முதுவர் பட்டத்தைச் சாந்த குரூசில் உள்ள கலிபோர்னியா பல்கலைக்கழகத்தில் பெற்றார். இவர் 2008 ஜூனில் கலிபோர்னியா பல்கலைக்கழகத்தில் முனைவர் பட்டத்தை வானிய்லிலும் வானியற்பியலிலும் பெற்றார்.

இவர் முதன்மையாக கோள் உருவாக்கம் பற்றியும் கோள்தொல்லியல் பற்றியும் ஆய்வு மேற்கோள்கிறார். என்றாலும் இவர் முதனிலை விண்மீன் வட்டு வேதியியல், பால்வெளி வேதிப் படிமலர்ச்சி, பழுப்புக் குறுமீன்கள் போன்ற மரபான வானியல் தலைப்புகளிலும் கூட ஆய்வு செய்வதுண்டு. கோள் வளர்ச்சி சார்ந்த இயக்க, வேதிச் சூழல்களை எண்ணியல் முறையில் ஒப்புருவாக்கம் செய்தும் கோட்டபாட்டுப் பகுப்பாய்வுகளாலும் புறவெளிக்கோள்களின் உருவாக்க வரலாற்றையும் சூரியக் குடும்ப வான்பொருள்களின் உருவாக்க வரலாற்றையும் வெளிப்படுத்துகிறார். இவர் 2010 இல் “திண்மச் செறிவு ஊட்டப் பகுதிகளில் வருணனும் (யுரேனசும்) விண்மியமும் (நெப்டியூனும்) உருவாதல்: இயங்கியலும் வேதியியலும் சார்ந்து” எனும் ஆய்வுரையை "இயார்க்கசு" இதழில் வெளியிட்டார். இவருக்குத் திருமணமாகி ஒரு குழந்தையும் உள்ளது. இவர் முன்பு டெக்சாசு பல்கலைக்கழகத்திலதுதவிப் பேராசிரியராக இருந்தார். இவர் 2014 இளவேற்கால முதலாக தெலாவேர் பல்கலைக்கழகத்தில் கல்வி கற்பித்து வருகிறார்.

இவர் தன் பணிக்காகவும் ஆராய்ச்சிக்காகவும் பல தகைமைகளும் விருதுகளும் பெற்றுள்ளார்.இவர் டெக்சாசு பல்கலைக்கழகத்தில் பணியில் இருந்தபோதே பயிற்றுவிப்புச் சிறப்புத்திறன் கழகத்தில் பட்டய உறுப்பினராக தேர்வு செய்யப்பட்டார். இவர் 2013 இல்ஆமெரிக்க வானியல் கழகத்தில் இருந்து வானியலுக்கான ஆன்னி ஜம்ப் கெனான் விருதைப் பெற்றார். இவர் தேசிய அறக்கட்டளையின் வாழ்க்கைப்பணி விருதைத் தனது “ தூசு வட்டுகளில் உருவாகிய பெருங்கோள்கள்” எனும் ஆய்வுக்காகப் பெற்றார்.

இவர் பின்வரும் தகைமைகளையும் பெற்றுள்ளார்:



</doc>
<doc id="391652" url="https://ta.wikipedia.org/wiki?curid=391652" title="உரோபெர்த்தா வைல்">
உரோபெர்த்தா வைல்

முனைவர் உரோபெர்த்தா அன்னி பாபி வைல் "(Dr Roberta Anne 'Bobbie' Vaile)" (25 ஜூன் 1959 – 13 நவம்பர் 1996) ஓர் ஆத்திரேலிய வானியற்பியலாளர் ஆவார். இவர் மெக்கார்த்தரில் உள்ள மேற்கு சிட்னி பலகலைக்க்ழகத்தில் வணிகம், தொழில்நுட்பத் துறையில் முதுநிலை இயற்பியல் விரிவுரையாளராக உள்ளார். இவர் சேதி சார்ந்த போனிக்சு திட்ட்த்தில் ஈடுபட்டுள்ளார். இவர் அப்பல்கலைக்கழகத்தில் 1995 இல் ஆத்திரேலிய சேதி மையத்தை உருவாக்கிப் பெருந்தாக்கம் செலுத்தியுள்ளார். இவர் மூளைப்புற்றுடன் ஏழாண்டுகள் போராடி இறந்துவிட்டார்.

இவர் நியூசவுத் வேல்சில் உள்ள ஜூனேவில் பிறந்தார். இவர் தன் இளம் அறிவியல் பட்டத்தை ஆத்திரேலிய நியூகேசில் பலகலைக்கழகதில் பயின்று பெற்றார். தன் முனைவர் பட்டத்தை நியூசவுத் வேல்சு பல்கலைக்கழகத்தில் 1989 இல் பெற்றார். இவரது முனைவர் பட்ட ஆய்வுத் தலைப்பு "தென்முனை ஒளிவட்ட வளாகம்" என்பதாகும்.
அறிவியல் பயிற்றுவிக்க இவர் ஓர் எளிய முறைக்காக இவருக்கு ஆத்திரேலிய அறிவியல் பரப்புரையாளர் விருதாகிய' "போற்றப்படாத ஆத்திரேலிய அறிவியல் வீராங்கனை" எனும் விருது வழங்கப்பட்டது.

வெளியிட்ட பிறவற்றில் பின்வரும் கட்டுரையும் உள்ளடங்கும்:

- Seth Shostak, Ron Ekers, Roberta Vaile, 1996. A Search for Artificial Signals from the Small Magellanic Cloud "The Astronomical Journal 112", 164-166.

மேற்கு சிட்னி பல்கலைக்கழகத்தின் தோட்டம் ஒன்று, 1998 இல் இவரது நினைவாகப் பாபித் தோட்டம் எனப் பெயர் இடப்பட்டது. நியூசவுத் வேல்சில் உள்ள காம்தேனில் இவரது நினைவாக( ) ஓர் இயற்கைக்காப்பிடம்/பூங்கா பெயர் இடப்பட்டு உள்ளது. ஆத்திரேலிய வானியலாளராகிய இராபர்ட் மெக்நாட் கண்டுபிடித்த 6708 பாபிவைல் எனும் முதன்மைப்பட்டை இருமச் சிறுகோள் 1989இல் இவரது நினைவாகப் பெயரிடப்பட்டுள்ளது.
இந்தப் பெயரீடு 1997 ஏப்பிரல் 22 இல் வெளியிடப்பட்டது().



</doc>
<doc id="391661" url="https://ta.wikipedia.org/wiki?curid=391661" title="கேட் புரூக்சு">
கேட் புரூக்சு

கேட் ஜே. புரூக்சு "(Kate J. Brooks)" ஓர் ஆத்திரேலிய வானியலாளர் ஆவார். இவர் ஆத்திரேலியத் தேசியத் தொலைநோக்கி ஏந்தமைப்பில் மைய அறிவியல் தொழிலக ஆராய்ச்சி நிறுவனத்தில் பணிபுரிகிறார். இவர் தனது நிறுவனத்தின் பார்க்கேசு வான்காணகம், நெராபிரியில் உள்ள பவுல் வைல்டு வான்காணகம், முர்ச்சிசன் கதிர்வீச்சு வானியல் காணகம் ஆகிய மூன்று தொலைநோக்கிகளுக்கு இயக்கத் துணைத்தலைவராக உள்ளார். இவரது பெயரில் உள்ள வெளியீடுகளில் நாற்பதுக்கும் மேற்பட்டவை தொடர்ந்து மேற்கோள்களாகச் சுட்டப்படுகின்றன. இவர்பால்வெளி விண்மீன் ஆக்க வட்டாரங்களின் ஆய்வால் பெரும்பெயர் பெற்றவர் ஆவார்.

இவர் இளம்பெண் அறிவியலாரையும் இளம் ஆராய்ச்சியாளர்களையும் ஊக்குவிக்கிறார். எனவே, இவர் வானியல் மகளிர் பிரிவின் தொடக்கநிலை முடுக்கக் குழுவின் உறுப்பினராக உள்ளார்.

இவர் ஆத்திரேலியத் தேசியத் தொலைநோக்கி ஏந்தமைப்பில் மைய அறிவியல் தொழிலக ஆராய்ச்சி நிறுவனத்தில் அதன் இயக்கத் துணைத்தலைவராக உள்ளார்.இவர் சிட்னி பல்கலைக்கழக அறிவியல் புல இயற்பியல் பள்ளியின் தகைமைஇணையுறுப்பினராக உள்ளார்.இவர் ஆத்திரேலிய வானியல் கழகத்தின் துணைத்தலைவராக உள்ளார்.
இவர் ஆத்திரேலிய வானியல் கழகப் பாசா வெளியீட்டின் பதிப்ப்சிரியர் குழு உறுப்பினராக உள்ளார்.இவர் 2011 இல் இருந்து 2013 வரை ஆத்திரேலிய வானியல் கழக மன்றத் தலைவராக விளங்கினார்.இவர் 2011 இல் மைய அறிவியல் தொழிலக ஆராய்ச்சி நிறுவனத் தொலைநோக்கி அசுகாப்பின் செயல் அலுவலர் ஆனார்.

2004இல் இவர் மைய அறிவியல் தொழிலக ஆராய்ச்சி நிறுவனத்தின் பவுள்டன் ஆய்வுறுப்பினர் ஆனார்1998 இல் இருந்து 2003 வரை சிலி பல்கலைக்கழக ஐரோப்பியத் தெற்கு வான்காணகத்தில் பணிபுரிந்தார்


</doc>
<doc id="391673" url="https://ta.wikipedia.org/wiki?curid=391673" title="ஆந்திரப் பிரதேச அரசு சின்னம்">
ஆந்திரப் பிரதேச அரசு சின்னம்

ஆந்திரப் பிரதேச அரசு சின்னம் (Emblem of Andhra Pradesh) என்பது இந்திய மாநிலமான ஆந்திரப் பிரதேசத்தின் அரசு முத்திரை ஆகும். இந்தச் சின்னம் வட்டவடிவில் உள்ளது வட்டத்தின் மையத்தில் மங்கலச் சின்னமான பூரணகும்பம் உள்ளது. அதன் கீழே வெளி வளையத்தின் மீது இந்திய தேசிய இலச்சினையான சிங்கச் சின்னம் உள்ளது. சிங்கச் சின்னத்திற்கு கீழே "सत्यमेव जयते" (சத்யமேவ ஜெயதே) என்ற வாசகமும் இடம்பெற்றுள்ளது. வெளி வளையத்தின் மேலே ஆங்கிலத்தில் GOVERNMENT OF ANDHRA PRADESH என்ற பெயரும். வெளி வளையத்தின் இடது கீழே ఆంధ్రప్రదేశ్ (ஆந்திரப்பிரதேஷ்) என்ற சொல்லும் வெளி வளையத்தின் வலது கீழே आन्ध्र प्रदेश (ஆந்திரப்பிரதேஷ்) என்று இந்தியிலும் எழுதப்பட்டுள்ளது.


</doc>
<doc id="391675" url="https://ta.wikipedia.org/wiki?curid=391675" title="மொழியியல் மானிடவியல்">
மொழியியல் மானிடவியல்

மொழியியல் மானிடவியல் (Linguistic anthropology) என்பது, எவ்வாறு மொழி சமூக வாழ்க்கையில் செல்வாக்குச் செலுத்துகிறது என்பதை அறிய விழையும் பல்துறை ஆய்வுத்துறை ஆகும். அழியும் நிலையில் உள்ள மொழிகளை ஆவணப்படுத்தும் முயற்சிகளில் இருந்து தோற்றம்பெற்ற இத்துறை மானிடவியலின் ஒரு பிரிவு ஆகும். இது கடந்த ஒரு நூற்றாண்டு காலத்துக்கும் மேலாக, மொழியமைப்பு, பயன்பாடு ஆகியவை தொடர்பான பெரும்பாலான அம்சங்களை உள்ளடக்கியதாக வளர்ச்சியடைந்துள்ளது.

மொழியானது எவ்வாறு தொடர்பாடலை வடிவமைக்கிறது, எவ்வாறு சமூக அடையாளத்தையும் குழு உறுப்புத்தன்மையையும் உருவாக்குகிறது, எவ்வாறு பெரும்படியான பண்பாட்டு நம்பிக்கைகளையும் கருத்தியல்களையும் ஒழுங்குபடுத்துகிறது, எவ்வாறு இயற்கை மற்றும் சமூக உலகில் பொதுவான பண்பாட்டு வெளிப்பாடுகளை வளர்த்தெடுக்கிறது போன்ற விடயங்களை மொழியியல் மானிடவியல் ஆய்வு செய்கிறது.

அலெசாந்திரோ துராந்தி குறிப்பிட்டபடி, இந்தத் துணைத்துறை தொடர்பில் மூன்று கருத்தாக்கங்கள் உருவாயின. முதலாவது "மானிடவியல் மொழியியல்" எனப்பட்டது. இது மொழிகளை ஆவணப்படுத்துவதில் கவனம் செலுத்தியது. இரண்டாவது, "மொழியியல் மானிடவியல்" இது மொழிப் பயன்பாடு தொடர்பிலான கோட்பாட்டு ஆய்வுகளில் ஈடுபட்டது. கடந்த மூன்று அல்லது நான்கு பத்தாண்டுகளில் வளர்ச்சிபெற்ற மூன்றாவது பிரிவு, மொழியியல் ஆய்வு முறைகளைப் பயன்படுத்தி மானிடவியலின் பிற துணைத்துறைகள் தொடர்பான விடயங்களை ஆய்வு செய்தது. இவை ஒன்றன்பின் ஒன்றாக உருவானபோதும், மூன்று கருத்தாக்கங்களுமே இன்றும் பயன்பாட்டில் உள்ளன.

தற்கால மொழியியல் மானிடவியல், மேலே குறிப்பிடப்பட்ட மூன்று கருத்தாக்கங்கள் தொடர்பிலும் ஆய்வுகளை மேற்கொண்டு வருகிறது. சமூக அடையாளங்கள்; பரவலாகப் பகிரப்படும் கருத்தியல்கள்; தனிப்பட்டவர்களுக்கும் குழுக்களுக்கும் இடையிலான தொடர்பாடல்களில் பயன்படும் உரையாடல்களின் அமைப்பும் பயன்பாடும் போன்றவை இதற்குள் அடங்கும். மானிடவியல் பிரச்சினைகளை ஆய்வு செய்தல் ஆகிய மூன்றாவது கருத்தாக்கத்துடன் தொடர்புடைய பல விடயப்பரப்புக்கள் தற்கால மொழியியல் மானிடவியல் ஆய்வுகளுக்கான வாய்ப்புக்கள் செறிந்த பகுதியாகும்.

மொழியியல் மானிடவியலில் இடம்பெறும் பெருமளவு வேலைகள், சமூகபண்பாட்டு அடையாளங்கள் தொடர்பில், மொழியியல் அடிப்படையில் முன்னெடுக்கப்படும் ஆய்வுகளாக உள்ளன. மொழியியல் மானிடவியலாளரான டொன் குலிக் என்பவர் அடையாளம் தொடர்பில் பல ஆய்வுகளைச் செய்துள்ளார். எடுத்துக்காட்டாக, பல்வேறு பின்னணிகளில் செய்யப்பட்ட ஆய்வுகளில் முதலாவதான பப்புவா நியூகினியாவிலுள்ள கப்புன் என்னும் ஊரில் செய்யப்பட்ட ஆய்வைக் கொள்ளலாம். கப்புன் ஊரில் புழக்கத்தில் உள்ள இரண்டு மொழிகள் எவ்வாறு பயன்படுத்தப்படுகின்றன என்பதை அவ்வூர்ச் சிறுவர்கள் தொடர்பில் ஆய்வு செய்தார். மேற்குறித்த இரண்டு மொழிகளுள் ஒன்று அவ்வூரில் மட்டும் பேசப்படுவதும், அதனால், கப்புன் மக்களின் அடையாளத்தைச் சுட்டுவதுமான மரபுவழி மொழியான தையாப் மொழி, மற்றது பப்புவா நியூகினியாவின் உத்தியோக மொழியான தொக் பிசின் மொழி. தையாப் மொழியைப் பேசுவது உள்ளூர்த்தன்மையைக் காட்டுவது மட்டுமல்லாமல், "பிற்பட்ட" தன்மையையும், அதேவேளை தனிப்பட்ட சுதந்திரத்தை வெளிப்படுத்துவதை அடிப்படையாகக்கொண்ட ஒரு அடையாளத்தையும் காட்டுகிறது. தொக் பிசின் மொழியைப் பேசுவது, நவீனமான, கிறித்தவ (கத்தோலிக்கம்) அடையாளத்தைக் கொடுக்கிறது. இவ்வடையாளம் தனிப்பட்ட சுதந்திரத்தை அடிப்படையாகக் கொள்ளாமல், மன உறுதியுடனும் ஒத்துழைப்புக்கான திறமையுடனும் தொடர்புள்ள அடையாளமாக உள்ளது.

தொடர்ச்சியாக நடத்தப்பட்ட ஆய்வுகளில் மொழியியல் மானிடவியலாளர்களான எலினர் ஓக்சும், பாம்பி சியெஃபெலினும் மானிடவியல் விடயமான சமூகமயமாக்கம் பற்றி, 
மொழியியல் முறைகளையும், பிற இனவரைவியல் முறைகளையும் பயன்படுத்தி ஆராய்ந்தனர். சமூகமயமாக்கம் என்பது, குழந்தைகளும், சிறுவர்களும், அந்நியரும் சமூகத்தின் உறுப்பினராவதற்கும், அச்சமூகத்தின் பண்பாட்டில் பங்குபெறுவதற்குக் கற்றுக்கொள்வதற்குமான வழிமுறையாகும். பண்பாட்டுமயமாக்கமும், சமூகமயமாக்கமும், மொழியைப் பழகும் வழிமுறைக்குப் புறம்பாக இடம்பெறுவதில்லை என அவர்கள் கண்டுபிடித்தனர். சிறுவர்கள் மொழியையும், பண்பாட்டையும் 
ஒரு ஒருங்கிணைந்த வழிமுறையூடாகவே கற்றுக்கொள்கின்றனர்.


</doc>
