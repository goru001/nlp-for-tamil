<doc id="403649" url="https://ta.wikipedia.org/wiki?curid=403649" title="மைக்கேல் லார்சன்">
மைக்கேல் லார்சன்

பவுல் மைக்கேல் லார்சன் ("Paul Michael Larson") (மே 10, 1949 – பெப்ரவரி 16, 1999) என்பவர் 1984 ஆம் ஆண்டில் பிரெ யுவர் லக் என்ற தொலைக்காட்சி விளையாட்டுத் தொடரில் பங்கேற்ற ஒரு அமெரிக்கப் போட்டியாளர் ஆவார். இவர் பரிசுத்தொகையாக $110,237 (2017 ஆம் ஆண்டில் $260.000 இற்கு சமானமானது) மதிப்பளவிற்கு இரொக்கமாகவும் பொருட்களாகவும் ஒரே நாளில் வென்றார். அந்தக் காலகட்டத்தில் தொலைக்காட்சியின் விளையாட்டு நிகழ்ச்சி ஒன்றில் வெல்லப்பட்ட அதிகபட்ச தொகையாகும்.  பிரெஷ் யுவர் லக் நிகழ்ச்சியில் அறிமுகப்படுத்தப்பட்ட இந்த விளையாட்டில் ஒருங்கமைப்புகளை நினைவில் வைத்துக் கொண்டதால் இவ்வெற்றி சாத்தியமாகியது.

உண்மையில் தென்மேற்கு ஓகியோவிலிருந்து, லார்சன் தான் இரொக்கமாக வென்ற பணத்தை, வரியாகவும், நிலம் விற்றல் வாங்கல் தொழிலிலும், முதலீடு செய்தார். இருப்பினும், அவர் சட்டத்திற்குப் புறம்பான திட்டங்களில் முதலீடு செய்ததாக சில சட்டப் பிரச்சனைகளையும் சந்திக்க வேண்டியிருந்தது. இதன் விளைவாக, லார்சன் தனது வெற்றியால் ஈட்டப்பட்ட அனைத்துப் பொருட்களையும் போட்டி முடிந்து இரண்டு ஆண்டுகளில் இழக்க நேரிட்டது. பின்னர் அவர் ஃபுளோரிடாவிற்கு இடம் பெயர்ந்தார். அங்கு தனது 49 ஆவது வயதில், அவர் தொண்டைப்புற்றுநோயால் இறந்தார். 1999 ஆம் ஆண்டில் அவரது இறப்பிலிருந்து, லார்சன் வெற்றியடைந்த விளையாட்டு நிகழ்ச்சியானது, பலமுறை மறு ஒளிபரப்பு செய்யப்பட்டது. இவரது வெற்றியும், இழப்பும் கேம் ஷோ நெட்ஒர்க் என்ற தொலைக்காட்சி நிறுவனம் தொடர்பான "பிக் பக்ஸ்: தி "பிரெஷ் யுவர் லக்" ஊழல்" (2003 ) மற்றும் "கவர் ஸ்டோரி: தி "பிரெஷ் யுவர் லக்" ஊழல்" (2018) என்ற இரண்டு குறும்படங்கள் வெளிவரத் துாண்டுகோலாய் இருந்தன. 

லார்சன் இந்த நிகழ்ச்சியின் முதல் நிகழ்ச்சி திரையிடப்பட்ட (செப்டம்பர் 1983) சிறிது நேரத்திலிருந்தே நிகழ்ச்சியை உற்று கவனிக்கத் தொடங்கினார். அவர் அவ்வாறு உற்று கவனிக்கும் போது, சமவாய்ப்பு மாறியை உருவாக்கும் குறியானது 18 சதுரங்களைக் கொண்ட பெரிய பலகையில் ஐந்து முறைமைகளிலேயே நகர்வதைக் கவனித்தார். இந்த முறைமைகளை லார்சன் தன் மனதில் பதிய வைத்துக் கொண்டார். மேலும் அதிகமாக, அவருக்கு சமவாய்ப்பு மாறியின் குறியானது எங்கு, எப்பொழுது இறங்கும் என்பதில் திடமான நம்பிக்கை ஏற்பட்டது. தான் தேர்ந்தெடுக்கும் முறைமைகள் சரியாக உள்ளதா? பெரிய பலகையின் சுற்றுகளில் அவரது கருதுகோள் சரியாக வேலை செய்கிறதா? என்பதைச் சோதிப்பதற்காக லார்சன் தனது காணொலி நாடா பதிப்பியை () வெவ்வேறு கால இடைவெளிகளில் தொலை இயக்கியை வைத்து, நிறுத்தி விளையாண்டு பார்த்தார்.

மேலும், அவர் பெரிய கட்டத்தின் நான்காவது மற்றும் எட்டாவது கட்டங்கள் (இடது மேல் மூலையில் உள்ள #1இலிருந்து கடிகார முள் சுழலும் திசையில்) எப்போதுமே "வேமி" என்ற பேண்டிட்-போன்ற கேலிச்சித்திரப் பாத்திரம் இருந்ததில்லையென்பதையும், பணமதிப்புடைய பரிசினைக் கொண்டதாக இருப்பதையும் கண்டறிந்தார். வேமி என்ற கேலிச்சித்திரப் பாத்திரம் இருக்கக்கூடிய கட்டமாக இருந்தால் அதுவரை பங்கேற்பாளர் சம்பாதித்திருந்த தொகை முழுவதும் தீர்ந்து போகும். மீண்டும், ஆட்டக்காரர் சுழியிலிருந்து தொடங்க வேண்டியிருக்கும். மேலும் குறிப்பாக, இரண்டாவது சுற்றில், சதுரக்கட்டம் #4 எப்போதும் அதிக பணமதிப்பையும், இலவசமாக ஒரு சுற்றைக் கையாள்வதற்கான வாய்ப்பையும் கொண்டு வரும் என்பதையும் அறிந்திருந்தார். இச்செயல் லார்சனின் கோட்பாட்டை மெய்ப்பிப்பதாக இருந்தது. இரண்டாம் சுற்றில் அவர் விருப்பமிருக்கும் வரை தொடர்ந்து இருப்பதற்கும், விளையாட்டுப் பலகையின் மீது தனது கட்டுப்பாட்டை வைத்திருப்பதற்கும் முறைமைகள் பற்றிய அவரது நினைவில் பதிந்திருந்தவை அவருக்குதவின எனலாம்.

1984 ஆம் ஆண்டின் மே மாதத்தில், லார்சன் தனது சேமிப்பின் பெரும்பகுதியை "பிரெஷ் யுவர் லக்" நிகழ்ச்சியின் திறமை காணும் சுற்றுகளில் கலந்து கொள்வதற்காக லாஸ் ஏஞ்சல்ஸ் நகருக்குப் பறப்பதிலேயே செலவழித்தார். போட்டியின் மேற்பார்வையாளர் பாபி எட்வர்ட்ஸ் லார்சனின் நோக்கங்கள் குறித்து மே 19ஆம் தேதி நடந்த தன்னுடனான நேர்காணலின் போது சந்தேகப்பட்டு, போட்டியில் அனுமதிப்பதற்கு தயங்கினார். ஆனால், நிகழ்ச்சியின் செயல் தயாரிப்பாளர் பில் காரூதர்ஸ் மேற்பார்வையாளரின் சந்தேகத்தை மீறி லார்சனைப் போட்டிக்கு அனுமதித்தார். இதற்காக தனது வருத்தத்தையும் பின்னாளில் பதிவு செய்தார். லார்சன் நிகழ்ச்சியின் நான்காவது பகுதியின் ஒளிப்பதிவின் போது (1984 ஜுன் 8 அன்று ஒளிபரப்பத் திட்டமிடப்பட்டது) பங்கேற்பாளராக சேர்த்துக் கொள்ளப்பட்டார்.


</doc>
<doc id="403651" url="https://ta.wikipedia.org/wiki?curid=403651" title="வில்லியம் ஆடம்">
வில்லியம் ஆடம்

வில்லியம் ஆடம் (1689 – 24 ஜூன் 1748), ஸ்காட்லாந்தைச் சேர்ந்த கட்டிடக்கலை வல்லுனர் ஆவார். இவர் ஸ்காட்லாந்தில் பல வீடுகளையம் அரசுக் கட்டிடங்களையும் கட்டினார், எடின்பர்க் அருகில் இருந்த ஹோப்டன் ஹவுஸ் என்ற கட்டிடமும், பான்ஃபில் இருந்த டஃப் ஹவுஸ் என்ற கட்டிடமும் இவரது புகழை பறைசாற்றின. இவர் கட்டிடங்களை பல்லேடிய கட்டிடக்கலை அடிப்படையில் கட்டினர். 

இவரது கட்டுந்திறன் மற்றையோரிடம் இருந்து வேறுபட்டிருப்பதாக கட்டிடக்கலை திறனாய்வாளர்கள் கருத்துத் தெரிவித்தனர். இவர் நிலக்கரி எடுத்தல், கல் உடைத்தல் போன்ற தொழில்களிலும் நாட்டம் செலுத்தி இருந்தார்.

இவர் அப்பாட்ஷல் என்ற ஊரில் பிறந்தார். இவரது பெற்றோர் ஜான் ஆடம், ஹெலன் கிரான்சுடவுன் ஆவர். 1717ஆம் ஆண்டுவாக்கில் இவர் கிர்கால்டி கொத்தனார் சங்கத்தில் உறுப்பினராகவிருந்தார். பின்னர், பிரான்சு நாட்டிற்கும், அண்டை நாடுகளுக்கும் சென்று அங்கிருந்த கட்டிடங்களைப் பார்வையிட்டார். அக்காலத்தில் கட்டிடக்கலையில் கவனம் செலுத்தி கற்றுவந்தார். 

பின்னர், 1716ஆம் ஆண்டுவாக்கில் மேரி என்ற பெண்ணைத் திருமணம் செய்துகொண்டார். 

1721 ஆண்டில் புளோர்ஸ் காசில் என்ற பெருங்கட்டிடம் கட்டுந்திட்டத்தில் பங்கேற்றார்., இவருக்கு கட்டிடக்கலைத்துறையினருடனும், நிதிநிர்வாகிகளிடம் தொடர்பு இருந்தது. இவருடைய அரசியல் நிலைப்பாடு ஆட்சியாளர்களுடையதை ஒத்திருந்ததால், இவருக்கு பல கட்டுமானப்பணிகள் கிடைக்கப்பெற்றன. 1730ஆம் ஆண்டில், வடக்கு பிரிட்டனில் இருந்த ஆயுதக் கட்டுமானக்குழுவில் முதன்மை கட்டுமானத் தொழிலாளராக நியமிக்கப்பட்டார்.

ஆடமும், சர் ஜான் கிளெர்க்கும் லண்டனுக்கு சென்று அங்கிருந்த கிளிவ்டென் வில்டன் வான்ஸ்டெடு ஹவுஸ் ஆகிய கட்டிடங்களை பார்வையிட்டனர்.

இவர் கட்டிடக்கலையில் மட்டுமல்லாது, சுரங்கந்தோண்டுதல், உப்பெடுத்தல், கல்லுடைத்தல், வேளாண்மை ஆகிய தொழில்களில் பங்கேற்றார். 1728ஆம் ஆண்டில் எடின்பர்க் நகரத் தலைவராக பதவியில் அமர்த்தப்பட்டார். கவ்கேட் என்ற இடத்திற்கு இடம்பெயர்ந்த பின்னர், பெருங்கட்டிடங்கட்டினார்.

அவருக்கு கிடைத்த கட்டுமானத் திட்டங்களுக்கு அவருடைய கல்குவாரிகளில் இருந்து கற்களை எடுத்துப் பயன்படுத்தினார். பின்னர், நிலக்கரிச் சுரங்கம், சேமிக்குக் கிடங்கு போன்றவற்றையும் ஏலத்தில் எடுத்து நடத்தி வந்தார். 1741ஆம் ஆண்டில், கின்ரோஸ்-ஷைர் என்ற இடத்தில் பெரும் நிலப்பரப்பை வாங்கி, பிளேர் ஆடம் என்று பெயர் சூட்டினார். அவ்விடத்தை விரிவாக்கியும், மரங்களை வளர்த்தும் நிலக்கரிச் சுரங்கம் ஏற்படுத்தியும் தொழில் நடத்தினார். அங்கே மேரிபர்க் என்ற சிற்றூரை உருவாக்கி, சுரங்கத் தொழிலாளர்களுக்காக வீடும் கட்டினார்.

இவர் டஃப் ஹவுஸ் கட்டிய போது தரப்பட வேண்டிய ஊதியம் வழங்கப்படவில்லை. திட்டத்தை ஏற்றுக்கொண்ட போது ஒப்பந்தம் எதுவும் போடப்படவில்லை. அத்துடன் கல்சிற்பத்தில் செய்யப்பட்ட கலைவேலைப்பாட்டுக்கு பணம் வழங்க மறுத்துவிட்டார் திட்டத்தை வழங்கியவர். அதனால், ஆடம் நீதிமன்றத்தை அணுகி, சாதகமான தீர்ப்பு பெற்றார். இருந்தபோதும், திட்டத்தை வழங்கிய புருஸ், பிடிவாதமாக இருந்து, ஆடம் சாகும் காலம் தருவாயை அடையும் வரை வழக்கை இழுத்தடித்தார்.

இவரது மூன்று மகன்களும் குடும்பத் தொழிலையே கவனித்து வந்தனர். இவரது ஆளுமையை பயன்படுத்தி, ஆயுதக் கிடங்கு கட்டுமானக் குழுவில் தன் மகனுக்கு பொறுப்பு வாங்கித் தர முயன்று, தோற்றார்.

இவர் 1747 ஆண்டில் உடல்நலம் குன்றி இறந்தார். எடின்பர்க்கிலேயே இவரது உடல் புதைக்கப்பட்டது. இவரது மகன் கட்டிய குடும்ப நினைவகம் ஒன்று இவரது இறப்பிற்கு பின்னரான 20ஆம் ஆண்டில் எடின்பர்க் நகர மன்றத்தால் சீரமைக்கப்பட்டது.


</doc>
<doc id="403669" url="https://ta.wikipedia.org/wiki?curid=403669" title="மந்திரி குமாரன்">
மந்திரி குமாரன்

மந்திரி குமாரன் 1963 ஆம் ஆண்டு வெளியான ஒரு இந்திய, தமிழ்த் திரைப்படமாகும். இத்திரைப்படத்தை பி. விட்டலாச்சார்யா இயக்கியிருந்தார். காந்தாராவ், அநுராதா, ராஜஸ்ரீ ஆகியோர் முக்கிய கதாபாத்திரங்களில் நடித்திருந்தனர். புரட்சிதாசன் இயற்றிய பாடல்களுக்கு ராஜன்-நாகேந்திரா இரட்டையர் இசையமைக்க டி. எம். சௌந்தரராஜன், பி. சுசீலா, எஸ். சி. கிருஷ்ணன், ஜிக்கி ஆகியோர் பின்னணி பாடினார்கள்.



</doc>
<doc id="403675" url="https://ta.wikipedia.org/wiki?curid=403675" title="ஆல்பிரெட் ஆட்லர்">
ஆல்பிரெட் ஆட்லர்

ஆல்பிரட் ஆட்லர் ("Alfred W. Adler" 7 பெப்ரவரி 1870 – 28 மே 1937) என்பவர் ஆஸ்திரியாவைச் சேர்ந்த ஒரு உளச்சிகிச்சை மருத்துவர், உளவியல் ஆய்வாளர் மேலும் தனிநபர் உளவியலுக்காக சிறப்பாக அறியப்படுகிறார். தனிநபர் உளவியல் என்ற கல்விப்பிரிவின் நிறுவனரும் ஆவார். தாழ்வு மனப்பான்மை மனித ஆளுமையில் மிகப் பெரிய தாக்கத்தை ஏற்படுத்தும் என்பதை வலியுறுத்திக் கூறினார். பொது உளவியலின் மீள்பார்வை என்ற நூலில் தனி மனிதனின் உளவியல் சமூகத்தில் பெரிய தாக்கத்தை ஏற்படுத்தும் என்று வலியுறுத்தியுள்ளார். தாழ்வுணர்ச்சியின் முக்கியத்துவத்திற்கு அவர் அளித்த அழுத்தம், தாழ்வு மனப்பான்மை, என்பது தனிமனித ஆளுமையைத் தீர்மானிப்பதில் மிக முக்கியமான ஒரு பங்கினை வகிக்கிறது என்பதை அங்கீகரிக்கச் செய்தது. ஆல்பிரெட் ஆட்லர் மனிதர்களை தனித்தனி உறுப்புகளாக ஒவ்வொருவரையும் தனித்துவம் மிக்கவர்களாகக் கருதினார். அதனால் தான் இவருடைய உளவியல் தனிநபர் உளவியல் என பின்னர் அழைக்கப்பட்டது. (ஆர்க்லர் 1976).

ஆட்லர் தான் முதன்முதலில் தனிமனிதனை மறுசீரமைப்பு செய்தலில் சமூகக்கூற்றின் முக்கியத்துவத்தை வலியுறுத்தியவர் ஆவார், மேலும் சமூகத்தில் மனநலத்தின் அவசியத்தை உணர்த்தியவர் ஆவார். பொது உளவியல் மீள்பார்வை என்ற பெயரிலான ஆய்வு ஒன்று இருபதாம் நுாற்றாண்டில் அதிகம் மேற்கோள் சுட்டப்பட்ட உளவியலாளர்களில் ஆட்லர் 67 ஆம் இடத்தில் உள்ளதாகக் குறிப்பிடுகிறது.

ஆல்ஃபிரெட் ஆட்லர் ஆஸ்திரியாவில் வியன்னாவிற்கு அருகில் உள்ள ரூடோல்ஃப்சிம் என்ற இடத்தில் 1870 ஆம் ஆண்டு பெப்ரவரி 7 ஆம் நாள் பிறந்தார். அங்கேரியில் பிறந்த யூத தானிய வியாபாரி மற்றும் அவரது மனைவிக்குப் பிறந்த ஏழு குழந்தைகளில் இரண்டாவது குழந்தையாகப் பிறந்தவர் ஆட்லராவார். ஆல்பிரெட்டின் இளைய சகோதரன் ஆல்பிரெட்டுக்கு மூன்று வயதாக இருந்த போது அவனுக்கு அடுத்த படுக்கையில் இறந்தான். ஆல்ஃபிரெட் ஆட்லர் ரிக்கெட்ஸ் நோயினால் பாதிக்கப்பட்டிருந்ததால் நான்கு வயது வரை நடக்க இயலாதவராக இருந்தார். ஆட்லர் ஒரு சுறுசுறுப்பான, எல்லோராலும் அறியப்பட்ட குழந்தையாகவும் மற்றும் ஒரு சராசரியான மாணவனாகவும் தனது மூத்த சகோதரன் சிக்மண்டுடன் போட்டியிடும் மனப்பான்மை கொண்டிருந்ததால் நன்கறியப்பட்டவராகவும் இருந்தார். குழந்தையாக இருந்த காலத்தில் நோய்வாய்ப்பட்ட நிலையில் இருந்ததால் வாழ்நாளில் மருத்துவராக வரவேண்டும் என்ற கனவுடன் இருந்த ஆல்ஃபிரெட் ஆட்லர் 1895 ஆம் ஆண்டில் வியன்னா பல்கலைக்கழகத்தில் மருத்துவப் பட்டப்படிப்பை முடித்தார். பட்டப்படிப்பு முடித்த பின் கண் மருத்துவத்தில் தனது தொழிலைத் தொடங்கி பின்னர் பொது மருத்துவத்தில் தொடர்ந்தார்.

ஆல்ஃபிரெட் ஆட்லர் பின்னர் தனது ஆர்வத்தை மனநோய் சிகிச்சையை நோக்கி திருப்பினார். 1902 ஆம் ஆண்டில் சிக்மண்ட் ஃபிராய்டு உளப்பகுப்பாய்வு கலந்துரையாடல் குழுவில் சேர ஆட்லருக்கு அழைப்பு விடுத்தார். இந்தக்குழு ஒவ்வொரு வாரமும் புதன் கிழமையன்று ஃபிராய்டின் இல்லத்தில் சந்தித்தனர். பின்னர், இந்தக் குழுவே பின்னர் வியன்னா பல்கலைக்கழகத்தில் உளப்பகுப்பாய்வு சமூகமாக மாறியது. ஒரு குறிப்பிட்ட காலத்திற்கு இந்த சமூகத்தின் தலைவராகப் பணியாற்றி விட்டு ஃபிராய்டின் கோட்பாடுகளில் ஏற்பட்ட கருத்து வேற்றுமையின் காரணமாக பகுதியாக விலகினார்.
உளப்பகுப்பாய்வின் வளர்ச்சியில் ஆட்லர் முக்கிய பங்கு வகித்திருந்த போதினும், தனது சொந்த சிந்தனைப் பள்ளியிலிருந்து தன்னை விலக்கிக் கொண்ட முதல் முக்கிய நபர்களில் ஒருவராகவும் இருந்தார். அவர் பிராய்டின் சக பணியாளராக இருந்தாரே தவிர, அவர் ஒருபோதும் பிரபல ஆஸ்திரிய மனநல மருத்துவரின் சீடராய் இருந்திருக்கவில்லை என்பதை விரைவாக சுட்டிக்காட்டினார்.



</doc>
<doc id="403682" url="https://ta.wikipedia.org/wiki?curid=403682" title="அன்னா லெத்திசியா பார்பௌல்டு">
அன்னா லெத்திசியா பார்பௌல்டு

அன்னா லெத்திசியா பார்பௌல்டு ("Anna Laetitia Barbauld", , அல்லது பிரான்சிய மொழிபோல பார்போ , "திருமணத்திற்கு முன்" அய்க்கின்; 20 சூன் 1743 – 9 மார்ச்சு 1825) முதன்மைபெற்ற ஆங்கிலக் கவிதாயினியும் கட்டுரையாளரும் இலக்கிய விமரிசகரும் பதிப்பாசிரியரும் சிறுவர் எழுத்தாளரும் ஆவார்.

"பெண் அறிவாளி" எனப் போற்றப்பட்ட பார்பௌல்டு பல்வேறு துறைகளிலும் எழுதி வந்தார்; பெண்கள் மிக அரிதாகவே தொழில்முறை எழுத்தாளர்களாக இருந்தவொரு காலக்கட்டத்தில் எழுத்துத் துறையில் பல வெற்றிகளை சாதித்தார். பால்கிரேவ் கலையகத்தில் ஆசிரியையாக சிறப்புக் கவனம் பெற்றார்; சிறுவர்களுக்கான புத்தாக்க எழுத்தாளராகவும் பெயர் பெற்றார். அவரது சிறுவர்களுக்கான தொடக்க நூல்கள் ஓர் நூற்றாண்டுக்கும் மேலாக கற்பித்தலுக்கு முன்மாதிரியாக அமைந்தது. அவரது கட்டுரைகள் பெண்களால் பொதுக்களத்தில் அரசியலில் ஈடுபட முடியும் என்பதை நிலைநிறுத்தியது. எலிசபெத் பெங்கர் போன்றவர்கள் இவரையேப் பின்பற்றினார்கள். பார்பௌல்டின் இலக்கிய வாழ்வு பிரித்தானிய இலக்கிய வரலாற்றில் பல காலக்கட்டங்களைத் தாண்டிய ஒன்றாகும்: அவரது படைப்புக்கள் தெளிவையும் மன உணர்வுகளையும் ஒருசேர முன்னிறுத்தின; அவரது கவிதைகள் பிரித்தானிய புனைவிய இலக்கியத்திற்கான அடிக்கலாக அமைந்தன. இலக்கிய விமரிசகராகவும் விளங்கினார். பார்பௌல்டு தொகுத்த பதினெட்டாம் நூற்றாண்டு பிரித்தானிய புதினங்களின் நூற்றிரட்டு இன்றுவரை நெறிமுறையாக விளங்குகின்றது. 

பார்பௌல்டு நெப்போலியப் போர்களில் பிரித்தானியாவின் பங்கேற்பை விமரிசித்து "எய்ட்டீன் அன்ட்ரெட் இலெவன்" (1811) என்ற கவிதைத் தொகுப்பை வெளியிட்டார்; இதற்கு எழுந்த தீய விமரிசனங்களால் மனமுடைந்து அதற்குப் பின் தம் வாழ்க்கையில் எதையுமே வெளியிடவில்லை. பிரெஞ்சுப் புரட்சியின் துவக்க காலங்களில் அவர் ஊக்கமூட்டிய புனைவிய கவிஞர்கள் பலரும் பிற்கால பழமை விரும்பிகளாக அவருக்கு எதிராக எழுதியதும் அவருக்கு அதிர்ச்சியளித்தது. பத்தொன்பதாம் நூற்றாண்டில் பார்பௌல்டு சிறுவர்களுக்கான கல்விசார் எழுத்தாளராக மட்டுமே அறியப்பட்டார்; இருபதாம் நூற்றாண்டில் பெரும்பாலும் மறக்கப்பட்டார். 1980களில் பெண்ணியத் திறனாய்வின் எழுச்சியின் பின்னர் அவரது படைப்புக்களில் புதிய ஆர்வம் எழுந்தது. இலக்கிய வரலாற்றில் அவருக்கான சிறப்பிடம் மீட்கப்பட்டது.

தற்போது அறியப்பட்டுள்ள பார்பௌல்டின் வாழ்க்கைப் பற்றி பெரும்பாலும் இரண்டு வாழ்க்கை நினைவுக் குறிப்புகளிலிருந்தே கிடைக்கிறது. முதலாவது 1825இல் அவரது உடன்பிறப்பின் மகள் "லூசி அய்க்கின்" எழுதியது; இரண்டாவது 1874இல் அவரது உடன்பிறந்தாரது பேத்தி "அன்னா லெத்திசியா லெ பிரெடன்" எழுதியது. பார்பௌல்டு சிலருக்கு எழுதிய கடிதங்களும் மீட்கப்பட்டுள்ளன. இருப்பினும் அவர் வீட்டு ஆவணங்கள் பலவும் 1940இல் இரண்டாம் உலகப் போரில் நாசி ஜெர்மனியின் விமானப்படை பிரிட்டன் மீது நடத்திய தொடர் குண்டுவீச்சில் தீக்கிரையாயின.

பார்பௌல்டு சூன் 20, 1743இல் "கிப்வர்த் ஆர்ட்கோர்ட்" என்னுமிடத்தில் லைசெஸ்டர்சையர் கவுன்டியில் ஜேன் மற்றும் ஜான் அய்க்கின் இணையருக்கு மகளாகப் பிறந்தார். ஜேன் அய்க்கினின் தாய்பெயரை இவருக்குச் சூட்டினர். வீட்டில் நான்சி என அழைத்து வந்தனர். பார்பௌல்டின் தந்தை இங்கிலாந்து திருச்சபையை ஏற்காதவர்கள் நடத்திய பள்ளியில் தலைமை ஆசிரியராகப் பணிபுரிந்து வந்தார். தவிரவும் திருச்சபை பொது ஆட்சி முறை (பிரெஸ்பைடேரிய) தேவாலயத்தில் மறைபரப்புநராகவும் இருந்தார்.அவரது வீட்டிலேயே சிறுவர்களுக்கான பள்ளி இயங்கியது. அவரது குடும்பத்தின் வாழ்நிலை வசதியாக இருந்தது. பார்பௌல்டின் தந்தை 1780இல் இறக்கும்போது அவரது சொத்து £2,500க்கும் கூடுதலாக மதிப்பிடப்பட்டது. சிறுவர்களுடனேயே கூடுதலாக ஊடாடியதால் அன்னாவிற்கு ஆண்களின் துறைகள் என அக்காலங்களில் அடையாளப்படுத்தப்பட்ட துறைகளில் ஆர்வம் மிகுந்தது. தாயாருக்கு விருப்பமில்லாவிடினும் தந்தையாரிடம் பிடிவாதம் பிடித்து செவ்வியல் இலக்கியங்களை கற்றுத் தேர்ந்தார். இலத்தீன், தொன்ம கிரேக்கம், பிரான்சியம், இத்தாலி மொழி என பல மொழிகளிலும் தேர்ந்தார். 

தமது தம்பி ஜான் அய்க்கின் மீது அளவுகடந்த பாசம் கொண்டிருந்தார். இருவரும் சிறந்த நண்பர்களாக, இலக்கியத் தேடுதல்களில் கூட்டாளிகளாக வாழ்ந்தனர்.

1758இல் அன்னாவின் குடும்பம் வாரிங்டனுக்கு குடி பெயர்ந்தது. வாரிங்டன் அகாதமியில் தந்தை ஆசிரியராகப் பொறுப்பேற்றார். இங்கு இயல் மெய்யியலாளரும் ஒருமைக் கோட்பாட்டாளுருமான சோசப்பு பிரீசிட்லி போன்ற பல புகழ்பெற்ற அறிஞர்களை சந்திக்கும் வாய்ப்பு கிடைத்தது. இங்கிருந்த அறிவார்ந்தசூழலுக்காக பலரும் "வடக்கிலுள்ள ஏதென்சு" என இந்த அகாதமியைக் குறிப்பிடுகின்றனர். இக்காலகட்டத்தில் அன்னாவின் அழகாலும் அறிவாலும் ஈர்க்கப்பட்ட பலர் மணம் புரிய முன்வந்தனர்; தன் தாயின் கவலையையும் பொருட்படுத்தாது அன்னா அவற்றை நிராகரித்தார்.





</doc>
<doc id="403683" url="https://ta.wikipedia.org/wiki?curid=403683" title="ரிச்சி (திரைப்படம்)">
ரிச்சி (திரைப்படம்)

ரிச்சி (Richie) (முதலில் சாண்டா மரியா மற்றும் அவர்கள் என்ற பெயர்கள் இடப்பட்டன) என்பது 2017 ஆண்டைய இந்திய தமிழ்/மலையாள குற்றவியல் திரைப்படமாகும். இப்படத்தை கௌதம் ராமச்சந்திரன் இயக்க ரக்சித் செட்டி எழுதியுள்ளார். இந்தப் படமானது 2014 ஆண்டைய கன்னட திரைப்படமான "உளிதவரு கண்டந்தை" படத்தின் மறு ஆக்கமாகும். படத்தில் நிவின் பாலி முதன்மைப் பாத்திரத்தை ஏற்று நடிக்க, உடன் நடராஜன் சுப்பிரமணியம், சிரத்தா சிறீநாத், லட்சுமி பிரியா சந்திரமெளலி ஆகியோர் பிற பாத்திரங்களை ஏற்று நடித்துள்ளனர்.

இப்படத்தின் தயாரிப்பப் பணிகள் 2016 சூனில் தொடங்கியது. "ரிச்சி" இந்தியாவில் 2017 திசம்பர் 8 அன்று வெளியானது.

தூத்துக்குடி மாவட்டம் மணப்பாடு கடல் கிராமத்தில் நிகழுவதாக கதை அமைக்கப்பட்டுள்ளது. படத்தின் நாயகன் ரிச்சி (நிவின் பாலி) இவர் தேவலயத் திருத்தந்தையான ஏ.கே.சகாயத்தின் (பிரகாஷ் ராஜ்) மகன். ரிச்சியின் ஒரு நண்பன் ரகு (ராஜ் பரத்) இவருடைய அம்மா ஒரு மீன் வியாபாரி. ரிச்சியும் ரகுவும் பள்ளிக்கூடத்தில் இருந்து நெருங்கிய நண்பர்கள். ஒரு நாள் பள்ளி நண்பர்களுக்குள் வந்த சிறு சண்டையில் எதிர்பாராத விதமாக ஒருவன் கொலை செய்யப்படுகிறான். இந்த நிகழ்வால் ரகு ஊரைவிட்டு ஓடிப்போய் கொல்கத்தாவில் ஒரு கடத்தல் கும்பலில் இணைகிறான். கொலப்பழி சுமத்தப்பட்ட ரிச்சி சிறுவர் சீர்திருத்தப் பள்ளியில் சேர்க்கப்படுகிறான். வளர்ந்த பிறகு ரிச்சி ஐசக் அண்ணாச்சி என்னும் நிழலுலக தாதாவிடம் வேலை செய்கிறார். ஊரில் அடாவடி செய்து சண்டியராக உலவுகிறார். இவருக்கு உதவியாக முருகேஸ் (ஆடுகளம் முருகதாஸ்) உள்ளார்.

இதற்கிடையில் நண்பனின் மரணத்துக்குக் காரணமானதால் குற்ற உணர்வில் செல்வம் (நட்டி நட்ராஜ்) தனது ஊரான மதுரையைவிட்டு மணப்பாடு கிராமத்தில் படகு பழுதுபார்பவராக வேலை பார்க்கிறார். இவருக்கு ஒரு நண்பர். அவரின் தங்கையின் மேல் செல்வத்துக்கு காதல் வருகிறது. செல்வத்தின் நண்பன் காணாமல் போகிறான் அவனைத் தேடி அவனின் தங்கையும், செல்வமும் அலைகிறார்கள்

இதற்கிடையில் மேகா (சிரத்தா ஸ்ரீநாத்) என்னும் ஒரு பத்திரிக்கை துறை பெண் ஒரு கொலைச் சம்பவத்தின் ஊற்றுக்கண்ணைத் தேடி பெரும் ஆராய்ச்சியில் இறங்குகிறார். அவரது ஆராய்ச்சியில் படம் மேற்கண்ட பல கிளைக் கதைகளாக விரிகிறது. இத்தனைக் கதைகளும் ரிச்சியை தொடர்புடையதாக அவனைச் சுற்றி வருகிறது. அந்நேரத்தில் ரிச்சியின் உயிருக்கு ஒரு எதிர்பாராத ஆபத்து ஏற்படுகிறது. அதே நேரம் ரிச்சியின் நீண்ட நாள் நண்பன் ரகு சுட்டுக்கொல்லப்படுகிறான். கடைசியில் ரிச்சி என்ன ஆனான், மேகா கண்டுபிடிப்பது என்ன என்பது தான் கதை.


2012 இல், கௌதம் ராமச்சந்திரன் நிவின் பாலியைச் சந்தித்து, இருமொழித் திரைப்படத்தை உருவாக்கும் யோசனை குறித்து கலந்துரையாடினர். அவர்கள் பல கதைகள் குறித்து உரையாடி, இறுதியில், ரக்ஷித் ஷெட்டியின் கன்னடப் படமான உளிதவரு கண்டந்தை (2014) படத்தின் திரைக்கதையால் கவரப்பட்டு அதன் மறு ஆக்க உரிமையை வாங்க முடிவெடுத்தனர். 2015 சூனில் கௌதம் தமிழ் சூழலுக்கு பொருந்தக்கூடியவாறு அசல் திரைக்கதையை மாற்றுவதற்கு கிட்டத்தட்ட 40 வரைவுகளை தயாரித்தார். தமிழ் மொழிக்கேற்ற திரைக்கதையை உருவாக்கும் பணியில் கௌதத்துடன் ஈடுபாட்டுடன் பணிபுரிந்த நிவின் பாலி, மலையாளத்துடன் சேர்த்து இருமொழி படமாக்குவதாக கொண்டிருந்த திட்டத்தைக் கைவிட்டார். 2015 ஏப்ரலில் படத்தில் முன்னணி பாத்திரத்தில் வரலட்சுமி சரத்குமார் நடிப்பதாக வெளியான செய்தியை கௌதம் மறுத்தார். சென்னையில் அமைக்கப்பட்ட சில செட்டிங்குகளைக் கொண்டு படத்தின் மலையாளப் பதிப்பு முடித்து வெளியிடப்பட்டது. இறுதியில் சில தமிழ் உரையாடல்கள் இடம்பெற்றன.

2016 சூன் துவக்கத்தில், தூத்துக்குடியில் படத்தின் முதல்கட்டப் படப்பிடிப்பு தொடங்கியது. முதலில் இந்த திரைப்படத்தின் பெயர் சாண்டா மரியா என இடப்பட்டது, பின்னர் பெயரானது அவர்கள் என மாற்றப்பட்டு, இறுதியில் "ரிச்சி "என பெயரிடப்பட்டது.

2016 செப்டம்பரில் இந்தப் படத்தில் ஒரு சிறப்புத் தோற்றத்தில் அசோக் செல்வன் இடம்பெறுவதாக காட்சிகள் படம்பிடிக்கப்பட்டன. ஆனால் இந்தக் காட்சிகள் படத்தில் இடம்பெறவில்லை.


</doc>
<doc id="403700" url="https://ta.wikipedia.org/wiki?curid=403700" title="கஜூரஹோ சித்திரகுப்தர் கோயில்">
கஜூரஹோ சித்திரகுப்தர் கோயில்

சித்திரகுப்தர் கோயில் (Chitragupta temple) சூரியனுக்கு அர்ப்பணிக்கப்பட்ட இக்கோயில், கிபி 11ம் நூற்றாண்டில் நிறுவப்பட்டது. இந்தியாவின் மத்தியப் பிரதேச மாநிலத்தின் சத்தர்பூர் மாவட்டத்தில் உள்ள கஜுராஹோவில் அமைந்த கோயில்களில் ஒன்றாகும். இக்கோயில் இதனருகே அமைந்த தேவி ஜெகதாம்பிகை கோயில் கட்டிட அமைப்பில் கட்டப்பட்டுள்ளது. 

இங்கு கிடைத்த கல்வெட்டுக்கள் அடிப்படையில், இக்கோயில் கிபி 1020 - 1025 ஆண்டுகளில் நிறுவப்பட்டதாக அறியப்படுகிறது.

இந்திய அளவில் முக்கியத்துவம் வாய்ந்த தேசிய நினைவுச் சின்னங்களில் ஒன்றாக சித்திரகுப்தர் கோயிலை இந்தியத் தொல்லியல் ஆய்வகம் அறிவித்துள்ளது. 

மணற்கற்களால் கட்டப்பட்ட சித்திரகுப்தர் கோயிலின் கருவறையைச் சுற்றி வலம் வருவதற்கு பிரகாரமும், முன்கூடமும், சிலுவை வடிவ மகாமண்டபமும், நுழைவு வாயிலும் கட்டப்பட்டுள்ளது.

மகாமண்டபம், அழகிய சிற்ப வேலைப்பாடுகள் கொண்ட எண்கோண குவிமாடம் கொண்டுள்ளது. . இக்கோயில் இரண்டு மேல்மாடங்கள் கொண்டது.

2.1 மீட்டர் உயரம் கொண்ட சித்திரகுப்தர் கோயில் கருவறை பாதி சிதைந்த நிலையில் உள்ளது. கருவறையில் நின்ற நிலையில், ஆயுதங்கள் தரித்து, தாமரைப் பூக்கள் ஏந்திய நிலையில் ஏழு குதிரைகள் பூட்டிய தேரில் சூரியதேவனின் பெரிய சிலை உள்ளது. கருவறை கதவுகளின் உத்திரத்தில் சூரியன் சிறிய உருவச் சிலைகள் உள்ளது.

கோயில் வெளிப்புற கோபுரங்களில் பலகோணங்களில் சிற்றின்பச் செயல்களில் ஈடுபடும் அழகிய இளங்காதலர்களின் சிற்பங்கள் செதுக்கப்பட்டுள்ளது. விஷ்ணுவின் பத்து அவதாரங்களை எடுத்துக்காட்டும் சிற்பங்கள் செதுக்கப்பட்டுள்ளது. மேலும் அரம்பையர்கள் தங்கள் யோனியை வெளிப்படுத்திக் கொண்டு, கையில் தாமரைப் பூவை ஏந்தி நிற்கும் சிற்பங்கள் உள்ளது. மேலும் மனித உடலுடனும்; காளையின் தலையுடன் காட்சியளிக்கும் நந்தி தேவரின் சிற்பம் உள்ளது




</doc>
<doc id="403703" url="https://ta.wikipedia.org/wiki?curid=403703" title="சித்ராலயா">
சித்ராலயா

சித்ராலயா என்பது தமிழ் நாட்டில் செயல்பட்ட ஒரு திரைப்பட தயாரிப்பு நிறுவனமாகும். இந்த நிறுவனமானது இயக்குநர் ஸ்ரீதரால் துவக்கப்பட்டது.
ஸ்ரீதர் வீனஸ் திரைப்பட நிறுவனத்துக்காக படங்களைச் செய்து கொண்டிருந்போது அந்நிறுவனத்துடன் ஏற்பட்ட பிணக்கால் அதிலிருந்து விலகி தன் நண்பர்களான கோபு, சி. வி. ராஜேந்திரன், வின்சென்ட், சுந்தரம், திருச்சி அருணாச்சலம் ஆகியோரை வேலை பங்குதாரர்களாகக் கொண்டு சித்ராலயாவை 1960 இல் தொடங்கினார். அப்போது நிறுவனத்தின் அலுவலகமானது சென்னை தியாகராய நகரின் வடக்கு போக் சாலையில் அமைக்கப்பட்டது.
சித்ராலயா நிறுவனமானது படகைத் துடுப்பால் செலுத்தும் ஒரு வாலிபனும், அவன் முன்பாக ஒரு பெண் அமர்ந்திருப்பது போன்ற சின்னம் உருவாக்கப்பட்டது.

சித்ராலயா தொடங்கப்பட்டதும் முதல் படமாக நெஞ்சில் ஓர் ஆலயம் படத்தின் கதையை படமாக்க விவாதிக்கப்பட்டது. பின்னர் முதல் படமே சோகமாக இருக்க வேண்டாம் என்று கருதி தேன் நிலவு படத்தின் கதையை படமாக்க முடிவு செய்து தயாரித்தனர். 


</doc>
<doc id="403708" url="https://ta.wikipedia.org/wiki?curid=403708" title="சத்தியவான் சாவித்திரி (1957 திரைப்படம்)">
சத்தியவான் சாவித்திரி (1957 திரைப்படம்)

சத்தியவான் சாவித்திரி 1957 ஆம் ஆண்டு வெளியான ஒரு இந்திய மொழிமாற்றுத் திரைப்படமாகும். என்ற பெயரில் வெளியான தெலுங்கு மொழிப் படத்தின் தமிழ்ப் பதிப்பே இத் திரைப்படமாகும். கே. பி. நாகபூஷணம் இயக்கிய இத்திரைப்படத்தில் அக்கினேனி நாகேஸ்வர ராவ், எஸ். வி. ரங்கராவ், எஸ். வரலட்சுமி ஆகியோருடன் மற்றும் பலர் நடித்திருந்தனர்.



</doc>
<doc id="403713" url="https://ta.wikipedia.org/wiki?curid=403713" title="சுரசுந்தரி">
சுரசுந்தரி

இந்தியக் கலையில், சுரசுந்தரி எனும் வானுலக பெண் அழகு மற்றும் பாலியல் இன்ப உணர்ச்சிகளின் வடிவாக கருதப்படுகிறாள்.

கிபி இரண்டாம் நூற்றாண்டு முதல் பௌத்தம் மற்றும் சமணக் கோயில்களில் யட்சினி எனும் பெண்கள் சிற்பங்கள், சுரசுந்தரிக்கு இணையாக உள்ளது.

இந்துக் கட்டிடக் கலையில், சுரசுந்திரியின் சிற்பங்கள், கிபி 9ம் நூற்றாண்டு முதல் அறியப்படுகிறது. கஜூரஹோ சித்திரகுப்தர் கோயில் சுவர்களில் சுரசுந்திரியின் சிற்பங்கள் அழகிய வேலைப்பாடுகளுடன் உள்ளது.

மனைவி இல்லாத வீடும்; பெண் இல்லாத கேளிக்கையும் போன்று, சுரசுந்தரிகளின் சிற்பங்கள் இல்லாத கோயில் சிற்பங்களும் பொழிவற்றதாகும் என இந்து சமய சிற்ப சாத்திரகள் கூறுகிறது. கிபி 15ம் நூற்றாண்டின் "ஷிரார்நவ" எனும் சிற்ப நூலில், சுரசுதந்தரிகளின் சிற்பம், கீழ் நோக்கியவாறு அல்லாது, யாரையோ நோக்கியவாறு வடிக்கக் கூடாது எனக்கூறுகிறது.

வடநாட்டு இந்துக் கோயில்களின் மூலவர் மற்றும் அம்பாளின் ஏவல் பெண்களாக சுரசுந்தரியின் சிற்பங்கள் வடிக்கப்பட்டுள்ளது.
மேலும் சுரசுந்தரிகள் நடனமாடும் அரம்பையர்கள் போன்று கோயில்களில் சிற்பங்களாக வடிக்கப்பட்டுள்ளது.

சுரசுந்தரிகளின் சிற்பங்கள் கோயில் சுவர்களில் அழகுடன் வடிப்பது, அந்நாட்டு மன்னர்களின் வளமையைக் காட்டுகிறது.


</doc>
<doc id="403714" url="https://ta.wikipedia.org/wiki?curid=403714" title="கபூர் அண்ட் சன்ஸ்">
கபூர் அண்ட் சன்ஸ்

கபூர் அண்ட் சன்ஸ் (Kapoor & Sons, மேலும் Kapoor & Sons (Since 1921) , என்றும் அறியப்படுகிறது) என்பது இந்திய இந்தி-மொழி காதல் நாடகத் திரைப்படமாகும். இப்படத்தை ஷகன் பாத்ரா இயக்க, கரண் ஜோஹர்,  ஹிரோ யஷ் ஜோகர், அபூர்வா மேத்தா ஆகியோர் தர்மா புரொடக்சன்ஸ் மற்றும் ஃபாக்ஸ் ஸ்டார் ஸ்டுடியோஸ் ஆகிய பதாகைகளின்கீழ் தயாரித்துள்ளனர். இப்படத்தில் திரை நட்சத்திரங்களான ரிசி கபூர், ரத்னா பத்தாக் ஷா, ரஜத் கபூர், ஃபவாத் கான், சித்தார்த் மல்ஹோத்ரா மற்றும் அலீயா பட் ஆகியோர் நடித்துள்ளனர்.    "கபூர் அண்ட் சன்ஸ்"  படமானது  பிரிந்து சென்ற சகோதரர்களின் கதையைக்  கூறுகிறது, அவர்களின் தாத்தா மாரடைப்பால் பாதிக்கப்படும்போது அவர்கள் தங்கள் குடும்பத்திற்குத் திரும்பி வருகிறார்கள் என்பதாக உள்ளது. இப்படமானது உலகளவில் 2016 மார்ச் 18 அன்று வெளியாகி, குறிப்பாக இயக்கம் மற்றும் ரிஷி கபூர், ரத்னா பத்தாக் ஷா மற்றும் ஃபாவத் கான் ஆகியோரின்  நடிப்பு போன்றவை நேர்மறையான விமர்சனங்களைப் பெற்றது. படமானது  35 கோடி (US$5.2 மில்லியன்) செலவில் தயாரிக்கப்பட்டு,  152 கோடி (US$23 மில்லியன்) வசூல் செய்தது. 62 வது பிலிம்ஃபேர் விருதுகளில், கபூர் & சன்ஸ் படத்தில் நடித்த ரிஷி கபூருக்கு, சிறந்த துணை நடிகருக்கான விருது, மற்றும் சிறந்த கதை மற்றும் சிறந்த திரைக்கதை உள்ளிட்ட ஐந்து விருதுகளை வென்றது. மேலும் இது சிறந்த திரைப்படத்திற்கான விருதுக்குப் பரிந்துரைக்கப்பட்டது.
90 வயரைக் கடந்த அமர் ஜித் கபூரின் ( ரிஷி கபூர்) குடும்பம் பெரியது. அவரது பேரன்களில் ஒருவரான ராகுல் கபூர் (பாவத் கான்) லண்டனில் பிரபல எழுத்தாளராக இருக்கிறார். மற்றோரு பேரனான அர்ஜுன் கபூர் (சித்தார்த் மல்ஹோத்ரா) நியூ ஜெர்சியில் வேலை பார்த்து வருகிறார். இந்த இருவருக்கும் இடையில் நல்லுறவு எப்போதும் இருந்ததில்லை. இந்நிலையில் தாத்தா அமர்ஜித் கபூருக்கு மாரடைப்பால் உடல் நலக்குறை ஏற்படுகிறது. இதனால் இருவரும் தங்கள் ஊர்களில் இருந்து தாத்தாவின் சொந்த ஊரான குன்னூருக்கு வருகின்றனர். இங்கு வந்தும் இருவரின் பனிப்போர் தொடர்கிறது. இந்நிலையில் இவர்களுக்கு இடையில் டியா மாலிக் (ஆலியா பட்) வருகிறாள். அவளின் அன்பைப்பெற இருவரும் முயல்கின்றனர். இதனால் ராகுல் கபூர் மற்றும் அர்ஜூன் கபூர் ஆகியோருக்கு இடையிலான மோதல் மேலும் வலுக்கிறது. இவர்களோடு சேர்ந்து அர்ஜூன் மற்றும் ராகுல் ஆகியோரின் பெற்றோரும் பகைகொண்டு திரிகின்றனர். இவற்றால் பல குழப்பங்கள் அரங்கேறுகின்றன. இருவரின் பகையுணர்ச்சி தீர்ந்த‍தா குடும்பம் ஒன்றானதா என்பதே கதை முடிவு.

2015 ஆம் ஆண்டின் தொடக்கத்தில் கரன் ஜோஹர் தனது அடுத்த படத்தின் பெயராக கபூர் அண்ட் சன்ஸ் என்ற படத்தை அறிவித்தார், இதில் ஃபாதாட் கான் சித்தார்த் மல்ஹோத்ரா மற்றும் ஆலியா பட் ஆகியோர் முன்னணி கதாபாத்திரங்களில் நடிப்பார்கள் என அறிவிக்கப்பட்டது. ஃபாதாட் கான் மற்றும் சித்தார்த் மல்ஹோத்ரா ஆகியோர் நடித்த இரு சகோதரர்கள் பாத்திரத்தைச் மையமாகக் கொண்டே படம் நகர்கிறது.   ரிஷி கபூர் பாட்டனாராக நடித்தார். கரன் ஜோஹர் ஒரு நேர்காணலில், "கபூர் அண்ட் சன்ஸ் (1921 ஆம் ஆண்டு முதல்) படமானது நடிப்பதற்கு கடினமான படம் என்றார். பட முயற்சியை நாங்கள் ஒரு வருடத்திற்கு மேல் சுமந்து திரிந்தோம். ஃபவாத் கான் ஏற்ற பாத்திரத்தை செய்ய யாரும் தயாராக இல்லை. ஆறு நடிகர்களிடம் பாத்திரத்தை ஏற்கச் சொன்னபோது அவர்கள் நிராகரிப்புக்குப் பிறகு, நான் யோசனையை கைவிட வேண்டும் என்று ஷகன் பாத்ராவிடம் (இயக்குனர்) தெரிவித்தேன், அதன்பிறகு அவர் வேரொரு திரைக்கதை உருவாக்கத் தொடங்கினார்."


</doc>
<doc id="403719" url="https://ta.wikipedia.org/wiki?curid=403719" title="நீர் ஆற்றல்">
நீர் ஆற்றல்

நீர் ஆற்றல் ("Hydropower", அல்லது "water power" ) கீழே விழுகின்ற அல்லது விரைந்து செல்கின்ற நீரின் ஆற்றலிலிருந்து வலு பெறுவதாகும். இந்த வலுவை பல பயன்பாடுகளுக்கு பயன்படுத்திக் கொள்ளலாம். தொன்மைக் காலத்திலிருந்தே நீராற்றல் கொண்டு நீராலைகள் இயக்கப்பட்டு வந்துள்ளன; நீர்ப்பாசனத்திற்கு புதுப்பிக்கத்தக்க ஆற்றலாக பயன்பட்டுள்ளது. மாவு அரவை இயந்திரங்கள், மரமரறுக்கும் ஆலைகள், துணி ஆலைகள், சாய்வுச் சம்மட்டிகள், துறைமுக பாரந்தூக்கிகள், வீட்டு உயர்த்திகள், கனிமூல ஆலைகள் போன்ற பல இயந்திரங்கள் நீராற்றல் கொண்டு இயக்கப்பட்டுள்ளன. கீழே விழுகின்ற நீரிலிருந்து அமுக்கப்பட்ட காற்றை உற்பத்தி செய்யும் இயந்திரங்கள் தொலைவில் இருந்த மற்ற இயந்திரங்களை இயக்க பயன்படுத்தப்பட்டன.

19ஆம் நூற்றாண்டின் இறுதிகளில் நீராற்றல் கொண்டு மின்சாரம் உற்பத்தி செய்வது கூடுதலாயிற்று. 1878இல் நார்தம்பர்லாந்திலுள்ள கிராக்சைடு மின்நீராற்றல் நிலையமே முதலில் அமைக்கப்பட்ட நீர் மின்நிலையமாகும். முதல் வணிகமய நீர்மின்னாற்றல் நிலையம் 1879இல் நயாகரா அருவியில் திறக்கப்பட்டது. 1881இல் நயாகரா நகரின் சாலை விளக்குகள் இந்த நீர்மின்னாற்றலால் இயங்கின. 

இருபதாம் நூற்றாண்டின் துவக்கத்தில் நீராற்றல் என்பது தற்கால நீர் மின்னாற்றலையே குறிப்பதாக அமைந்தது. உலக வங்கி போன்ற பன்னாட்டு நிறுவனங்கள் நீராற்றலை பொருளியல் மேம்பாட்டின் வழிவகையாக கருதுகின்றன; சுற்றுச்சூழலுக்கு கரிமத்தின் அளவை கூட்டாத தூய்மையான வழிவகையாக குறிப்பிடுகின்றனர். ஆனால் அணைகள் கட்டுவது குறிப்பிடத்தக்க எதிர்மறை சமூக மற்றும் சூழலியல் தாக்கங்களை ஏற்படுத்தும் என ஆய்வுகள் கூறுகின்றன.
நீர் ஆற்றலை பல்வேறு வடிவங்களில் காணலாம்:

நீர் மின் ஆற்றலில் எரிமத்தை எரிக்காது மின்சாரத்தை உற்பத்தி செய்யும் வழிவகையாகும். நிர் மின் ஆற்றல் மின்நிலையங்கள் ஏறத்தாழ 715,000 மெகாவாட் அல்லது உலகத்தின் 19% மின்சாரத்தை உற்பத்தி செய்கின்றன (2003இல் 16%). பெரும் அணைகள் இன்னமும் வடிவமைக்கப்படுகின்றன.இதனை உடனே துவக்குவதும் நிறுத்துவதும் எளிதாகையால், நீர் மின் நிலையங்கள் மிகுந்துள்ள சில நாடுகளைத் தவிர, பெரும்பாலும் நீர்மின்னாற்றல் உச்ச திறன்சுமை கேட்பின் போதே பயன்படுத்தப்படுகின்றது. இருப்பினும், நீர் மின் ஆற்றல் வளரும் நாடுகளுக்கான எதிர்காலத் திட்டங்களில் முதன்மைத் தேர்வாக இருப்பதில்லை; சுற்றுச்சூழல் மற்றும் நீரில் மூழ்கும் குடியிருப்புகளைக் குறித்த ஓர்வு எதிர்மறைத் தாக்கங்களை ஏற்படுத்துகின்றன. 

நீர் மின் ஆற்றல் முதன்மையாக கார்பனீராக்சைடு அல்லது பிற தீய உமிழ்வுகளை வெளியிடுவதில்லை; மாறாக புதைபடிவ எரிமத்தை எரிக்கையில் குறிப்பிடத்தக்க அளவில் இவை வெளியிடப்படுகின்றன.

இந்த வகை மின்சாரம் புதைபடிவ எரிமத்திலிருந்தோ அணுவாற்றல் மூலமோ கிடைக்கும் மின்சாரத்தை விட குறைந்த செலவுள்ளது. நீர் மின்னாற்றல் மிகுந்துள்ள இடங்கள் தொழிற்சாலைகளை ஈர்க்கின்றன.

வளைகுடா அல்லது கழிமுகத்தில் உள்ள ஓத ஏற்ற இறக்கங்களின் ஆற்றலை கையகப்படுத்துவதை பிரான்சு (1966 முதல்), கனடா மற்றும் உருசியா சாதித்துள்ளன. மற்ற பெரும் ஓத கரைகளிலும் இதனை பயன்படுத்தலாம். பொறியுட்பட்ட நீர் அணையிலிருந்து விடுவிக்கும்போது விசையாழிகளைச் சுழற்றுகிறது. இந்த நுட்பத்திலுள்ள குறைபாடு மின்சார உற்பத்தி ஒவ்வொரு ஆறு மணி நேரத்திற்கும் ( ஒவ்வொரு நீர் ஏற்ற இறக்கத்திற்கும் ஒரு முறையாக) தனிக் குவியலாக உற்பத்தி செய்யப்படும்; இக்குறைபாடு இதன் பயன்பாட்டிற்கு எதிராக உள்ளது. 

இது புதிய மேம்படுத்தப்பட்டு வரும் நுட்பமாகும். இவ்வகை மின்னியற்றிகளில் காற்றாலைகளைப் போலவே நீராற்றலைப் பயன்படுத்தி மின்சாரம் உற்பத்தியாகின்றது. நீரின் அடர்த்தி கூடுதலாக இருந்தால் ஒற்றை மின்னியற்றியிலிருந்து கூடுதல் மின்சாரம் பெறலாம். மீயுயர் திறன் கொண்ட மின்நிலையங்கள் அமைக்க நொழில்நுட்பத்தை மேம்படுத்த வேண்டியுள்ளது. 

பல முன்னோடித் திட்டங்கள் ஐக்கிய இராச்சியம், பிரான்சு, ஐக்கிய அமெரிக்கா போன்ற நாடுகளில் சோதனை ஓட்டமாக இயக்கப்படுகின்றன. 300 கிலோவாட் திறனுள்ள சுழலி ஒன்று 2003இல் ஐக்கிய இராச்சியத்தில் சோதனை செய்யப்பட்டது.

கனடிய நிறுவனமான "புளூ எனர்ஜி" இவ்வகைக் கருவிகளை பெரிய அளவில் அணிகளாக நிறுவி உலகின் பல பகுதிகளில் மின்னுற்பத்தி செய்யத் திட்டமிட்டுள்ளனர்.

கடலலையிலிருந்து பெறும் ஆற்றலைப் பயன்படுத்தி பெறும் மின்சாரம் ஓத ஆற்றலிலிருந்து கிடைப்பதை விடக் கூடுதலாகும். இவ்வகை மின் உற்பத்தி இசுக்காட்லாந்தில் சோதிக்கப்பட்டுள்ளது.இருப்பினும் இன்னமும் பல தொழில்நுட்பச் சிக்கல்கள் உள்ளன.

ஆத்திரேலியாவின் "கெம்ப்ளாத் துறையில்" ஓர் முன்னோடி கடற்கரையோர அலை ஆற்றல் மின்னாக்கி கட்டமைக்கப்பட்டு வருகின்றது; இதிலிருந்து ஆண்டுக்கு 500மெகா யூனிட்கள் மின்சாரம் தயாரிக்கப்பட உள்ளது. அலை ஆற்றலைகாற்றால் இயங்கும் மின்னாக்கியால் பிடித்து மின்சாரமாக மாற்றப்படுகின்றது. நீளமான கடலோரமும், சீற்றமுள்ள கடலும் உள்ள நாடுகளில் அலை ஆற்றல் மூலம் மின்சாரம் உற்பத்தி செய்யும் வாய்ப்பு கூடுதலாக உள்ளது. கடல் சீற்றத்தின்போது கிடைக்கும் உபரி ஆற்றலைக் கொண்டு நீரியம் தயாரிக்கலாம்.



</doc>
<doc id="403730" url="https://ta.wikipedia.org/wiki?curid=403730" title="அன்னா வின்டொர்">
அன்னா வின்டொர்

அன்னா வின்டோர் 2013 இல், வோக் வெளியீட்டாளரான காண்டே நாஸ்டின் ஒரு தொழில்முறை கலைஞராக ஆனார். பேஷன் உலகின் பல பகுதிகளிலும் வின்டோர் ஒரு முக்கிய நபராக உள்ளார், மேலும் பேப் ஹேர்கட் மற்றும் கறுப்பு சன்கிளாஸ் ஆகியவை அவற்றின் உருவப்படத்திற்காக அறியப்படுகின்றன. அவரது பேஷன் போக்குகள் மிகவும் புகழ் பெற்றவை. அவர் இளம் வடிவமைப்பாளர்களுக்கு முழு ஆதரவையும் தருகிறார். அவரது உயர்ந்த ஆளுமை அவளுடைய புனைப்பெயரை "தி அணுவிடபிள் வென்டோர்" என்று வென்றது.

டேம் அன்னா வின்டோர் நவம்பர் 3 1949 ஆம் ஆண்டு லண்டனில் உள்ள ஹம்ப்ஸ்ட்டில், வின்டோர் பிறந்தார். சார்லஸ் வின்டோர் (1917-1999), ஈவ்னிங் ஸ்டாண்டர்ட்டின் பதிப்பாசிரியர், மற்றும் எலினோர் "நாணி" ட்ரெகோ பேக்கர் (1917-1995), ஒரு அமெரிக்கர், ஹார்வர்ட் சட்ட பேராசிரியரின் மகள். அவரது பெற்றோர் 1940 ஆம் ஆண்டில் திருமணம் செய்து, 1979 இல் விவாகரத்து பெற்றனர்.வின்டோர் தனது தாய்வழி பாட்டி, அன்னே பெக்கர் மூலம் பெயரிடப்பட்டார்.ஆத்ரி ஸ்லாட்டர் என்பவர் ஹனி மற்றும் பெட்டிஸ்கோட் போன்ற பிரசுரங்களை நிறுவிய பத்திரிகை ஆசிரியரான, அவரது மாற்றாந்தாய் ஆவார். 18 ஆம் நூற்றாண்டின் பிற்பகுதியில் நாவலாசிரியர் லேடி எலிசபெத் ஃபாஸ்டெர், டிவொஷ்சைரின் டச்சஸ், வின்டொரின் முப்பாட்டியின் பாட்டி ஆவார், அந்த பெயரின் கடைசி பரோனெட்டாக இருந்த சர் ஆகஸ்டு வெரே ஃபாஸ்டர், ஒரு பேரூராட்சி.அவருக்கு நான்கு உடன்பிறப்புகள் இருந்தனர். அவரது மூத்த சகோதரர் ஜெரால்ட், அவர் தன் மழலை பருவத்தில் ஒரு விபத்தில் இறந்தார். அவருடைய இளைய சகோதரர்களில் ஒருவரான பேட்ரிக், த கார்டியன் தற்போது இராஜதந்திர ஆசிரியர் ஆவார். ஜேம்ஸ் மற்றும் நோரா வின்டோர் லண்டன் உள்ளூராட்சி அரசாங்கத்திலும், சர்வதேச அரசு சாரா அமைப்புகளிலும் முறையே வேலை செய்துள்ளனர். 
அன்னா வின்டொர் ஒரு பிரிட்டிஷ் அமெரிக்க பத்திரிகையாளர் மற்றும் ஆசிரியர் ஆவார். 1988 ஆம் ஆண்டு முதல் வோக் பத்திரிகையின் ஆசிரியராக பணியாற்றி வருகிறார். லண்டன் ஈவிங் ஸ்டாண்டர்டு (1959-76) ஆசிரியரான சார்லஸ் வின்டொன், தம் சகாப்தத்தின் இளைஞர்களு காகிதத்தை எவ்வாறு பயன்படுத்துவது என்பது பற்றி அவருக்கு கற்றுக்கொடுக்கிறார். அவர் இளம் வயதிலேயே அதிக ஆர்வம் காட்டினார். பேஷன் பத்திரிகையின் உத்தியோகபூர்வ இதழாக இரண்டு பிரிட்டிஷ் பத்திரிகைகளில் அவர் தனது தொழிலை தொடங்கினார். பின்னர் அவர் அமெரிக்காவுக்குச் சென்று பின்னர் நியூ யார்க்கின் ஹவுஸ் & கார்டன் பத்திரிகையில் தனது பங்களிப்பை வெளிப்படுத்துகிறார்.அவர் லண்டனுக்குத் திரும்பினார் மற்றும் 1985 மற்றும் 1987 ஆம் ஆண்டுகளுக்கு இடையே பிரிட்டிஷ் வோக் பதிப்பாசிரியராக இருந்தார். ஒரு வருடம் கழித்து, நியூ யார்க்கில் உரிமையாளரின் பத்திரிக்கையின் கட்டுப்பாட்டை அவர் ஏற்றுக்கொண்டார். பேஷன் தொழில் வடிவமைக்க இதழின் பயன்பாடு அவரை உள்ளே விவாதத்திற்கு உட்பட்டது. விலங்கு உரிமைகள் ஆர்வலர்கள் ஃபர் ஊக்குவிப்பதற்காக அவரைத் தாக்கினர், மற்ற விமர்சகர்கள் அவரின் பெண்மையை மற்றும் அழகைப் பற்றிய உயர்நிலை கருத்துக்களை ஊக்குவிப்பதற்காக பத்திரிகையைப் பயன்படுத்துவதாகக் குற்றம் சாட்டினர்.

அன்னா வின்டொர்ஸபெரும்பாலும் அவரை நன்கு அறிந்தவர்கள், அவருடைய நெருங்கிய நண்பர்கள் கூட உணர்ச்சி ரீதியாக தூரமாக விவரிக்கப்படுகிறார்கள். "அவரது வாழ்க்கையில் சில கட்டங்களில், தன்னை நிலை நிறுத்தி ஒரு கட்டடக்கலை வீட்டின் சிறகுகளைப் போலவே, அவர் தனது ஆளுமையின் பெரிய பிரிவுகளை பொதுமக்களிடம் நேருக்கமாக காட்டினார்" என்று தி கார்டியன் எழுதினார். "அவர் முற்றிலும் அணுகக்கூடியவராக இருப்பதில்லை என நினைக்கிறேன், அவருடைய அலுவலகம் மிகவும் பயமுறுத்துகிறது, நீங்கள் அலுவலகத்திற்குள் இடம் ஒரு மைல் தூரம் உள்ளதால் தொலைப்பேசியைப் பெற்று அவருடைய மேசைக்கு கொண்டுவரவேண்டுமென்று எனக்குத் தெரியும்," என்று கோட்டிங்டன் கூறுகிறார். "அவருக்கு அணுகக்கூடிய அவசியமில்லாத மக்களை அணுகுவதற்கு நான் அவரைக் கண்டுபிடிக்கவில்லை" என்று வோக் வெளியீட்டாளர் டாம் ஃப்ளோரியோ ஒப்புக்கொள்கிறார். 


</doc>
<doc id="403740" url="https://ta.wikipedia.org/wiki?curid=403740" title="கிழக்கு சைபீரியக் கடல்">
கிழக்கு சைபீரியக் கடல்

கிழக்கு சைபீரியக் கடல் ("East Siberian Sea", ) ஆர்க்டிக் பெருங்கடலின் விளிம்புப் பகுதியில் உள்ள கடலாகும். இது வடக்கில் ஆர்க்டிக் முனைக்கும் தெற்கில் சைபீரியாவின் கடற்கரைக்கும் மேற்கில் சைபீரியத் தீவுகளுக்கும் கிழக்கில் சுகோட்காவிற்கு அருகிலுள்ள பில்லிங்ஸ் முனை மற்றும் விராங்கேல் தீவிற்கும் இடையில் உள்ளது. இந்தக் கடல் மேற்கில் லாப்தேவ் கடல் மற்றும் கிழக்கில் சுக்கி கடல் ஆகியவற்றால் சூழப்பட்டுள்ளது.

ஆர்க்டிக் பகுதியில் மிகவும் குறைவாக ஆய்விடப்பட்ட கடற்பகுதி இதுவேயாகும். இந்தப் பகுதி மிக மோசமான தட்பவெட்பநிலை, குறைவான நீர் உவர்ப்புத்தன்மை, குறைவான உயிரின வகைகள், குறைவான மக்கள் தொகை ஆகியவை இவற்றின் அடையாளமாக உள்ளன. இதன் கடற்பகுதி ஆழம் குறைந்த பகுதிகளை உடையதாகவும்,(பெரும்பாலும் 50 மீட்டருக்கும் குறைவானவை), மெதுவான கடல் நீரோட்டங்கள், தாழ் அலைகள் (25 செ.மீட்டருக்கும் கீழான), திடீர் மூடுபனி(குறிப்பாக கோடையில்), மற்றும் ஆகத்து - செப்டம்பர் மாதங்களில் மட்டுமே உருகக்கூடிய அதிகளவிலான பனிக்களங்கள் போன்றவையும் இங்கு காணப்படுகின்றன.  இண்டிகிர்கா, கொலிமா, செளன் மற்றும் பல ஆறுகள் இந்தக் கடலில் கலக்கின்றன. இப்பகுதியில் யுகாகிர், சுக்சி, ஏவன், எவங்கி போன்ற பழங்குடியின மக்கள் வாழ்கின்றனர். இவர்கள் மீன்பிடித் தொழில், வேட்டையாடுதல், ரெயின்டீர் வளர்ப்பு போன்ற தொழில்களில் ஈடுபடுகின்றனர்.

வடக்கு கடல் வழிப் பாதையின் மிக முக்கியமான தொழில்சார் நடவடிக்கைகளாக சுரங்கத் தொழில் மற்றும் கடல் பயணம் மேற்கொள்ளல் ஆகியவை உள்ளன; வணிகநோக்கில் செய்யப்படும் மீன்பிடித் தொழில் மிகவும் மோசமாக வளர்க்கப்பட்டுள்ளது. மிகப்பெரிய நகரம் மற்றும் துறைமுகமாக பெவெக் அமைந்துள்ளது. 

தற்போதைய பெயரானது, சோவியத் அரசாங்கத்தால், 1935 ஆம் ஆண்டு சூன் 27 ஆம் நாள் சூட்டப்பட்டது. முன்னதாக, இந்தக் கடலுக்கெனத் தனியான பெயர் கிடையாது. இந்தக் கடல் "இண்டிகிர்ஸ்கோ", "கொலிம்ஸ்கோ", "செவெர்னோ" (வடபகுதி), "சிபிர்ஸ்கோ" அல்லது "லெடோவிடோ" என ருஷ்யாவில் பலவிதமாக அழைக்கப்பட்டது.
இக்கடற்பரப்பானது ஆர்க்டிக் பெருங்கடலை நோக்கிய வடக்குப்பகுதியில் திறந்த வகையில் இருப்பதால், கிழக்கு சைபீரியக் கடலின் முக்கிய குடாக்கள், கொலிமா விரிகுடா, கொலிமா வளைகுடா மற்றும் செளன்ஸ்கயா விரிகுடா ஆகியவை ஆகும். இவையனைத்தும் தென் எல்லைகளில் அமைந்துள்ளன. கிழக்கு சைபீரியக் கடலின் மையப்பகுதியில் எந்தவொரு தீவும் அமைந்திருக்கவில்லை. ஆனால், சில தீவுகளும், தீவுக்கூட்டங்களும் கடற்கரையோரப் பகுதிகளில் அமைந்துள்ளன. அவை, அயோன் தீவு மற்றும் மெட்வ்யேழி தீவுக்கூட்டங்கள் ஆகியவையாகும். இந்தத் தீவுக்கூட்டங்களின் மொத்தப்பரப்பு 80 சதுர கிலோமீட்டர்கள் மட்டுமே. சில தீவுகள் பெரும்பாலும் மணலையும், பனிக்கட்டிகளையுமே கொண்டுள்ளன.

காலநிலையானது துருவப்பகுதி காலநிலையாக உள்ளது. மேலும், கண்டப்பகுதி, அட்லாண்டிக் மற்றும் பசிபிக் பெருங்கடல் காலநிலையால் பாதிக்கப்படுகிறது. குளிர்காலத்தில், இது பெரும்பாலும் கண்டப்பகுதி காலநிலையால் பாதிக்கப்படுகிறது. 6-7 மைல்கள் / வினாடி (15 & nbsp; மைல்கள்/மணி, 25 & nbsp; கிமீ / மணி) வேகம் கொண்ட தென்மேற்கு மற்றும் தெற்குக் காற்றானது சைபீரியாவில் இருந்து குளிர்ந்த காற்றைக் கொண்டுவருகிறது. ஆகையால், ஜனவரி மாதத்தில் சராசரி வெப்பநிலை -30 & nbsp; ° செல்சியசு ஆகும். காலநிலையானது, பெரும்பாலும் அமைதியான, தெளிவான மற்றும் நிலையானதாக உள்ளது. அட்லாண்டிக் சூறாவளிகள் காற்றின் வேகம் மற்றும் வெப்பநிலையை அதிகரிக்கின்றன. பசிபிக் பெருங்கடலிலிருந்து வீசும் காற்றானது, மேகங்கள், புயல்கள் மற்றும் பனிப்புயல்களைக் கொண்டுவருகின்றன.



</doc>
<doc id="403750" url="https://ta.wikipedia.org/wiki?curid=403750" title="அலாமா போர்">
அலாமா போர்

அலாமோ போர் ("Battle of the Alamo") டெக்சாஸ் புரட்சியில் ஒரு முக்கிய நிகழ்வு ஆகும். 13 நாள் முற்றுகைக்குப் பிறகு, ஜனாதிபதி ஜெனரல் அண்டோனியோ லோபஸ் டி சாண்டா அன்னாவின் கீழ் மெக்ஸிகோ துருப்புக்கள் டென்ஜியன் பாதுகாவலர்களால் கொல்லப்பட்ட சான் அன்டோனியோ டி பீகார் .இத தற்போது சான் அன்டோனியோ, டெக்சாஸ், அமெரிக்காவில் உள்ளது. அருகிலுள்ள அலோமா மிஷன் மீது ஒரு தாக்குதலை நடத்தியது. போரின்போது சாண்டா அன்னாவின் கொடூரம் பல டெக்சாஸ் குடியேற்றக்காரர்களையும் அமெரிக்காவிலிருந்து சாகசப்பயணியாளர்களையும் தூண்டியது- டெக்சியன் இராணுவத்தில் சேர வேண்டும். பழிவாங்குதலுக்காக ஒரு ஆசை ஏற்பட்டதால், ஏப்ரல் 21, 1836 அன்று, சாஸ்செச்டோ போரில், டெக்ஸிகர்கள் மெக்சிக்கோ இராணுவப் புரட்சியை முடிவுக்குக் கொண்டு வந்தனர்.

பல மாதங்களுக்கு முன்பிருந்தே, டெக்ஸிகர்கள் மெக்ஸிகோ டெக்சாஸிலிருந்து அனைத்து மெக்ஸிகோ துருப்புக்களையும் வெளியேற்றினர். அலாமாவில் சுமார் நூற்றுக்கணக்கான டெக்ஸிகர்கள் தங்கியிருந்தனர். டெக்ஸியன் படை இறுதியில் அலோமா இணை தளபதிகள் ஜேம்ஸ் போவி மற்றும் வில்லியம் பி டிராவிஸ் தலைமையிலான வலுவூட்டல்களின் வருகையுடன் சற்று வளர்ந்தது. பிப்ரவரி 23 அன்று, டெக்சாஸை மீட்கும் பிரச்சாரத்தில் முதல் அடியாக 1,500 மெக்ஸிகன் சான் அன்டோனியோ டி பேக்சருக்குள் அணிவகுத்துச் சென்றது. அடுத்த 10 நாட்களுக்குள், இரண்டு படைகள் குறைந்த தாக்குதல்களால் பல தாக்குதலில் ஈடுபட்டன. அத்தகைய ஒரு பெரிய சக்தியின் தாக்குதலால் அவரது காவலாளியை தாங்கிக்கொள்ள முடியவில்லை என்பதை அறிந்திருந்தபோது, ​​டிராவிஸ் பல ஆண்களுக்கும் பொருட்களை வழங்குவதற்காக பல கடிதங்களை எழுதினார், ஆனால் டெக்ஸிகர்கள் 100 க்கும் குறைவானவர்களால் வலுவூட்டப்பட்டனர்.

மார்ச் 6 ஆம் நாள் அதிகாலையில், மெக்சிக்கோ இராணுவம் அலோமாவில் முன்னேறியது. இரண்டு தாக்குதல்களைத் திரும்பப் பெற்றபின், டெக்ஸிகர்கள் மூன்றாவது தாக்குதலைத் தடுக்க முடியவில்லை. மெக்ஸிகோ வீரர்கள் சுவர்களை உடைத்து முன்னேறியதால், டெசியன் படைவீரர்களில் பெரும்பாலானோர் உள்துறை கட்டிடங்களுக்குள் நுழைந்தனர் காரணம் இந்த பகுதியை அடைவதற்குத் தகுதியற்றவர்கள் மெக்சிகன் குதிரைப்படை வீரர்கள் ஆதலால். இருப்பினும் இவர்கள் தப்பி ஓட முயன்றபோது கொல்லப்பட்டனர். ஐந்து மற்றும் ஏழு டெக்ஸிகளும் இடையில் சரணடைந்திருக்கலாம்; அப்படியானால், அவர்கள் விரைவாக மரண தண்டனை அவர்களுக்கு நிறைவேற்றப்பட்டது. 182 மற்றும் 257 டெக்ஸிகளுக்கு இடையேயான எண்ணிக்கையில் பெரும்பாலான வீர்கள் இறந்துவிட்டனர், அலாமாவின் பெரும்பாலான வரலாற்றாசிரியர்கள் கிட்டத்தட்ட 600 மெக்ஸிகோகள் கொல்லப்பட்டனர் அல்லது காயமடைந்தனர் என்று ஒப்புக்கொள்கிறார்கள். டெக்ஸிகளின் தோல்வியின் வார்த்தைகளை பரப்புவதற்கு கோன்செல்லெல்களுக்கு பல தூதுவர்கள் அனுப்பப்பட்டன. டெஸ்ஸியன் இராணுவத்தில் சேர ஒரு வலுவான அவசரம் மற்றும் டெஸ்கீரியன் இராணுவம், பெரும்பாலான குடியேற்றக்காரர்கள், மற்றும் டெக்சாஸ் அரசாங்கத்தின் புதிய குடியரசு ஆகியவை தயார்படுத்தியது. இருப்பினும் முன்னோக்கி முன்னேறி ஐக்கிய மாகாணங்களுக்கு கிழக்கு நோக்கி ஓடி வந்தது "ரன்வே ஸ்க்ராப்" மெக்சிகன் இராணுவம்.

மெக்சிக்கோவில் 1846ஆம் ஆண்டு மற்றும் 1848 ஆம் ஆண்டுக்கு இடையில் நடந்த போர் நிகழ்வுகள் பெரும்பாலும் மெக்சிக்கோ-அமெரிக்கப் போரின் தோற்றமாகவே அறியப்பட்டது. 19 ஆம் நூற்றாண்டு டெக்சாஸில், அலாமா வளாகம் படிப்படியாக ஒரு சண்டை தளமாக அறியப்பட்டது. டெக்சாஸ் சட்டமன்றமானது 20 ஆம் நூற்றாண்டின் தொடக்கத்தில் நிலத்தையும் கட்டிடங்களையும் வாங்கியது, அலாமா தேவாலயதில் அதிகாரப்பூர்வமாக டெக்சாஸ் ஸ்டேட் புனிதரை நியமித்தது. அலாமா இப்போது "டெக்சாஸில் மிகவும் பிரபலமான சுற்றுலா தளமாகும்". அலாமோ 1843 ஆம் ஆண்டு தொடங்கி ஏராளமான கட்டுக்கதை படைப்புகளுக்கு உட்பட்டது. இருப்பினும் பெரும்பாலான அமெரிக்கர்கள், 1950 களின் டிஸ்னி மினி-தொடர் டேவி உட்பட பல திரைப்படங்கள் மற்றும் தொலைக்காட்சி தழுவல்கள், பரவிய தொன்மங்கள் மற்றும் புனைவுகளின் மூலமாக மக்கள் மிகவும் நன்கு தெரிந்திருந்தனர். க்ரோக்கெட் மற்றும் ஜான் வெய்ன் அவர்களால் 1960 ல் வெளிவந்த திரைப்படம் தி அலாமா மக்களுக்கு மேலும் தகவல்களை பகிர்ந்தது.

போரின் பல தகவல்களின்படி, ஐந்து மற்றும் ஏழு டெக்ஸிகளுக்கு இடையில் சரணடைந்தனர். உத்தரவுகளை புறக்கணித்துவிட்டதால், சாண்டா அண்ணா உயிர்தப்பியவர்களை உடனடியாக மரணதண்டனைக்கு உட்படுத்தும்படி கோரினார். போருக்குப் பிறகு பல வாரங்கள், க்ரோக்கெட் சரணடைந்தவர்களில் ஒருவராக இருந்ததாக செய்தி பரவியது. இருப்பினும், சாண்டா அண்ணாவின் அலுவலர்களில் ஒருவராக இருந்து சமைத்த ஒரு முன்னாள் அமெரிக்க அடிமை, கோன்ட்கேட் உடல் "பதினாறு மெக்ஸிகோ சடலங்களைக் காட்டிலும் குறைவானது" இருப்பதாகக் கண்டறிந்தார். க்ரோக்கெட் மரணம் இந்த பதிப்பு துல்லியமானது என்பதை வரலாற்றாசிரியர்கள் மறுக்கின்றனர்.

சாண்டா அண்ணா கேப்டன் பெர்னாண்டோ உர்ஸ்சாவிடம் இந்த போர் "ஒரு சிறிய விவகாரம் மட்டுமே" என்று கூறினார். 300 பேர் காயமுற்றனர். அவரது செயலாளர், ரமோன் மார்டினெஸ் கரோ பின்னர் அறிக்கையை மறுத்தார். மெக்சிக்கோவின் படையினரின் எண்ணிக்கை 60-200 ல் இருந்து ஏனைய 250-300 காயமடைந்ததாக மதிப்பிடப்பட்டுள்ளது. பெரும்பாலான அலாமா வரலாற்றாசிரியர்கள் 400-600 மெக்சிகன் சேதவீரர்ங்களின் எண்ணிக்கையைக் கொண்டுள்ளனர். இது இறுதி தாக்குதலில் சம்பந்தப்பட்ட மெக்சிக்கோ வீரர்களில் மூன்றில் ஒரு பகுதியை பிரதிநிதித்துவப்படுத்தும், இது டோடிஷ் கருத்துக்கள் "இது எந்த தரத்திலிருந்தும் மிகப்பெரிய விபத்து விகிதம்" ஆகும். 182-257 டெக்கீரியர்கள் கொல்லப்பட்டனர். சில வரலாற்றாசிரியர்கள், குறைந்தது ஒரு டெஸ்கீரியன், ஹென்றி வார்னெல், போரில் இருந்து வெற்றிகரமாக தப்பினார்கள் என்று நம்புகின்றனர். வார்ல் பல மாதங்களுக்குப் பிறகு இறுதிப் போரின் போது அல்லது ஒரு கப்பலில் காயங்களுடன் தப்பித்தார்.

டெசியன் கிளர்ச்சி மீது மெக்சிகன் அரசாங்கத்தை ஆதரிப்பதற்காக டெக்சாஸில் மற்ற அடிமைகளை சமாதானப்படுத்த முயன்ற முயற்சியில், சாண்டா அன்னா டிராவியின் அடிமை ஜோ இருந்தார். போருக்குப் பிந்தைய நாள், ஒவ்வொரு தனித்தன்மையும் தனித்தனியாக பேட்டி கண்டார். சுசானா டிக்கின்சன் உடன் சண்டையிடப்பட்டார், சாண்டா அண்ணா அவரது குழந்தை மகள் ஏஞ்சலினாவை ஏற்றுக்கொண்டார், மேலும் மெக்ஸிகோ நகரத்தில் குழந்தையைப் படிக்கவைத்தார். டிக்கின்சன் இந்த வாய்ப்பை மறுத்துவிட்டார், இது ஜுனா நவரோ அலஸ்பரிவிடம் நீட்டிக்கப்படவில்லை எனினும் அவரது மகன் இதே வயதில் இருந்தார். ஒவ்வொரு பெண்ணும் ஒரு போர்வை மற்றும் இரண்டு வெள்ளி பெஸோக்கள் வழங்கப்பட்டது. அல்ஸ்பரி மற்றும் பிற தேஜனோ பெண்கள் பெக்கரில் தங்கள் வீடுகளுக்குத் திரும்ப அனுமதிக்கப்பட்டனர்; டிக்கின்சன், அவரது மகளும் ஜோவும் கோன்செல்லுக்கு அனுப்பி வைக்கப்பட்டனர். சண்டையின் நிகழ்வுகள் தொடர்பாகவும், சாண்டா அண்ணாவின் இராணுவம் தோற்கடிக்க முடியாத டெஸ்கிய படைகளின் எஞ்சிய தகவல்களையும் தெரிவிக்க அவர்கள் ஊக்கப்படுத்தினர்.

போரைத் தொடர்ந்து சாண்டா அண்ணா ஒரு தேசிய நாயகனாக அல்லது ஒரு பாரா என மாறியிருந்தார். போரின் மெக்ஸிகன் உணர்வுகள் பெரும்பாலும் நிலவிய கண்ணோட்டத்தை பிரதிபலிக்கின்றன. சானஜினோட்டோவின் போரில் பிடிக்கப்பட்ட பின்னர் சாண்டா அண்ணா ஏமாற்றமடைந்தார், போரில் பல மெக்சிகன் கணக்குகள் இருந்தன, அல்லது மாறியவர்கள், அல்லது வெளிப்படையான விமர்சகர்களால் எழுதப்பட்டது. தரிபு மற்றும் பல வரலாற்றாசிரியர்களால் திருத்தப்பட்டு செயல்படுத்துவது போன்ற சில கதைகள் சாண்டா அண்ணாவை மேலும் இழிவுபடுத்துவதற்காக கண்டுபிடிக்கப்பட்டிருக்கலாம் என்று நம்புகின்றனர். மெக்சிகன் வரலாற்றில், அலாமா போர் உட்பட டெக்சாஸ் தொடராபு 1846–2848 மெக்சிக்கோ-அமெரிக்க போரினால் பாதிக்கப்பட்டது.



</doc>
<doc id="403758" url="https://ta.wikipedia.org/wiki?curid=403758" title="கோள் தொகுதி">
கோள் தொகுதி

கோள் தொகுதி அல்லது கோட்டொகுதி ("planetary system") ஈர்ப்பு விசையால் பிணையப்பட்டுள்ள விண்மீன்கள் அல்லாத பருப்பொருட்களின் தொகுதி ஆகும்; இவை விண்மீன் அல்லது விண்மீன் தொகுதி ஒன்றைச் சுற்றும் சுற்றுப்பாதையிலோ அல்லது அதற்கு வெளியிலோ இருக்கலாம். பொதுவாக ஒன்று அல்லது மேற்பட்ட கோள்கள் கோள் தொகுதியைக் குறிக்கும். இவை கோள் தொகுதி என குறிப்பிடப்பட்டாலும் இவற்றில் குறுங்கோள்கள், சிறுகோள்கள், இயற்கைத் துணைக்கோள்கள், எரிவெள்ளிகள், வால்வெள்ளிகள், கோளியப் பாறைகள் விண்மீன்சூழ் வட்டுக்கள் போன்ற பருப்பொருட்களையும் உள்ளடக்கியதாகும். ஞாயிறும் புவி உள்ளிட்ட பிற கோள்களும் இணைந்து ஞாயிறுக் குடும்பம் எனப்படுகின்றது. சில நேரங்களில் மற்ற கோட்டொகுதிகள் புறவெளிக் கோட்டொகுதி ("exoplanetary system") எனக் குறிப்பிடப்படுகின்றன.

மே 1, 2018 நிலவரப்படி 3,767 உறுதி செய்யப்பட்ட கோள்கள் 2,816 தொகுதிகளில் உள்ளதாகக் கண்டறியப்பட்டுள்ளன; இவற்றில் 628 தொகுதிகளில் ஒன்றுக்கு மேற்பட்ட கோள்கள் உள்ளன. 

சிதைக்கூள வட்டுக்களும் பொதுவாக தொகுதியின் அங்கமாக இருக்கும். இருப்பினும் மீச்சிறிய பருப்பொருட்களை கவனித்து வருவது கடினமாகும். 

வானுயிரியலில் இக்கோட்டொகுதிகளில் உள்ள உயிரினங்களின் வாழ்தகமைக் கோள்கள் குறித்த ஆர்வம் குறிப்பானதாக உள்ளது; புவியைப் போல மேற்பரப்பில் நீர்ம நீர் உள்ள கோள்களுக்கானத் தேடல் தொடர்கிறது.

வரலாற்றில், ஞாயிற்றுமையக் கருதுகோள் (அண்டத்தின் மையமாக ஞாயிறைக் கருதும் கருத்து) எதிராக புவிமையக் கருதுகோள் (புவியை மையமாகக் கொண்ட கருத்து) இருந்து வந்துள்ளது. 

ஞாயிறை மையமாகக் கொண்ட ஞாயிற்றுமைய சூரியக் குடும்பத்தைக் குறித்து தொன்மை இந்தியாவின் வேத இலக்கியத்தில் முதலில் குறிப்பிடப்பட்டுள்ளது. நவகோள்கள் வழிபாட்டிலும் சூரியன் நடுவில் அமைக்கப்பட்டு வழிபடப்படுகிறார். ஆரிய பட்டரின் ஆர்யபட்டியத்தில் ஞாயிற்றுமையக் கருதுகோள் குறிப்பிடப்பட்டுள்ளதாக சிலர் புரிந்து கொண்டுள்ளனர். 

மேற்கு, கிரேக்க வானியலில் இக்கருதுகோளை முதலில் முன்மொழிந்ததாக கி.மு மூன்றாம் நூற்றாண்டைச் சேர்ந்த அரிசுட்டார்க்கசு கருதப்படுகிறார். ஆனால் அரிசுட்டார்க்கசு காலத்திய மற்ற வானியலாளர்கள் இதனை ஆதரிக்கவில்லை.

1543இல் நிக்கோலாஸ் கோப்பர்னிக்கஸ் பதிப்பித்த நூலே முதன்முதலாக கணிதப்படி ஞாயிறை மையமாகக் கொண்ட மோட்டொகுதி முன்கூட்டியுரைத்தது. 17ஆம்-நூற்றாண்டில் தொடர்ந்து கலீலியோ கலிலி, யோகான்னசு கெப்லர், ஐசாக் நியூட்டன் ஆகியோரின் இயற்பியல் ஆய்வுகளையும் புரிதல்களையும் அடுத்து இக்கருதுகோள் ஏற்கப்படலாயிற்று. இதன் மூலம் புவி சூரியனைச் சுற்றுவதும் ஏனைய கோள்களும் புவியைப் போன்ற அதே இயற்பியல் விதிகளால் இயக்கப்படுவதும் உறுதியாக்கப்பட்டது.

16ஆம் நூற்றாண்டில் இத்தாலிய மெய் நூலறிஞர் கியோர்டானோ புரூணோ தான் துவக்கத்தில் கோப்பர்னிகசின் கருதுகோளை ஏற்றுக்கொண்டவராவார். இவரே மேலும் நிலையான விண்மீன்களும் ஞாயிறை ஒத்தவை என்றும் அவற்றைச் சுற்றியும் கோள்கள் சுற்றக்கூடிய வாய்ப்பு உள்ளதென்றும் ஊகித்தார். இக்கூற்றுகளுக்காக 1600இல் உரோமானியக் கடும் விசாரணைக்குப் பிறகு உயிருடன் எரிக்கப்பட்டார். 

18ஆம் நூற்றாண்டில் இதே கருத்தை ஐசாக் நியூட்டன் தனது "ஜெனரல் இசுக்கோலியம்" கட்டுரையில் முன்வைத்துள்ளார்; இது "பிரின்சிப்பியா" நூலின் இறுதியில் இணைக்கப்பட்டுள்ளது. ஞாயிறின் கோள்களுடன் ஒப்பிட்டு "நிலையான விண்மீன்கள் ஏதேனும் தொகுதிக்கு மையமாக இருந்தால் அவையும் இதே போலவே வடிவமைக்கப்பட்டிருக்கும்.

நியூட்டனின் கருத்துக்கள், போதிய சான்றுகள் கிடைக்கப்பெறாவிடினும், 19ஆம், 20ஆம் நூற்றாண்டுகளில் வலுபெற்றன. இவற்றின் இருப்பை வானியலாளர்கள் உறுதிப்படுத்தும் நீண்ட காலத்துக்கு முன்னரே இது குறித்தும் புறக்கோட்டொகுதி உயிரினங்கள் குறித்தும் விரிவான ஆராய்ச்சிகள் மேற்கொள்ளப்பட்டன.

புறக்கோள் ஒன்று முதன்முதலாக கண்டறியப்பட்டது 1992இல் ஆகும்; துடிவிண்மீன் PSR B1257+12 சுற்றிப் பல நிலப் பரும கோள்கள் அந்தாண்டு கண்டுபிடிக்கப்பட்டன. முதன்மை ஒளிர்வுப்பட்டை விண்மீன் ஒன்றின் புறக்கோள்கள் முதலில் 1995இல் தான் உறுதிசெய்யப்பட்டன. விண்மீன் வகைப்பாடு 51 பெகாசியைச் சுற்றி நான்கு நாள் சுற்றுப்பாதையில் பெருங்கோள் 51 பெகாசி பி இருப்பது கண்டறியப்பட்டது. அதன்பிறகு அடிக்கடி புதிய கோள் தொகுதிகளும் புறக்கோள்களும் கண்டு பிடிக்கப்பட்டு வருகின்றன. புறக்கோள்களை கண்டறியும் நுட்பங்களில் ஏற்பட்டுள்ள மேம்பாடுகளால் இது சாத்தியமாயிற்று. கெப்லர் திட்டம் போன்ற புறக்கோள்களைக் கண்டுபிடிக்கவென்றே விண்வெளித் திட்டங்கள் தீட்டப்பட்டதும் ஒரு காரணமாக அமைந்தது.



</doc>
<doc id="403768" url="https://ta.wikipedia.org/wiki?curid=403768" title="ஹரீஷ் பேரடி">
ஹரீஷ் பேரடி

ஹரீஷ் பேரடி, மலையாளத் திரைப்பட, நாடக நடிகராவார். மலையாளம் தவிர, தமிழ், தெலுங்கு, இந்தித் திரைப்படங்களிலும் நடித்துள்ளார். இவர் நடித்த திரைப்படங்களை எண்ணினால் முப்பத்தைந்தை தாண்டும். லெப்ட் ரைட் லெப்ட் என்ற மலையாள திரைப்படத்தில் இவர் நடித்த கைதேரி சகாதேவன் என்ற கதாபாத்திரத்தின் மூலம் இவர் புகழ்பெற்றார். 
கோழிக்கோட்டு சாலப்புறம் கோவிந்தன் நாயர், சாவித்ரி ஆகியோர்க்கு மகனாகப் பிறந்தார். 

1993 திசம்பர் மூன்றாம் நாளில், நாடக நடிகையாய் இருந்த பிந்து என்பவரை திருமணம் செய்து கொண்டார்.

கோழிக்கோட்டு அரசுப் பள்ளியில் ஐந்தாம் வகுப்பு படித்த போது பள்ளி நாடகமொன்றில் நடித்தார். அப்பு, உண்ணி என்ற இரு கதாப்பாத்திரங்களை மட்டுமே கொண்டு ஜெயப்பிரகாஷ் குளூர் இயக்கிய "அப்புண்ணிகள்" என்ற நாடகத்தில் உண்ணி என்ற வேடத்தில் நடித்தார். இந்நாடகம் கிட்டத்தட்ட 12 ஆண்டுகளில் 3,500 முறைக்கு மேல் அரங்கேற்றப்பட்டது.

பத்தொன்பதாம் வயதில் அனைத்திந்திய வானொலியில் நாடக நடிகரானார்.

இவர் சிபி மலையில் எடுத்த "ஆயிரத்தில் ஒருவன்" என்ற திரைப்படத்தில் நடிக்கத் தொடங்கி, பின்னர் ரெட் சில்லீஸ், லெப்ட் ரைட் லெப்ட் போன்ற திரைப்படங்களில் நடித்தார்.

இவர் கீழ்க்காணும் மலையாளத் தொலைக்காட்சித் தொடர்களில் நடித்துள்ளார்.


</doc>
<doc id="403771" url="https://ta.wikipedia.org/wiki?curid=403771" title="யோனி, இந்து சமயம்">
யோனி, இந்து சமயம்

யோனி ("Yoni"); தேவநாகரி:"vulva", "abode", or "source") இந்து சமயத்தில் சக்தியை வழிபடும் சாக்த சமயத்தவர்களின் சின்னமாகும். பொதுவாக பெண் பிறப்புறுப்பை, வட மொழியில் யோனி என்றும் அழைக்கின்றனர்.

சைவ சமயத்தில், சிவபெருமானின் துணைவியாக சக்தி கருதப்படுகிறார்.

யோனி மற்றும் லிங்கத்தின் ஒன்றிப்பே படைப்பு, இருப்பு, மற்றும் மீளுருவாக்கம் ஆகியவற்றின் நித்திய செயல்முறையை பிரதிபலிக்கிறது.

இந்திய இந்துச் சிற்பக் கலையில், உமிழும் கிண்ணம் (யோனி) போன்ற அமைப்பின் மீது உருளை வடிவ இலிங்கம் பொருத்தப்பட்டிருக்கும். யோனி மீதான இலிங்கத்தையே சிவ-சக்தியாக சைவர்கள் வழிபடுகின்றனர்.
இந்து சமயத்தில் அனைத்துப் பிரபஞ்சங்களின் இயக்கத்திற்கும், உயினரினங்களின் படைப்பிறகும் காரணமாக யோனி, சக்தியின் பிரதிநிதியாக கருதப்படுகிறது. இந்து தத்துவத்தும் கூறும், தாந்திரீகத்தின்படி, யோனியே அனைத்து உயினக்களின் தோற்றத்திற்கு காரணமாகும்.

இந்து தொன்மவியல் கூற்றின்படி, பிரபஞ்சத்தில் உள்ள 8.4 மில்லியன் யோனிகளில், மனித யோனியும் ஒன்றாகும்.

நற்கர்மம் செய்தவர்களே மனித யோனியில் பிறக்கின்றனர். பிறர் விலங்குகள், தாவரங்கள் மற்றும் இராட்சத யோனியில் பிறக்கின்றனர். பிறவிச்சுழற்சியிலிருந்து விடுதலை பெற்றவர்களே பிறவாப்பெருநிலை அடைகிறார்கள்.

அசாம் மாநிலத்தில் சூன் மாதத்தில் சாக்தர்கள், பூமியின் வளமைக்காக நான்கு நாட்கள் கொண்டாடப்பட்ம் அம்புபச்சி திருவிழாவின் போது காமாக்கியா அம்மனை யோனி வடிவத்தில் வழிபடுகின்றனர்.
கிமு 1600 ஆண்டுகளுக்கு முந்தைய அரப்பா – மொகெஞ்சதாரோ
தொல்லியல் களங்களில், இலிங்கம் - யோனி வடிவச் சிற்பங்கள் கண்டுபிடிக்கப்பட்டதால், சிந்து வெளி நாகரீக மக்கள் இலிங்க வழிபாட்டுடன், யோனி வழிபாட்டினை மேற்கொண்டனர் என அறியப்படுகிறது.





</doc>
<doc id="403785" url="https://ta.wikipedia.org/wiki?curid=403785" title="சிறுநீர்ப்பை">
சிறுநீர்ப்பை

சிறுநீர்ப் பை ("urinary bladder") மனிதர்களிடமும் சில விலங்குகளிலும் சிறுநீரகங்களிலிருந்து வெளியேறும் சிறுநீரை, சிறுநீர்க்கழிப்பாக வெளியேற்றும் முன்னர், சேகரித்து சேமிக்கும் ஓர் வெறுமையான தசை உறுப்பு அல்லது பை ஆகும். மனிதர்களில் இது கூபகத்தளத்தில் அமர்ந்துள்ள வெறுமையான தசையாலான விரிவடையக் கூடிய உறுப்பாகும். சிறுநீர்ப்பைக்கு சிறுநீர்க்குழாய் வழியாக வரும் சிறுநீர் சிறுநீர்வழி மூலமாக வெளியேறுகிறது. இயல்பான மனித நீர்ப்பை சிறுநீர் வரும் உணர்வைத் தூண்டுவதற்கு முன்னர் 300க்கும் (10.14 - ) அளவிலான சிறுநீரை சேமித்து வைக்க முடியும்.

மனிதர்களில் சிறுநீர்ப்பை கூபகத் தளத்தின் அடிப்புறத்தில் உட்புறம் வெறுமையான தசையாலான உறுப்பாகும். சிறுநீரகங்களிலிருந்து சிறுநீர்க்குழாய் வழியாக வரும் சிறுநீர் நீர்ப்பையில் சேகரிக்கப்படுகிறது. நீர்ப்பையிலிருந்து ஒரே தசைக்குழாயாக சிறுநீர் துளையுடன் முடியும் சிறுநீர்வழியாக சிறுநீர் உடலிலிருந்து வெளியேறுகிறது. 
உடற்கூறு வல்லுநர்கள் சிறுநீர்ப்பையை இவ்வாறு பிரிக்கின்றனர்:.


உச்சி முன்புறமாக நோக்கியவண்ணம் பூப்பெலும்பொட்டின் மேற்பகுதியில் அமைந்துள்ளது. அங்கிருந்து நடுவண் தொப்புள் தசைநாண் முன்புற வயிற்றுச்சுவரின் பின்னால் தொடர்ந்து மேல்நோக்கி தொப்புளுக்குச் செல்கிறது. இந்த தசைநாண் வயிற்று உள்ளறையைத் தாங்கி உச்சியிலிருந்து வயிற்றுச்சுவருக்குச் சென்று நடு தொப்புள் மடிப்பை உருவாக்குகிறது.

நீர்ப்பையின் கழுத்து உள்ளக சிறுநீர்ப் புறவழியைச் சுற்றியுள்ள முக்கோணப்பகுதியின் அடியில் உள்ள பகுதியாகும்; இங்கிருந்து சிறுநீர்க்குழாய் துவங்குகின்றது. ஆண்களில் நீர்ப்பையின் கழுத்து முன்னிற்கும் சுரப்பியை அடுத்துள்ளது.

மூன்று திறப்புகள், இரண்டு சிறுநீர்க்குழாய் துளைகளும் உள்ளக சிறுநீர் புறவழியும் முக்கோண பகுதியை உருவாக்குகின்றன. இது "நீர்ப்பையின் முக்கோணப்பகுதி" எனப்படுகின்றது. இந்த துளைகளின் முன்னால் மென்சவ்வு இதழ்கள் உள்ளன; இவை ஒருபோக்கியாக சிறுநீர் மீளவும் சிறுநீர்க்குழாய்களுக்குள் செல்லாமல் தடுக்கின்றன. இரண்டு சிறுநீர்க்குழாய் புறவழிகளுக்கும் இடையே உயர்ந்துள்ள திசுக்கள் சிறுநீர்க்குழாயிடை முகடு எனப்படுகின்றது. இதுவே முக்கோணப் பகுதியின் மேலெல்லையாகும். மென்தசையாலான முக்கோணம் நீர்ப்பையின் அடிப்பாகமாக விளங்குகின்றது. இந்தப் பகுதி மென்தசையாக இருப்பதால் நீர்ப்பையின் இப்பகுதியில் சிறுநீர் எளிதாக உள்ளேறவும் வெளியேறவும் வகை செய்கிறது.

ஆண்களில், சிறுநீர்வழிக்கான திறப்பிற்கு வெளியே முன்னிற்கும் சுரப்பி உள்ளது. இச்சுரப்பியின் நடு மடல், உள்ளக சிறுநீர் புறவழிக்குப் பின்னால் உள்ள சளிச்சவ்வில் சிறிய ஏற்றத்தை உருவாக்குகிறது. இப்பகுதி நீர்ப்பையின் உள்நாக்கு எனப்படுகின்றது; முன்னிற்கும் சுரப்பி பெரிதாகும்போது இந்த அடிநாக்கும் பெரிதாகிறது. 

பரிவிரிக்குழிக்கு அடியில் கூபகத் தளத்தின் அருகே பூப்பெலும்பொட்டிற்குப் பின்னே நீர்ப்பை அமைந்துள்ளது. ஆண்களில் குதத்திற்குப் பின்னால் குதநீர்ப்பையியப்பையால் பிரிக்கப்பட்டு எருவாய் தூக்கியின் தசைநாண்களாலும் முன்னிற்கும் சுரப்பியின் தசைகளாலும் தாங்கப்படுகிறது. பெண்களில் கருப்பைக்கு முன்னால் குதநீர்ப்பையியப்பையால் பிரிக்கப்பட்டு எருவாய் தூக்கியின் தசைநாண்களாலும் யோனியின் மேற்பகுதியாலும் தாங்கப்படுகின்றது. நீர்ப்பையின் சுவர் பொதுவாக 3–5 மிமீ தடித்துள்ளது. இந்தச் சுவர் விரியும்போது இதன் தடிப்பு 3 மிமீக்குக் குறைவாக இருக்கும்.

சிறுநீர்ப்பையின் உட்புறச் சுவர் ஒழுங்கற்ற நீட்சிகளை, தடித்த சளிச்சவ்வு மடிப்புக்கள், கொண்டுள்ளது. இதனால் தான் சிறுநீர்ப்பையால் விரிய முடிகின்றது.

சிறுநீரகங்களால் வெளியேற்றப்படும் சிறுநீர் சிறுநீர்ப்பையில் சேகரிக்கப்பட்டு பின்னர் சிறுநீர் கழித்தலின்போது வெளியேற்றப்படுகின்றன. சிறுநீர்ப்பையால் பொதுவாக 300-350 மிலி சிறுநீரைத் தக்கவைத்துக்கொள்ள முடியும். சிறுநீர் சேரச்சேர, உட்புற நீட்சிகள், ரூகே எனப்படுபவை, தட்டையாகி நீர்ப்பையின் சுவர் விரிவடைவதால் சுவரின் தடிப்பு குறைகின்றது. இது மேலும் சிறுநீரை சேகரிக்க கூடுதல் கொள்ளளவை உண்டாக்குகின்றது. அதே நேரம் உட்புற அழுத்தம் கூடுவதில்லை. சிறுநீர்க் கழித்தலை மூளைத்தண்டிலுள்ள பொன்சு நரம்பணு சிறுநீர்க்கழிவு மையம் கட்டுப்படுத்துகின்றது. 



</doc>
<doc id="403786" url="https://ta.wikipedia.org/wiki?curid=403786" title="டிரிட்டியம்">
டிரிட்டியம்

டிரிட்டியம் (Tritium) ( or ; குறியீடு T அல்லது H, ஐதரசன்-3 எனவும் அழைக்கப்படுகிறது) ஐதரசனின் கதிரியக்க ஓரிடத்தான் ஆகும்.  டிரிட்டியத்தின் அணுக்கரு (சில நேரங்களில் டிரிட்டான் எனவும் அழைக்கப்படுகிறது.) ஒரு நேர்மின்னியையும், மற்றும் இரண்டு நொதுமிகளையும் கொண்டுள்ளது, ஐதரசனின் அதிகமாகக் கிடைக்கும் ஓரிடத்தான் புரோட்டியம் ஆகும், இது ஒரு நேர்மின்னியையும், நொதுமியற்றதுமாய் இருக்கிறது. பூமியில் இயற்கையாய் கிடைக்கும் டிரிட்டியம் அரிதாகவே காணப்படுகிறது. அண்டக்கதிர்களால் ஏற்படும் மிக அரிதான அளவிலான வளிமண்டல வாயுக்கள் வினைபுரிவதால் மிகக்குறைந்த அளவிலான டிரிட்டியம் உருவாக்கப்படுகிறது. டிரிட்டியத்தை, அணுக்கரு உலைகளில் இலித்தியம் உலோகம் அல்லது இலித்தியம் தாங்கி சுட்டாங்கல் போன்றவற்றை ஒளிர்விப்பதன் மூலம் உருவாக்க முடியும். டிரிடியம் ஒரு கதிரியக்க உளவுபொருளாகவும், டியூட்ரியத்துடன் இணைந்து கடிகாரங்கள் மற்றும் வாசிப்பிற்கான கருவிகளில் கிளர்மின் ஒளிர்பொருளாகவும், மற்றும் அணுக்கரு இணைவு வினைகளில் எரிபொருளாகவும் ஆற்றல் உற்பத்தி நடைபெறும் இடங்கள் மற்றும் ஆயுதங்களில் எரிபொருளாகவும் பயன்படுகிறது.
தேசிய தொழில்நுட்பத் தரத்திற்கான நிறுவனத்தால் வெவ்வேறு சோதனைகள் மூலம் கண்டறியப்பட்ட டிரிட்டியத்திற்கான அரைவாழ்வுக் காலமானது பின்வருமாறு (). பீட்டா சிதைவின் மூலமாக பின்வரும் கதிரியக்கச் சமன்பாட்டின்படி இது ஹீலியம்-3 யாக மாறுகிறது. :

இந்த வினையானது 18.6  கிலோ எலத்திரன் வோல்ட் அளவிலான ஆற்றலை வெளியிடுகிறது.

டிரிட்டியமானது இலித்தியம்-6 ஓரிடத்தானை நொதுமி செயலாக்கத்தின் மூலம் அணுக்கரு உலை தொழில்நுட்பத்தைப் பயன்படுத்தி தயாரிக்கலாம். இச்செயல்முறை எந்த ஒரு ஆற்றலைக் கொண்டுள்ள நொதுமியாலும் சாத்தியமாகும். மேலும், இது ஒரு வெப்பம் உமிழ் செயல்முறையாகும். இவ்வினையானது 4.8 எம்.இ.வி அளவு ஆற்றலை வெளியிடுகிறது. ஒப்பீட்டளவில், D-T பிணைவானது 17.6 எம்.இ.வி அளவு ஆற்றலை வெளியிடுகிறது. 

உயர்-ஆற்றல் நொதுமிகள் இலித்தியம்-7 ஓரிடத்தான்களிலிருந்தும் டிரிட்டியத்தைத் தயாரிக்க உதவ முடிம். இந்த வினையானது ஒரு வெப்பம் கொள் வினையாகும். இவ்வினை 2.466 மில்லியன் எலத்திரன் வோல்ட் ஆற்றலை உட்கொள்கிறது. இந்தச் செயல்முறை 1954 ஆம் ஆண்டில் கேஸ்ட்ல் பிரேவோ அணுக்கரு சோதனை நிகழ்த்தப்பட்ட போது எதிர்பாராதவிதமாக கிடைத்த அதிக விளைபொருள் உற்பத்தியிலிருந்து கண்டுபிடிக்கப்பட்டது. 
உயர்-ஆற்றல் நொதுமிகள் போரான்-10 ஓரிடத்தானை ஒளிர்வுறச் செய்வதன் மூலமாக எப்போதாவது டிரிட்டியத்தை உருவாக்குகின்றன.
போரான் -10 ஓரிடத்தானின் நொதுமி பிடிப்பு தரும் பொதுவான விளைவானது மற்றும் ஒரு ஒற்றை ஆல்பா துகள் உருவாக்கப்படுவதாகும்.

டிரிட்டியம் கனநீரால் கட்டுப்படுத்தப்படும் அணுக்கரு உலைகளில் ஒரு டியூட்ரியமானது நொதுமியை சேர்த்துக் கொள்ளும் போதும் கூட தயாரிக்கப்படுகிறது. இந்த வினையானது மிகக்குறைவான குறுக்குவெட்டுப்பரப்பினால் உட்கவரும் தன்மையைப் பயன்படுத்தி கனநீரை ஒரு நல்ல நொதுமி மட்டுப்படுத்தியாக செயல்படச் செய்கிறது. ஒப்பீட்டளவில் மிகக்குறைவான டிரிட்டியமே உருவாகிறது. இருந்த போதும், பல ஆண்டுகளுக்கு ஒரு முறையாவது டிரிட்டியத்தை மட்டுப்படுத்தியிலிருந்து சுத்தம் செய்து அகற்றுவது சுற்றுப்புறத்தில் அது தப்பிச்செல்லும் அபாயத்தை தவிர்க்கும் நோக்கில் விரும்பத்தக்கதாகும். 


</doc>
<doc id="403797" url="https://ta.wikipedia.org/wiki?curid=403797" title="காபில்">
காபில்

காபில் (Kaabil (English: "Capable") என்பது 2017 ஆண்டைய இந்திய இந்தி குற்றவியல் திரில்லர் திரைப்படமாகும். படத்தை சஞ்சய் குப்தா இயக்க, விஜய்குமார் மல்கோத்ரா எழுதியுள்ளார். படத்தை ராகேஷ் ரோஷன் தனது "பிலிம்கிராப்ட் "என்ற பதாகையின்கீழ் தயாரித்துள்ளார். இது இரு பார்வையற்ற இணைகளின் காதல் குறித்த படம். பார்வையற்றவர்களாக கிருத்திக் ரோஷன் மற்றும் யாமி கௌதம் ஆகியோர் நடித்துள்ளனர். படத்துக்கான இசையை ராஜேஷ் ரோஷன் அமைத்துள்ளார். படத்தின் முதன்மைப் படப்பிடிப்பானது 2016 மார்ச் 30 இல் துவங்கியது. படமானது 2017 சனவரி 25 வெளியானது. மேலும் காபில் படமானது தமிழ் மற்றும் தெலுங்கில் "பலம்" என்ற பெயரில் மொழிமாற்றம் செய்து வெளியிடப்பட்டது. 63 வது பிலிம்ஃபேர் விருதுகளில் கிருதிக் ரோஷனின் நடிப்பிற்காக சிறந்த நடிகருக்கான ஃபிலிம்பேர் விருதுக்குப் பரிந்துரைக்கப்பட்டார்.
ரோகன் பதன்கர் (ஹிருதிக் ரோஷ்ன்) பார்வையற்றவர். இவர் கார்ட்டூன் கதாபாத்திங்களுக்கு குரல் கொடுக்கும் டப்பிங் கலைஞராக வேலை பார்ப்பவர். இவருக்கு திருமணம் செய்துகொள்ள ஆசை. ஒரு நாள் இவரைப்போலவே பார்வையற்றவரும் கீ போர்ட் கலைஞருமான சுப்ரியாவைச் (யாமி கௌதம்) சந்திக்கிறார். யாமியை திருமணம் செய்ய ஆசைப்படுகிறார். இதையடுத்து ஹிருத்திக்கின் பேச்சினாலும் காதல் நடவடிக்கைகளாலும் காதலில் விழுகிறார் யாமி. பிறகு இருவரும் திருமணம் செய்துகொண்டு மகிழ்சியாக வாழ்ந்துவரும் தருணத்தில் அமித்தும் (ரோகித் ராய்) அவர்களின் நண்பர்களும் சேர்ந்து சுபிரியாவை பாலியல் வல்லுறவுக்கு ஆளாக்கி அவரின் மரணத்துக்குக் காரணமாகிறார்கள். இந்தக் குற்றத்துக்கு நியாயம் கேட்டு ரோகன் பதன்கர் காவல் துறையிடம் புகார் அளிக்கிறார். அமீதின் அண்ணன் மாதவ்ராவ் (ரோனித் ராய்) அரசியல் செல்வாக்கு கொண்டவராக இருப்பதால், குற்றவாளிகள்மீது காவல்துறை நடவடிக்கை எடுக்க மறுக்கிறது. இதனால் பார்வையற்றவராக இருந்தாலும் தன் அறிவுக்கூர்மையால் ரோகன் பதனகர் குற்றவாளிகளை எப்படி பழிவாங்குகிறார் என்பதே கதை.


2016 சனவரியில் இப்படம் குறித்து சஞ்சய் குப்தா அதிகாரப்பூர்வமாக அறிவித்தார். படத்தில் இருத்திக் ரோஷன் முன்னணி பாத்திரத்தை ஏற்பதாகவும், ராகேஷ் ரோசன் இந்தப் படத்தை தயாரிப்பதாகவும், ராஜேஷ் ரோஷன் படத்தின் பின்னணி இசையை செய்வதாகவும் அறிவிக்கப்பட்டது. மேலும் படத்தில்  ரோமிட் ரோய் மற்றும் ரோகித் ராய் ஆகியோர் எதிர்மறை பாத்திரத்தை ஏற்பதாகவும் அறிவிக்கப்பட்டது.

படத்தின் முதன்மைப் படப்பிடிப்பானது மும்பையில் 2016 மார்ச்சில் தொடங்கியது. முழுபடப்பிடிப்பும் 2016 சூலையில் முடிவடைந்தது. படம் 2017 சனவரி 25 இல் வெளியிடப்பட்டது. படத்தின் முதல் கட்டப் படப்பிடிப்பு 2016 சூன் 19 அன்று முடிந்தது. படத்தின் படப்பிடிப்பு 77 நாள்களில் நிறைவடைந்தது.

இப்படமானது 2017 சனவரி 25 அன்று உலக அளவில் சாருக் கானின் ராகுல் தௌக்காஸ் ரயீஸ் படம் வெளியான நிலையில் அன்றே வெளியானது. "காபில்" 2700 திரையரங்குகளில் வெளியாக, ராகுல் தௌளக்காஸ் ரயீஸ் 3500 அரங்குகளில் வெளியானது. 2017 பெப்ரவரி 2 அன்று "காபில் " பாக்கித்தானில் வெளியானது, 2016 யூரி பயங்கரவாத தாக்குதலுக்குப் பின்னர் இந்திய திரைப்படங்களுக்கும் தடை விதிக்கப்பட்ட நிலையில், அதன்பிறகு பாக்கிஸ்தானில் திரையிடப்பட்ட முதல் இந்திய திரைப்படம் இது.

படம் நல்ல வரவேற்பைப் பெற்றதையடுத்து, 2017 பெப்ரவரி 2 அன்று இந்தியாவில் மேலும் 200 க்கும் அதிகமான திரையரங்குகளில் வெளியிடப்பட்டது.


</doc>
<doc id="403804" url="https://ta.wikipedia.org/wiki?curid=403804" title="வலை தேடு பொறி">
வலை தேடு பொறி

வலை தேடு பொறி ("web search engine") என்பது உலகளாவிய வலையில் ஒரு குறிப்பிட்ட தகவலைப் பற்றி தேடுவதற்கு பயன்படுகிறது. தேடல் முடிவுகள் வலைப்பக்கங்கள், படங்கள், ஒலி, ஒளி உள்ளிட்ட பல்வேறு வடிவங்களில் கிடைக்கும். இந்த தேடலில் கிடைக்காத முடிவுகளை நாம் ஆழமான வலை (Deep Web) என்கிறோம்.

முதல் தேடு பொறி இணையத்தில் 10 செப் 1990-ல் கோப்புகளைத் தேடுவதற்க்காக பயன்பட்டது. அதனை நாம் ஆர்ச்சி என அழைக்கலாம். 2000-ஆம் ஆண்டில் யாஹூ தனது தேடல் சேவையைத் தொடங்கியது. மைக்ரோசாப்ட் நிறுவனம் 1998-ல் தனது MSN தேடல் சேவையைத் தொடங்கியது. பின்பு 2009-ல் Bing-ற்க்கு மாறியது.


கூகுல் தான் தற்போது மிக பிரபலமான தேடல் பொறி ஆகும். அதனுடைய சந்தை பங்கு பிப்ரவரி 2018-ன் படி 74.52% ஆகும்.

தேடு பொறிகள் நடுநிலையாக புரோக்ராம் செய்ய பட்டிருந்தாலும், சில காரணங்களின் அடிப்படையில் தான் வலைதளங்கள் தேடல் முடிவுகளில் காண்பிக்கப்படுகின்றன. அவை பிரபலத்தன்மை, பொருத்தம் அடிப்படையில் அமைகின்றன. சிலவை அரசியல், பொருளாதார, சமூக தாக்கங்களுக்கு உட்பட்டு இருக்கும். கூகுல் சேவையில் முதலில் காண்பிக்கப்படும் சில முடிவுகள் வேறொரு சேவையில் கிடைக்காது. இது அந்தந்த சேவையின் படிமுறை படியே அமையும்.



</doc>
<doc id="403820" url="https://ta.wikipedia.org/wiki?curid=403820" title="குப்பி தோடதப்பா">
குப்பி தோடதப்பா

ராவ் பகதூர் "தர்ம்ப்பிரவர்த்தா" குப்பி தோட்டதப்பா (கன்னடம்:ರಾವ್ ಬಹದ್ದೂರ್ ಧರ್ಮಪ್ರವರ್ತ, 1838-1910), பத்தொன்பதாம் நூற்றாண்டின் இறுதியில் கருநாடகத்தின் முன்னாள் மைசூர் அரசுப்பகுதியில், (தற்போதைய கருநாடகம் ) வாழ்ந்திருந்த பெருவணிகரும் வள்ளலும் ஆவார். இவர் நாட்டின் பல பகுதிகளிலிருந்தும் வரும் சுற்றுலாப் பயணிகளுக்காக "தோட்டதப்பா சத்திரம்" என்ற கட்டணமில்லா தங்குவிடுதியை நிறுவியதற்காக பெரிதும் அறியப்படுகிறார். இவரது கொடைத்தன்மைக்காக மைசூர் மகாராசா நான்காம் கிருட்டிணராச உடையார் "தர்மப்பிரவர்த்தா" (அறங்காவலர்) என்ற பட்டத்தை அளித்துள்ளார்; பிரித்தானிய அரசு இவருக்கு "ராவ் பகதூர்" என்ற சிறப்பை வழங்கியுள்ளது.

தோட்டதப்பா 1838ஆம் ஆண்டில் தும்கூரின் குப்பி நகரில் வீர சைவக் குடும்பத்தில் பிறந்தார். பிற்காலத்தில் இவரது குடும்பம் பெங்களூருவிற்கு குடிபெயர்ந்தது. அங்கு மாமுல்பேட்டையில் தமது வணிக முயற்சியைத் துவங்கினார்.

குழந்தைகள் இல்லாத தோட்டதப்பா தமது செல்வமனைத்தையும் சுற்றுலப் பயணிகளுக்கும் மாணவர்களுக்கும் பயன்பட வேண்டும் என முடிவு செய்தார். இந்த நோக்கத்துடன் "இராவ்பகதூர் தர்மப்பிரவர்த்த குப்பி தோட்டதப்பா அறக்கட்டளை"யை நிறுவினார். இந்த அறக்கட்டளை மூலம் 1897இல் பெங்களூர் நகரத் தொடருந்து நிலையத்தின் அண்மையில் நிலம் வாங்கி தங்குவிடுதி கட்டத்தொடங்கியது. பெப்ரவரி 11, 1903இல் பயணிகளுக்கான கட்டணமில்லா தங்குவிடுதியையும் மாணவர்களுக்கான கட்டணமில்லா மாணவர்விடுதியையும் உள்ளடக்கிய புதிய கட்டிடத்தை மைசூர் மகாராசா நான்காம் கிருட்டிணராசா உடையார் திறந்து வைத்தார். தமது செல்வமனைத்தையும் இந்த அறக்கட்டளைக்கே எழுதிவைத்து கே. பி. புட்டண்ணச் செட்டியை அறக்கட்டளையின் முதல் தலைவராக நியமித்தார். இன்றுவரை இந்த அறக்கட்டளைத் தன் சேவையை வழங்கி வருகின்றது. மாணவர்களுக்கான கட்டணமில்லா விடுதி வசதி கருநாடக மாநிலத்தின் அனைவருக்கும் விரிவாக்கப்பட்டது. 2005இல் இந்த விடுதி புதுப்பிக்கப்பட்டது. தனது நூற்றாண்டு விழாவின் போது அறக்கட்டளை வருமானம் ஈட்ட கெம்பகௌடா பேருந்து நிலையம் அருகே பெல் ஓட்டல் என்ற தங்குவிடுதியை வணிக நோக்கில் கட்டியுள்ளது. இங்கு நியாயமான கட்டணத்தில் அனைவருக்கும், சாதி,இனம், சமயப் பாகுபாடின்றி தங்கும் வசதி அளிக்கப்படுகிறது. ஆனால் மாணவர்களுக்கான விடுதி வீர சைவ மாணவர்களுக்கே வழங்கப்படுகின்றது. இந்நாள்வரை அறக்கட்டளை எந்தவொரு அரசு நல்கைகளையும் பெறவில்லை. ஒவ்வொரு ஆண்டும் இந்த அறக்கட்டளை தகுதியான வீர சைவ மாணவர்களுக்கு படிப்புதவித் தொகை வழங்கி வருகின்றது.

பெப்ரவரி 21, 1910இல் தமது 72ஆம் அகவையில் தோட்டதப்பா மரணமடைந்தார். 


</doc>
<doc id="403831" url="https://ta.wikipedia.org/wiki?curid=403831" title="சால்ட் (2010 திரைப்படம்)">
சால்ட் (2010 திரைப்படம்)

சால்ட் (Salt) என்பது 2010 ஆம் ஆண்டைய அமெரிக்க அதிரடி ஆக்சன் திரைப்படமாகும். படத்தை பிலிப் நோய்ஸ் இயக்க, கர்ட் விம்மர் எழுதியுள்ளார். படத்தில் ஏஞ்சலினா ஜோலி, லீவ் ஸ்கிராபெர், டேனியல் ஆல்ப்ரிச்ஸ்கி, ஆகஸ்ட் டீல், சிவெடெல் எஜியோபோ ஆகிய நட்சத்திரங்கள் நடித்துள்ளனர். உருசிய உளவாளி என குற்றம் சாட்டப்பட்ட ஈவ்லின் சால்ட் தன்மீது விழுந்த பழியை அழிக்க முயல்வதே இக்கதை.

முதலில் இக்கதையை டாம் குரூஸ் ஓரு ஆண் நாயகன் கதாபாத்திரத்தை கதைத் தலைவனாக கொண்டு எழுதினார். பின்னர் இந்தத் திரைக்கதையை பிரையன் ஹெல்ஜெலேண்டால் ஜோலிக்காக பெண் பாத்திரத்துக்கு ஏற்றவாறு மீண்டும் மாற்றி எழுதப்பட்டது. படத்தின் படப்பிடிப்பானது வாசிங்டன், டி. சி., நியூயார்க் நகரம் , ஆல்பெனி, நியோர்க் ஆகிய பகுதிகளில் 2009 மார்ச் முதல் சூன்வரையிலான காலக்கட்டத்தில் நடந்தது, பின்னர் மறு படப்பிடிப்பானது 2010 சனவரியில் நடந்தது.

இந்த படமானது வட அமெரிக்கவில் 2010 ஜூலை 23 அன்று வெளியானது மேலும் ஐக்கிய இராச்சில் 2010 ஆகத்து 18 அன்று வெளியிடப்பட்டது. சால்ட் படம் பொதுவாக நேர்மறையான விமர்சனங்களைப் பெற்று, உலகளாவிய பாக்ஸ் ஆபிசில் 294 மில்லியன் டாலர்களை வசூலித்தது. இப்படம் சண்டைக் காட்சிகள் மற்றும் ஜோலியின் நடிப்பு ஆகியவற்றுக்காக பாராட்டுதலைப் பெற்றது. படத்தின் குறுவட்டு மற்றும் ப்ளூ-ரே வட்டு 2010 திசம்பர் 21 இல் வெளியானது.

எல்லின் சால்ட் (ஏஞ்சலினா ஜோலி) என்னும் பெண் சி ஐ ஏ உளவாளியை வடகொரிய சிறையில் துன்புறுத்தப்படுவதில் இருந்து படம் துவங்குகிறது. அங்கிருந்து அவர் மீட்கப்பட்டு அமெரிக்கா திரும்புகிறார். அமெரிக்காவில் தஞ்சமடையும் ஒரு உருவசிய உளவாளி விசாரணையின்போது சால்ட் உருசியாவுக்காக உளவு பார்ப்பவர் என்கிறார். இதனால் சால்ட் அதிர்ச்சியடைகிறார். அமெரிக்க உளவு நிறவனம் அவரை சந்தேக‍க் கண்கொண்டு பார்கின்றது. தன் நேர்மையை நிறுபிக்க சால்ட் அவர்களிடம் இருந்து தப்பி ஒடுகிறார். தேடுதல் வேட்டை நடத்தும் எதிரிகளிடம் இருந்தும், அமேரிக்க அரசிடம் இருந்தும் தப்பி ஓடும் சால்ட், இறுதியில் மிகப்பெரிய அணு அழிவை நடக்கவிடாமல் தடுத்து தன் நேர்மையை நிறுபிக்கிறார். 

திரைக்கதையின் துவக்கம் குறித்தும் அதன் வளர்ச்சி குறித்தும், கர்ட் விம்மர் "ஈக்வலிபிரியம் "படத்தின் அறிமுக நிகழ்ச்சியில் நடந்த செவ்வியில் விவரித்தார். 2002 நவம்பரில் நேர்காணலில், அவர் தற்போது எந்த திரைக்கதைப் பணியில் ஈடுபட்டு வருகிறார் என்பதைப் பற்றி விவரித்தார், அதில் அவர் "நான் பல திரைக்கதைகளைக் கொண்டிருக்கிறேன் - அதில் முதன்மையானது சால்ட் - என்னும் உயர்-அதிரடி உளவு திரில்லர் வகை கதை ..." மற்றொரு செவ்வியில், விம்மர் இந்த திரைக்கதைத் திட்டத்தைப் பற்றி "தானும் தன் மனைவியும் அதிகம் விவாதித்ததாக" விவரித்தார். திரைக்கதையின் சுருக்கப் பெயராக எட்வின் ஏ. சால்ட் என்று வைக்கப்பட்டது. பின்னர், திரைக்கதையானது 2007 சனவரியில் கொலம்பியா பிக்சர்சுக்கு விற்கப்பட்டது. 2007 சூலையில், திரைக்கதையை வாசித்த டாம் குரூஸின் கவனத்தைக் கவர்ந்தது.

டெர்ரி ஜார்ஜ் இந்தத் திரைப்படத் தயாரிப்புத் திட்டத்தில் சேர்ந்த முதல் இயக்குநர் ஆவார், மேலும் அவர் திரைக்கதையில் சில திருத்தங்களைச் செய்தார், ஆனால் விரைவில் அவர் இந்த திரைப்படப் பணியை விட்டுவிட்டார். பீட்டர் பெர்க் அடுத்த இயக்குனராக வந்து இணைந்தார், ஆனால் அவரும் கூட, சில காரணங்களுக்காக கைவிடப்பட்டார். ஒரு ஆண்டு கழித்து பிலிப் நோய்ஸ் இயக்குவார் என உறுதி செய்யப்பட்டது. 


</doc>
<doc id="403839" url="https://ta.wikipedia.org/wiki?curid=403839" title="வார்ஃபரின்">
வார்ஃபரின்

வார்ஃபரின் என்ற வேதிப்பொருள் பல மருத்துவ பெயரில் விற்பனை செய்யப்படுகிற ஒரு மருந்து ஆகும். இது இரத்தம் உறைந்து போதலை தடுக்கிறது. மேலும் இது இரத்த கட்டிகளை கரைக்க உதவுகிறது.1948 ஆம் ஆண்டில் வார்ஃபரின் முதன்முதலில் வணிக ரீதியாக பயன்படுத்தப்பட்டது. 1954 ஆம் ஆண்டில் அமெரிக்காவில் மருத்துவ பயன்பாட்டிற்காக இது அங்கீகரிக்கப்பட்டது. இது உலக சுகாதார அமைப்பின் அத்தியாவசிய மருந்துகளின் பட்டியலில் இடம் பெற்றுள்ளது. இது ஆரோக்கியமான முறையிலான மிகவும் பயனுள்ள மற்றும் பாதுகாப்பானதாக வார்ஃபரின் ஒரு பொதுவான மருந்தாக உள்ளது. வளரும் நாடுகளில் மொத்த செலவினம் ஒரு பொதுவான மாதம் சிகிச்சைக்காக 1.12 முதல் 7.20 அமெரிக்க டாலர்கள் வரை செலவாகும். அமெரிக்காவில் வழக்கமாக மாதத்திற்கு 25 டாலருக்கும் குறைவாக செலவாகும்.

இந்த மருந்தை
வார்ஃபரின் பொதுவாக இரத்தத்தை மெலிதாக்கும் மருந்து என்று அழைக்கப்படுகிறது. ஆனால் சரியான சொல் இரத்தக்கட்டி உருவாதலை தடுக்கும் மருந்து ஆகும். இரத்தத்தில் சில பொருட்களின் அளவைக் குறைப்பதன் மூலம் உடலில் ரத்த ஓட்டத்தை சீராக வைக்க உதவுகிறது.

வார்ஃபரின் ப்ரோத்ரோம்பின் நேரத்தை (ஐஆர்) கணக்கிட ஒவ்வொரு நான்கு வாரங்களுக்கும் பரிசோதித்து கண்காணிக்க வேண்டும் என்பது பரிந்துரைக்கப்படுகிறது.பல மருந்துகள் மற்றும் உணவு காரணிகள் வார்ஃபரினுடன் தொடர்பு கொள்ளவோ அல்லது அதன் செயல்திறனை அதிகரிக்கவோ அல்லது குறைக்கவோ செய்கின்றன. வார்ஃபரின் விளைவுகளால் பைடான்னடியன் (வைட்டமின் கே1), புதிய உறைந்த பிளாஸ்மா, அல்லது புரொதிர்பின் சிக்கலான செறிவு ஆகியவற்றை மாற்றலாம்.

வைட்டமின் கே எபோக்ஸைடு ரிடக்டேஸ் என்று அழைக்கப்படும் நொதியத்தை தடுப்பதன் மூலமாக வார்ஃபரின் இரத்தக் கசிவை குறைக்கிறது. இது வைட்டமின் கே1 ஐ மீண்டும் செயல்படுத்துகிறது. போதுமான வைட்டமின் கே1 இல்லாமல் இரத்தம் உறைய செய்யும் காரணிகள் II, VII, IX மற்றும் X ஆகியவை குறைந்துவிடும். எதிர்மறையான புரதம் சி மற்றும் புரதம் எஸ் ஆகியவையும் கூட குறைவாகக் குறைக்கப்படுகின்றன. முழு விளைவை ஏற்படுத்துவதற்கு ஒரு சில நாட்கள் தேவைப்படும்.இந்த விளைவுகள் ஐந்து நாட்கள் வரை நீடிக்கும்.
வார்ஃபரின் மருந்தை எக்ஸ்- கதிர் படிகவியலின் படி, டாட்மேரிக் வடிவத்தில், 4-ஹைட்ராக்ஸோகூமரின் மற்றும் கீட்டோன் ஆகியவற்றில் இருந்து 3-நிலைப் பதிலீடில் உருவாகியுள்ள சுழற்சியின் ஹெமிகேடல் எனக் காட்டப்படுகிறது.இருப்பினும், 4-ஹைட்ராக்ஸோகூமடின் எதிர்க்குழாய்களின் (உதாரணமாக பிஹெனாபிகோமோன்) இருப்பதால், இது போன்ற ஒரு கட்டமைப்பை உருவாக்க 3 கீழுள்ள குழுவில் எந்த கீடோன் குழுவும் இல்லை, வார்ஃபரினை செயலில் இருக்கும்படி ஹெமிடிகல் 4-ஹைட்ராக்ஸிக் வடிவத்திற்கு இரண்டையும் ஒன்றோடொன்று இணைக்கும் இரசாயன எதிர்வினை செய்ய வேண்டும் என்று கூறுகிறது. .

வார்ஃபரின் இரத்த உறைதலைத் தடுப்பதால்பற்களை அகற்றும் போதும்,அறுவை சிகிச்சை மேற்கொள்ளும் போதும் கண்டிப்பாக இந்த மருந்தை எடுத்துக் கொள்ளக் கூடாது.அதாவது இந்த மருந்து உட்கொண்டவுடன் ஏற்படும் பக்க விளைவுகள் எத்தனை நாட்கள் ஏற்படும் என கணக்கிட்டு அதற்குப் பின் அறுவைச் சிகிச்சை மேற்கொள்ளலாம்.அல்லது மருந்து உட்கொள்வதற்கு முன்பு சிகிச்சையை அமைத்துக் கொள்ளலாம்.

உடலில் காயங்கள் ஏற்படுவதை தவிர்க்க வேண்டும்.பெண்களுக்கு மாதவிடாய்க் காலங்களில் இந்த மருந்தை கொடுக்க கூடாது.இரத்தநாள குறைபாடு உள்ளவர்களுக்கு இந்த மருந்தைக் கொடுக்கக் கூடாது.கர்ப்பிணி பெண்களுக்கு இந்த மருந்து கொடுக்க கூடாது.

குமட்டல், பசியின்மை அல்லது வயிற்று வலி ஏற்படலாம் . பொதுவான பக்க விளைவு இரத்தப்போக்கு. குறைவான பொதுவான பக்க விளைவுகள் திசு சேதம் மற்றும் ஊதா கால்விரல்கள் நோய்க்குறிப் பகுதிகள் ஆகியவை அடங்கும். பொதுவாக கர்ப்ப காலத்தில் பரிந்துரைக்கப்படுவதில்லை.


</doc>
<doc id="403840" url="https://ta.wikipedia.org/wiki?curid=403840" title="பாலுறுப்பு">
பாலுறுப்பு

பாலுறுப்பு அல்லது இனப்பெருக்க உறுப்பு ("sex organ" or "reproductive organ") பாலியல் இனப்பெருக்கத்தில் ஈடுபடும் உயிரிகளின் உடல் உறுப்பு ஆகும். இனப்பெருக்கத்தில் பங்கேற்கும் அனைத்து உறுப்புகளும் இனப்பெருக்கத் தொகுதியின் அங்கங்களாகும். ஆண்களின் விந்தகம், பெண்களின் சூலகம் "முதன்மை பாலுறுப்புகளாக" அழைக்கப்படுகின்றன. வெளிப்புறத்திலுள்ள பால் உறுப்புக்களான, இருபாலருக்கும் பிறப்பின்போது காணக்கூடிய, பிறப்புறுப்புகளும் உட்புறத்திலுள்ள பிற பாலுறுப்புகளும் இரண்டாம்நிலை பாலுறுப்புகளாக வரையறுக்கப்படுகின்றன. 

பாசிகள், பன்னங்கள், மற்றும் இவற்றையொத்த புணரித்தாவரங்களில் இனப்பெருக்கத்திற்கு பால்செல்களைக் ("gametangia") கொண்டுள்ளன. மலர் பூக்கும் தாவரங்களில் மகரந்தமும் சூல் முட்டைகளும் இனப்பெருக்கத்திற்கு துணை புரிகின்றன; ஆனால் புணரித்தாவரங்களில் பாலுறுப்புகள் மகரந்தத்திற்குள்ளும் சூல் வித்துகளுக்குள்ளும் உள்ளன. ஊசியிலை தாவரங்களிலும் இனப்பெருக்க உறுப்புகள் அவற்றின் புணிரியில் உள்ளடங்கியுள்ளன; ஊசியிலைக் கூம்புகளிலும் மகரந்தத்திலும் இவை அடங்கியுள்ளன, ஆனால் கூம்பும் மகரந்தமும் பாலுறுப்புகளாக கருதப்படுவதில்லை.

மனிதர்களில் ஆணுக்கும் பெண்ணுக்கும் வெவ்வேறான பாலுறுப்புகள் உள்ளன. பாலுறுப்பின் சில பகுதிகள் உடலுக்கு வெளியேயும் சில உடலுக்குள்ளும் உள்ளன. ஆண்களில் வெளிப்புறம் தெரிகின்ற பாலுறுப்பு ஆண்குறியும் விந்தகங்களை உள்ளடக்கிய விரைப்பையும் ஆகும். உடலினுள்ளே விந்தகம் விந்துவையும் ஆண்மைத்தனத்தை தருகின்ற ஆண்மையியக்குநீரையும் தயாரிக்கிறது. பிற சுரப்பிகள் விந்துப் பாய்மம் என்கின்ற பாய்மத்தை தயாரிக்கின்றன. பெண்களில் வெளியே தெரிகின்ற பாலுறுப்பு பெண்குறி எனப்படும். பாலுறவின் போது ஆண்குறியை ஏற்கின்ற யோனி; கருத்தரித்தபின் குழவி வளரும் கருப்பை, முட்டைகளையும் பெண்மைத்தனத்தை தருகின்ற ஈத்திரோசனையும் தயாரிக்கின்ற சூலகங்கள், கருப்பையை சூலகங்களுடன் இணைக்கும் பாலோப்பியன் குழாய்கள் ஆகியன பெண்ணின் உடலினுள்ளே உள்ள பாலுறுப்புகளாகும்.

பல உலக சமூகங்களும் பாலுறுப்புகளை குறித்த எதிரான எண்ணங்களை உடையவையாக உள்ளன; இதனால் பாலுறுப்புகளை பொதுவிடங்களில் மறைக்காமலிருப்பது வெட்கக்கேடாக பார்க்கப்படுகின்றது.
பிறப்பிற்கு முந்தைய உருவாக்கத்தின்போது பாலுறுப்புகள் கருவளர்ச்சியின் துவக்கத்தில் பொதுவான முன்மூலத்திலிருந்து உருவாகின்றன; பின்னர் இவை பாலின வேறுபாடு அடைந்து ஆண் அல்லது பெண் பாலுறுப்புகளாக உருவெடுக்கின்றன. வை நிறப்புரியில் உள்ள எஸ்ஆர்வை மரபணுவும் விதையில் வரையறுத்துள்ள காரணியும் இந்த வேறுபாட்டை தீர்மானிக்கின்றன. இவை இல்லாதவிடத்து பாலுறுப்புகள் சூலகங்களில் தொடர்ந்து வளர்கின்றன.

பின்னதாக, உருபெற்ற கருவின் சூலகங்களும் விந்தகங்களும் தயாரிக்கும் இயக்குநீர்கள் தொடர்ந்து உள்ளக, வெளிப்புற பாலுறுப்புகளின் வளர்ச்சியைத் தீர்மானிக்கின்றன. கருவுருவின் துவக்க கால பாலுறுப்புகள் இருபாலருக்கும் அடிப்படையில் பெண்ணின் பாலுறுப்புக்களை போலவே இருக்கும்: நடுவில் சிறு புடைப்புடன் கூடிய இரண்டு "சிறுநீர்சனனிக்குரிய மடிப்புகளும்" அந்த புடைப்பிற்குப் பின்னால் சிறுநீர்வழியும் காணப்படும். கருவுருவிற்கு விந்தகம் இருந்து அவை ஆண்மையியக்குநீரைச் சுரந்தால், இதற்கு பாலுறுப்பு கலங்கள் வினைபுரிந்தால் வெளிப்புற சிறுநீர்சனனிக்குரிய மடிப்புகள் பெரிதாகி நடுப்புடைப்புடன் இணைந்து விரைப்பை உருவாகும்; புடைப்பு இன்னமும் பெரிதாகவும் நீளமாகவும் வளர்ந்து ஆண்குறியாகிறது. உட்புற சிறுநீர்சனனி வீக்கங்கள் வளர்ந்து ஆண்குறியைச் சுற்றி ஆண்குறி சிறுநீர்வழி உருவாகிறது. 

ஒரு பாலினத்தின் ஒவ்வொரு பாலுறுப்பிற்கும் அமைப்பொத்த எதிர் உறுப்பு மற்ற பாலினத்தில் உண்டு. பாலின வேறுபடும் முறையில் இரண்டாம் நிலை பாலின பண்பு மாற்றங்களும் அடங்கும்; மறைவிட முடி, முகத்தில் மீசை மற்றும் தாடி, பெண்களின் முலைகள் ஆகியன பருவநிலை காலத்தில் உண்டாகின்றன. மேலும் மூளையின் கட்டமைப்பிலும் சில மாற்றங்கள் ஏற்படுகின்றன; இவை, முழுமையாக இல்லாவிடினும், நடத்தையில் தாக்கங்களை ஏற்படுத்துகின்றன.

"இருபால் உடல்" என்பது ஆண்,பெண் குறிகளின் வளர்ச்சியில் இடைப்பட்ட நிலையாகும். குழந்தை பிறந்தவுடனேயே பெற்றோர்களுக்கு பாலின குறிகளை மாற்றுவதா வேண்டாமா என்ற கடினமான முடிவெடுக்க வேண்டிய கட்டாயம் ஏற்படுகின்றது. சில பெற்றோர்கள் தங்கள் மருத்துவரை முடிவெடுக்க விட்டு விடுகிறார்கள். அவர்கள் மாற்ற முனைந்தால் குழந்தையின் பாலின அடையாளத்திற்கேற்ற பாலுறுப்பைத் தேர்ந்தெடுப்பதில் 50% வாய்ப்பே உள்ளது. எனவே தவறாக முடிவெடுத்தால் வளர்ந்தபிறகு திருநங்கை/திருநம்பியாக வாய்ப்பு உண்டு. இது அவர்களது வாழ்க்கையில் பெரும் தாக்கங்களை ஏற்படுத்தும்.

வலிமையான பாலினத் தேர்வு பாலுறுப்புகளின் கட்டமைப்பையும் செயற்பாடுகளையும் கட்டுப்படுத்துவதால் மற்ற உறுப்புக்களை விட இவை விரைவாக வளர்கின்றன.



</doc>
<doc id="403847" url="https://ta.wikipedia.org/wiki?curid=403847" title="ஜலச்சாயம் (திரைப்படம்)">
ஜலச்சாயம் (திரைப்படம்)

ஜலச்சாயம் 2010-ம் ஆண்டு வெளிவந்த மலையாளத் திரைப்படமாகும். சதீஷ் கலத்திள் இயக்கத்தில் தி பீப்பில்ஸ் பிலிம்ஸ் தயாரிப்பு நிறுவனத்தின் தயாரிப்பில் வெளியானது. 




</doc>
<doc id="403856" url="https://ta.wikipedia.org/wiki?curid=403856" title="புரூஸ் லீ - தி ஃபைட்டர்">
புரூஸ் லீ - தி ஃபைட்டர்

புரூஸ் லீ - தி ஃபைட்டர் (Bruce Lee - The Fighter (புரூஸ் லீ என்றும் அறியப்படுகிறது) என்பது 2015 ஆண்டைய இந்திய தெலுங்கு அதிரடி நகைச்சுவை திரைப்படமாகும். இப்படத்தை ஸ்ரீனு வைதிலா இயக்கியுள்ளார். படத்தில் ராம் சரண் மற்றும் ராகுல் பிரீத்தீ சிங் ஆகியோர் முதன்மைப் பாத்திரங்களில் நடித்துள்ளனர். படத்தை டிவிவி தனய்யா தனது டிவிவி எண்டர்டெயின்மெண்ட் பதாகையின்கீழ் தயாரித்துள்ளார். கோனா வெங்கட் மற்றும் கோபிமோகன் ஆகியோர் படத்தின் திரைக்கதை மற்றும் உரையாடல்களை எழுத, வேட்லா திரைக்கதையை எழுதியுள்ளார். தமன் படத்திற்கான பின்னணி இசையமைத்துள்ளார். மனோஜ் பரமஹம்சா படத்திற்கான ஒளிப்பதிவை மேற்கொண்டார். இப்படம் இந்தி, மலையாளம், தமிழ் ஆகிய மொழிகளில் மொழிமாற்றம் செய்யப்பட்டது தமிழில் புரூஸ்லீ 2 என்ற பெயரில் வெளியிடப்பட்டது.
புரூஸ் லீ யை முன்மாதிரியாகக் கொண்டு திரைப்படங்களில் கதாநாயகர்களுக்கு மாற்றாக ஆபத்தான காட்சிகளில் நடிக்கும் கார்த்திக் ( ராம் சரண் தேஜா) தன் குடும்பத்துக்காக உழைப்பவர். அவரது அக்காவுக்காக அவரது படிப்பை தியாகம் செய்தவர். அவளை மாவட்ட ஆட்சியர் ஆக்க வேண்டுமென்பது அவரது லட்சியம். அதற்காக கடுமையாக உழைக்கிறார். 

அதே நேரம், காவல்துறை அதிகாரி வேடத்தில் இருக்கும் கார்த்திக்கை, உண்மையான காவலர் என தவறாக கருதும் ரியா ( ராகுல் ப்ரீத்தீசிங்), போலி மது, போலி மருந்து, கருப்பு பணக் கிடங்கு உள்ளிட்ட குற்றங்கள் நடக்கும் இடங்களுக்கு கார்த்திக்கை வரவழைக்கிறார் அங்கு கார்திக்கும் அதிரடிகளை செய்கிறார். அதனால், தீபக் ராஜ் (அருண் விஜய்) அவரது தந்தை தொழில் அதிபர் சம்பத்த் (ஜெயராஜ்) ஆகியோரின் பகையை சம்பாதிக்கிறார். 

இதற்கிடையில் கார்திக்கின் முதலாளி மகனுக்கும் கார்திக்கின் அக்காவுக்கும் நிச்சயம் நடந்து முடிகிறது. ரியாவின் தந்தை காவல்துறையில் உயர் அதிகாரியாக இருப்பவர் ஆவார். அவர் கார்திக் காவலர் இல்லை என்றாலும் அவரின் அத்தனை நடவடிக்கையையும் பார்த்து, அவர்களின் காதலுக்கு ஒப்புதல் அளிக்கிறார். மேலும் மிகப்பெரிய இரகசிய நடவடிக்கை ஒன்றை அவரிடம் ஒப்படைக்கிறார். அது என்ன அதை ஏன் கார்திக்கிடம் ஒப்படைத்தார்? என்பதே கதையின் இறுதிப் பகுதி.


படத்தை வெளியிட தயாரிப்பாளர் தனய்யா 2015 அக்டோபர் 15 அன்று தசராவுக்கு ஒரு வாரம் முன்னதாக வெளியிட திட்டமிட்டார், அதேசமயம் வெளியாக இருந்த மகேஷ் பாபுவின் பிரம்மோர்சவம் மற்றும் நந்தமூரி பாலகிருஷ்ணா நடித்த 99வது படமான டிக்டாடோர் ஆகிய படங்களுடன் மோதும் விதத்தில் இது இருந்தது. கிரேட் இந்தியா பிலிம்சுக்கு 2015 சூலை நடுப்பகுதியில் வெளிநாட்டு விநியோக உரிமைகள் வழங்கப்பட்டன. அசல்படம் மற்றும் இந்தி மொழிமாற்றுப் படம் ஆகியவற்றின் தொலைக்காட்சி ஒளிபரப்பு உரிமங்களை ஜீ தொலைக்காட்சியால் வாங்கப்பட்டன. ஜீ மியூசிக் திரைப்படத்தின் இசை உரிமைகளை வாங்கியது. 2015 செப்டம்பர் 8 அன்று தனய்யா படத்தின் வெளியீட்டு தேதியை 2015 அக்டோபர் 16 என உறுதிப்படுத்தினார் உறுதிப்படுத்தினார். ஒரு சில சண்டைக் காட்சிகளின் காரணமாக, இந்த திரைப்படத்துக்கு "யு / ஏ" சான்றிதழை பிராந்திய திரைப்பட தணிக்கைத் துறையால் அளிக்கப்பட, பின்னர் இந்தியத் திரைப்படத் தணிக்கை குழுவால் அதற்கு பதிலாக "யு" சான்றிதழ் வழங்கப்பட்டது.

இந்தப் படம் விமர்சகர்களிடமிருந்து சராசரி விமர்சனங்களைப் பெற்றது. 


</doc>
<doc id="403861" url="https://ta.wikipedia.org/wiki?curid=403861" title="அகஸ்டா, லேடி கிரிகோரி">
அகஸ்டா, லேடி கிரிகோரி

இசபெல்லா அகஸ்டா என்கிற லேடி கிரிகோரி(15 மார்ச் 1852 - 22 மே 1932) ஒரு ஐரிஷ் நாடக கலைஞர், நாட்டுப்புற கலைஞர் மற்றும் நாடக நிர்வாகி ஆவார். வில்லியம் பட்லர் ஈட்ஸ் மற்றும் எட்வர்ட் மார்டின் ஆகியோருடன் அவர் ஐரிஷ் இலக்கிய நாடக அரங்கத்தையும் அபே தியேட்டரையும் நிறுவினார், மேலும் இரண்டு நிறுவனங்களுக்கும் பல சிறு படைப்புகளை எழுதினார். லேடி கிரிகோரி ஐரிஷ் புராணத்திலிருந்து எடுக்கப்பட்ட கதைகள் பற்றிய பல புத்தகங்களை தயாரித்தார். பிரிட்டிஷ் ஆட்சிக்கு நெருக்கமாக அடையாளம் காட்டிய ஒரு வகுப்பில் பிறந்த அவர், அதை எதிர்த்தார். அவரது எழுத்துக்களின் மூலம் சாட்சியமளிக்கும் கலாச்சார தேசியவாதத்திற்கு அவர் மாற்றப்பட்டார்.வாழ்நாள் முழுவதும் அயர்லாந்தில் நடக்கும் பல அரசியல் போராட்டங்களின் சின்னமாக இருந்ததார்.லேடி கிரிகோரி முக்கியமாக ஐரிஷ் இலக்கிய மறுமலர்ச்சிக்கு பின்னால் பணிபுரிந்தார். கவுண்டி பாலேவில் உள்ள லேடி கிரிகோரி முக்கியமாக ஐரிஷ் இலக்கிய மறுமலர்ச்சிக்கு பின்னால் பணிபுரிந்தார். கவுண்டி பாலேவிலிருக்கும் கூல் பார்க்கில் உள்ள அவரது வீட்டிற்கு மறுமலர்ச்சி நபர்களை வழிநடத்தும் ஒரு முக்கிய கூட்டம் கூடும் இடமாக இருந்தது. மற்றும் அபேயின் குழுவில் உறுப்பினராக பணிபுரிந்த அவரது ஆரம்பகால பணி அவருடைய தியேட்டரின் வளர்ச்சிக்கான அவரது படைப்புசார் எழுத்துக்களில் முக்கியமானது. லேடி கிரிகோரியின் இலட்சியத்தை அரிஸ்டாட்டில் இருந்து எடுத்துக் கொண்டார்: "புத்திசாலித்தனமாக சிந்திக்க, ஆனால் சாதாரண மக்களைப் போலவே தன்னை வெளிப்படுத்துவது." ஆகும்.

கிரிகோரி ஆங்கிலோ-ஐரிஷ் ஜாம்பல் குடும்ப பெர்ஸெஸின் இளைய மகளாக காக்வேயில் உள்ள ராக்ஸ்பாரோவில் பிறந்தார். அவரது தாய் ஃபிரான்சஸ் பாரி, விஸ்குட் குய்லமோர் மற்றும் அவருடைய குடும்பத்தின் வீட்டான ராக்ஸ்பாரோ ஆகியோருடன் தொடர்பு கொண்டிருந்தார்.கோர்ட் மற்றும் லாகிரியாவிற்கு இடையே அமைந்துள்ள 6,000 ஏக்கர் (24 கிமீ²) வீடு பிரதான வீட்டிற்கு பின்னர் ஐரிஷ் உள்நாட்டுப் போரின்போது எரிந்தது. அவர் வீட்டில் படித்தார்.மேலும் அவரது எதிர்கால வாழ்க்கை குடும்பம் செவிலியர் (அதாவது பராமரிப்பாளர்) மேரி ஷெரிடன் ஒரு கத்தோலிக்கர் மற்றும் ஒரு சொந்த ஐரிஷ் பேச்சாளர் ஆகியோரால் கடுமையாக பாதிக்கப்பட்டார்.அவர் அகஸ்டா இளம் உள்ளூர் வரலாற்று மற்றும் புராணங்களில் அறிமுகப்படுத்தினார்.1880 ஆம் ஆண்டு மார்ச் 4 ஆம் தேதி, டப்ளின், செயின்ட் மத்தியாஸ் சர்ச்சில், கோர்ட் அருகே கோலார் பார்க் என்ற இடத்தில் வில்லியம் ஹென்றி கிரிகோரியை மணந்தார். 35 வயதாக இருந்த சர் வில்லியம், தற்போது இலங்கை ஆளுநராக தனது பதவியில் இருந்தே ஓய்வு பெற்றிருந்தார். இவர் தற்போது கவுண்டி கால்வாவுக்கு நாடாளுமன்ற உறுப்பினராக பணியாற்றினார். அவர் பல இலக்கிய மற்றும் கலை நலன்களுடன் நன்கு பயிற்றுவிக்கப்பட்ட ஒரு மனிதராக இருந்தார்.மேலும் கோலால் பார்க் வீட்டில் ஒரு பெரிய நூலகம் மற்றும் விரிவான கலை சேகரிப்பைக் கொண்டிருந்தது. அதில் இருவரும் ஆராய்ந்து பார்க்க ஆர்வமாக இருந்தனர். ராபர்ட் பிரவுனிங், லார்ட் டென்னிசன், ஜான் எவெரெட் மில்லாய்ஸ் மற்றும் ஹென்றி ஜேம்ஸ் உள்ளிட்டோர் பல முன்னணி இலக்கிய மற்றும் கலைஞர்களால் அடிக்கடி வந்த வாராந்திர சௌகரியங்களை கொண்ட ஒரு அவர் வீட்டில் லண்டனில் இருந்தார். அவர்களது ஒரே குழந்தை ராபர்ட் கிரிகோரி 1881 ஆம் ஆண்டில் பிறந்தார். முதல் உலகப் போரின் போது அவர் கொல்லப்பட்டார். டபல்யூ பி ஈட்ஸ் இன் கவிதைகள் "ஐரிஷ் ஏர்மேன் ஃபோரெய்ஸ் ஹிஸ் டெத்", "இன் மெமரி ஆஃப் மேஜர் ராபர்ட் கிரிகோரி" மற்றும் "ஷெப்பர்ட் மற்றும் கூத்டெட்" ஆகியவை அடங்கும்.

அபே குழுவிடம் இருந்து ஓய்வு பெற்றபோது ​​லேடி கிரிகோரி கால்வேயில் வாழ்ந்து வந்தார். டப்ளினில் தொடர்ந்து வருகை தந்திருந்தாலும். 1927 ஆம் ஆண்டில் கோட் பார்க் வீட்டை டெஸ்னென்னும் ஐரிஷ் வனவியல் ஆணையத்திற்கு விற்கப்பட்டது. லேடி கிரிகோரி வாழ்க்கை வரலாற்றை தக்க வைத்துக் கொண்டது. அவரது கால்வே வீட்டானது ஐரிஷ் இலக்கிய மறுமலர்ச்சி தொடர்பான எழுத்தாளர்களுக்கான ஒரு முக்கிய மையமாக இருந்து வந்தது. மேலும் இது அவரது ஓய்வுக்குப் பின்னர் தொடர்ந்தது. வீட்டின் அடித்தளத்தில் இருந்த ஒரு மரத்தில், சிங்கின்,யீட்ஸ் மற்றும் அவரது கலைஞர் சகோதரர் ஜாக், ஜார்ஜ் மூர், சீன் ஓ'சேஸி, ஜார்ஜ் பெர்னார்ட் ஷா, காத்ரீன் டியான் மற்றும் வயலட் மார்ட்டின் ஆகியவர்களின் செதுக்கப்பட்ட எழுத்துக்களை இன்னமும் பார்க்க முடியும். "செவன் வூட்ஸ்", "கூல் பார்க், 1929" மற்றும் "கூல்", "கூல் அட் தி வைல்டு ஸ்வேன்", "நான் கூல் இல் ஏழு வனங்களில் நடந்தேன்" என கூல் பற்றிய ஈட்ஸ் ஐந்து கவிதைகளை எழுதினார்.பாலேவில் இருக்கும் கூல் பார்க்கிள் உள்ள தன் வீட்டில் 1931 ஆண்டு மார்பக புற்றுநோயால் 80 வயதில் இறந்துவிட்டார். " வாழும் சிறந்த அயர்லாந்து வீரர் " என்று ஷா ஒருமுறை வர்ணித்த லேடி கிரிகோரி, போஹேமோர், கவுண்டி கால்வேவில் உள்ள புதிய கல்லறையில் புதைக்கப்பட்டார். அவரது மரணத்திற்கு மூன்று மாதங்களுக்கு பின்னர் கூல் பார்க் இன் முழு உள்ளடக்கமும் ஏலமிடப்பட்டது. மேலும் 1941 இல் வீடு வீழ்த்தப்பட்டது. அவரது வாழ்நாளில் அவரது நாடகங்களில் அவரது நாடகங்களுக்கு ஆதரவாக நடிக்கவில்லை.இப்பொழுதும் அரிதாகவே நிகழ்கின்றன.20 வயதில் முதல் மூன்று தசாப்தங்களில் ஐரிஷ் இலக்கிய வரலாற்றைப் பற்றிய தகவல் நிறைந்த ஆதாரங்களை அளித்து தனது வயதுவந்தோரின் வாழ்நாளில் பெரும்பகுதியை வைத்திருந்த பல டைரிகள் மற்றும் பத்திரிகைகள் வெளியிடப்பட்டுள்ளன.


</doc>
<doc id="403863" url="https://ta.wikipedia.org/wiki?curid=403863" title="பாக்கித்தான் வரலாறு">
பாக்கித்தான் வரலாறு

பாக்கித்தானின் வரலாறு () தற்கால பாக்கித்தான் அடங்கியுள்ள நிலப்பகுதியின் வரலாறு ஆகும். மூவாயிரம் ஆண்டுகளுக்கும் மேலாக இப்பகுதியில் மாந்தர் வாழ்ந்து வந்துள்ளனர்; உலகின் முதன்மையான நாகரிகங்களில் ஒன்றான சிந்துவெளி நாகரிகம் இங்கு தழைத்துள்ளது. நடு ஆசியாவை இந்தியத் துணைக் கண்டத்துடனும் கிழக்குடனும் இணைத்த சிந்துவெளி வழியாகச் சென்ற வணிக வழிகள் கிரேக்கம், மங்கோலியா போன்ற பலநாடுகளிலிருந்து மக்களை ஈர்த்தது பல ஏகாதிபத்திய சக்திகள், கடைசியாக பிரித்தானியப் பேரரசு இங்கு ஆட்சி புரிந்துள்ளன.

பாக்கித்தானியர் அரப்பா, ஆரியர், பெர்சியர், கிரேக்கர், சகர்கள், பார்த்தியன், குசான், ஹெப்தலைட்டுகள், அராபியர், துருக்கியர், ஆப்கானித்தவர், மற்றும் மொகலாயப் பாரம்பரியத்தை உள்வாங்கியவர்கள்.
பசணாபின் மேற்புறமுள்ள ரிவாத் பழங்கற்கால களமாகும். இங்குள்ள தொல்லியல் களம் 55 ஏறத்தாழ 45,000 ஆண்டுகளுக்கு முந்தியதாக கண்டறியப்பட்டுள்ளது. சோவனிக கலாசாரம் முற்பகுதி பழங்கற்காலத்திய தொல்லியல் பண்பாட்டைக் கொண்டுள்ளது. சாஜியும் அலியும் தழும்பழி காலத்தவை. தற்போதைய இஸ்லாமாபாத்/இராவல்பிண்டி அமைந்துள்ள சிவாலிக் மலைகளில் உள்ள சோவானிகப் பள்ளத்தாக்கை அடுத்து இது சோவானிக கலாசாரம் எனப் பெயரிடப்பட்டுள்ளது. இந்த கலாசாரம் தழைத்த இராவல்பிண்டியிலிருந்து தொலைவில் சோவன் ஆற்றின் வளைவில் உள்ள ஆதியலா, காசலா சிற்றூர்களில் நூற்றுக்கணக்கான கூர்மைத்தீட்டிய கல்லாயுதங்கள் கிடைத்துள்ளன. இருப்பினும் இங்கு அக்காலத்திய மனித எலும்புக்கூடுகள் எதுவும் கிடைக்கவில்லை. 
மெஹெர்கர் முதன்மையான புதிய கற்காலக் களமாகும்; இது 1974இல் கண்டறியப்பட்டது. இங்கு வேளாண்மையும் கால்நடை வளர்ப்பும் இருந்தமைக்கானச் சான்றுகள் கிடைத்துள்ளன. பல் வைத்தியமும் நடைபெற்றுள்ளது. இந்த தொல்லியல் களத்தின் காலம் 7000–5500 பொது ஊழி ஆகும். இது பலூசிஸ்தானின் கச்சி சமவெளியில் அமைந்துள்ளது. மெகர்கர்வாசிகள் சேற்றுச் செங்கல்களாலான குடிசைகளில் வாழ்ந்தனர்; வேளாண் பொருட்களை கூலக்களங்களில் சேகரித்து வைத்தனர், செப்பாலான ஆயுதங்களைப் பயன்படுத்தினர். பார்லி, கோதுமை, இலந்தைகள், பேரீச்சைகள் விவசாயம் செய்தனர். வெள்ளாடு, செம்மறியாடு, மாடுகளை வளர்த்தனர். நாகரிகம் முன்னேறிய காலத்தில் (5500–2600 பொதுஊழி) மக்கள் கைவினைப் பொருட்கள் செய்யத் துவங்கியிருந்தனர். தீக்கல் செதுக்கல், தோல் பதனிடுதல், குண்டுமணி தயாரிப்பு, மாழைக்கலங்கள் போன்ற தொழில்கள் தொடங்கின. இங்கு மக்கள் 2600 பொ.ஆ வரை தொடர்ந்திருந்தனர்; வானிலை மாற்றங்கள் தொடங்கின; பொது ஆழி 2600க்கும் 2000 க்கும் இடையே இப்பகுதி மிகவும் வறண்டதால் இங்கிருந்து மக்கள் சிந்துச் சமவெளிக்கு இடம் பெயர்ந்தனர். இங்கு புதிய நாகரிகம் துவக்கநிலையில் வளர்ந்து வந்தது.

சிந்து ஆற்றுப்பகுதியில் வெண்கலக் காலம் ஏறத்தாழ பொதுஆழி 3300 இல் சிந்துவெளி நாகரிகமாக வளர்ந்தது. பண்டைய எகிப்துடனும் மெசொப்பொத்தேமியாவுடனும் இது பழைய உலகின் மூன்று துவக்ககால நாகரிகங்களில் ஒன்றாக விளங்கியது. இந்த மூன்றில் மிகவும் பரந்த அளவில் 1.25 மில்லியன் கிமீ பரப்பளவில் அமைந்திருந்தது. இந்த நாகரிகம் சிந்து ஆற்று வடிநிலத்தில் தற்போதைய பாக்கித்தானிய மாகாணங்கள் சிந்து, பஞ்சாப் and பலூசிஸ்தான் பகுதிகளில் தழைத்திருந்தது. இப்பகுதியிலிருந்த வற்றாவளமிக்க பருவமழையால் நீர் பெறும் ஆறுகளும் பருவகாலத்தில் மட்டும் பாயும் காகர் நதி உள்ளிட்டவை இப்பகுதியில் அடங்கும். தன் உச்சகாலத்தில் இந்த நாகரித்தில் ஏறத்தாழ 5 மில்லியன் மக்கள்தொகை கொண்டிருந்தது; அரபிக்கடலில் தொடங்கி தற்காலத்திய தெற்கு மற்றும் கிழக்கத்திய ஆப்கானித்தான், மற்றும் இமயமலை வரை பரவியிருந்தது. சிந்துவெளி மக்கள், அரப்பன்கள், மாழையியலில் புதிய நுட்பங்களை கண்டுபிடித்தனர்; செப்பு,வெங்கலம்,பித்தளை,ஈயம், வெள்ளீயம் தயாரித்தனர்.

சிந்துவெளி நாகரிகத்தின் பிற்பகுதியில் மெதுவாக வீழ்ச்சியடையலாயிற்று. பொதுஆழி 1700 இல், பெரும்பாலான நகரங்கள் கைவிடப்பட்டன. இருப்பினும் இந்த நாகரிகம் திடீரென்று மறையவில்லை. இந்நாகரிகத்தின் சில கூறுகள் இன்னமும் தங்கியுள்ளன. பொதுஆழி மூன்றாம் ஆயிரவாண்டில் ஏற்பட்ட வறட்சி நகராக்கத்திற்கான தூண்டுதலாக இருந்திருக்கலாம். அதே நகராக்கத்தால் நீர்த்தட்டுப்பாடு எழுந்து நாகரிகம் அழிவதற்கும் காரணமாக இருக்கலாம். நீரின்றி மக்கள்தொகை கிழக்கு நோக்கி பரவியிருக்கலாம். சிந்துவெளி நாகரிகம் முற்றிலுமாக பொதுஆழி 1700 இல் அழிபட்டது. இருப்பினும் இந்த வீழ்ச்சிக்கான காரணங்கள் இன்னமும் அறியப்படவில்லை. அகழ்வாராய்ச்சி களங்களில் கண்ட நகர்புறத் திட்டமிடலும் சின்னங்களும் மிகுந்த நுட்பமிக்க திட்டமிடலைக் கொண்டிருந்தனர் என்பதைக் காட்டுகிறது.



</doc>
<doc id="403865" url="https://ta.wikipedia.org/wiki?curid=403865" title="சாதி ஒழிப்பு (நூல்)">
சாதி ஒழிப்பு (நூல்)

சாதி ஒழிப்பு (Annihilation of Caste) இந்தியாவில் தீண்டாமை மற்றும் சாதி அமைப்புகளை ஒழிப்பதற்காக, அம்பேத்கர் எழுதிய கட்டுரையைத் தொகுத்து, 1936ல் இந்நூல் வெளியிடப்பட்டது. இந்நூலை அம்பேத்கர் வெளியிட்டார். 

பிரித்தானிய இந்தியா ஆட்சியில், லாகூரில் செயல்பட்டுக் கொண்டிருந்த "'சாதிய அமைப்பு ஒழிப்புச் சங்கத்தின் "(Society for the Abolition of Caste system)" செயலாளர், அம்பேத்கருக்கு 12 டிசம்பர் 1935ல் எழுதிய கடிதத்தில், 1936ல் சாதிய அமைப்பு ஒழிப்புச் சங்கத்தின், லாகூர் மாநாட்டில், இந்தியாவில் சாதிய அமைப்பு எனும் தலைப்பில் அம்பேத்கரை உரையாற்ற வேண்டினர். லாகூர் மாநாட்டில் அம்பேத்கர் ஆற்ற வேண்டிய உரையை முன்னதாக சாதிய ஒழிப்பு எனும் தலைப்பில் கட்டுரையாக எழுதி மாநாட்டு அமைப்பாளர்களுக்கு முன்னதாக அனுப்பிவைத்தார். 

அம்பேத்கரின் கட்டுரையில் இந்து சமயத்திற்கு எதிராக அதிக அளவில் கடுமையான விமர்சனங்களும்; வெறுப்பு நிறைந்த உள்ளடக்கங்களும் இருப்பதாக மாநாட்டு அமைப்பாளர்கள் சிலர் கருதினர். எனவே மாநாட்டு விழாக் குழுவினர், அம்பேத்கரிடம், கட்டுரையில் இந்து சமயம் குறித்து சகித்துக் கொள்ள முடியாத அளவில் விமர்சனங்கள் உள்ளதால் அவற்றை நீக்கி விடுமாறு கேட்டு கடிதம் எழுதினர். 

ஆனால் அம்பேத்கர் தனது கட்டுரையில் ஒரு சொல்லைக் கூட மாற்ற இயலாது என பதில் கடிதம் அனுப்பினார்.
இதனை கவனமாக கருத்தில் கொண்ட, மாநாட்டு விழாக் குழுவினர், சாதிய அமைப்பு ஒழிப்பு மாநாட்டையே ரத்து செய்து விட்டு, அம்பேத்கருக்கு அனுப்பட்ட, அழைப்புக் கடிதத்தையும் திரும்பப் பெற்றனர். இருப்பினும் அம்பேத்கர் தான் லாகூர் மாநாட்டில் உரையாற்றுவதற்கு எழுதி வைத்திருந்த சாதிய ஒழிப்பு உரையை, தன் சொந்த செலவில், 15 மே 1936ல் ஆங்கில மொழியில் "Annihilation of Caste" எனும் தலைப்பில் நூலாக வெளியிட்டார். 

இந்நூலில் அம்பேத்கர், இந்து சமயத்தில் காலம்காலமாக வழக்கத்தில் உள்ள வர்ணாசிரம தர்மத்தையும்; பழமையான இந்து சாத்திரங்களையும் மிகக் கடுமையாக சாடியிருந்தார். சமபந்தி உணவு உண்ணும் முறை மற்றும் சாதிக்கலப்பு திருமணங்கள் முறைகள், சாதிய அமைப்புகளை ஒழிக்க போதுமானதல்ல என்றும், இந்து சமயத்தில் வர்ணங்களை வலியுறுத்தும் சாத்திரங்களையும்; சாதிய முறைகளையும் சட்டப்படி ஒழிக்க வேண்டுமென அம்பேத்கர் வலியுறுத்தினார்.

அம்பேத்கர் எழுதிய சாதி ஒழிப்பு நூலுக்கு, சூலை 1936ல், ஹரிஜன் எனும் வாரந்திர செய்தி இதழில் நியாய நிருபணம் எனும் தலைப்பில், அம்பேத்கருக்கு மறுப்புக் கடிதம் எழுதியிருந்தார்.
The readers will recall the fact that Dr. Ambedkar was to have presided last May at the annual conference of the Jat-Pat-Todak Mandal of Lahore. But the conference itself was cancelled because Dr. Ambedkar's address was found by the Reception Committee to be unacceptable. How far a Reception Committee is justified in rejecting a President of its choice because of his address that may be objectionable to it is open to question. The Committee knew Dr. Ambedkar's views on caste and the Hindu scriptures. They knew also that he had in unequivocal terms decided to give up Hinduism. Nothing less than the address that Dr. Ambedkar had prepared was to be expected from him. The committee appears to have deprived the public of an opportunity of listening to the original views of a man, who has carved out for himself a unique position in society. Whatever label he wears in future, Dr. Ambedkar is not the man to allow himself to be forgotten.

அம்பேத்கர் எழுதிய "Annihilation of Caste" எனும் நூலை ஈ. வெ. இராமசாமி 1937ல் தமிழில் மொழிபெயர்த்து வெளியிட உதவினார். 



</doc>
<doc id="403875" url="https://ta.wikipedia.org/wiki?curid=403875" title="கலசப்பாக்கம் வட்டம்">
கலசப்பாக்கம் வட்டம்

கலசப்பாக்கம் வட்டம், தமிழ்நாட்டின் திருவண்ணாமலை மாவட்டத்தின் 12 வருவாய் வட்டங்களில் ஒன்றாகும். இவ்வருவாய் வட்டம் போளூர் வட்டத்தின் சில வருவாய் கிராமங்களைக் கொண்டு, மே, 2012ல் தோற்றுவிக்கப்பட்டது. இவ்வருவாய் வட்டத்தின் தலைமையிடம் கலசப்பாக்கம் ஆகும். கலசப்பாக்கம் வட்டம் 52 வருவாய் கிராமங்கள் கொண்டது.

கலசப்பாக்கம் வருவாய் வட்டத்தில் கலசப்பாக்கம் (சட்டமன்றத் தொகுதி) மற்றும் கலசப்பாக்கம் ஊராட்சி ஒன்றியம் அமைந்துள்ளது.

கலசப்பாக்கம் வட்டத்தின் கிழக்கில் சேத்துப்பட்டு வட்டம் மற்றும் கீழ்பெண்ணாத்தூர் வட்டங்களும், மேற்கில் ஜமுனாமரத்தூர் வட்டம், வடக்கில் போளூர் வட்டம், தெற்கில் திருவண்ணாமலை வட்டம் மற்றும் செங்கம் வட்டங்களும் எல்லைகளாக உள்ளது. 

திருவண்ணாமலைக்கு வடக்கே 30 கிமீ தொலைவிலும், சென்னையிலிருந்து 175 கிமீ தொலைவிலும்; வேலூரிலிருந்து 58 கிமீ தொலைவிலும் கலசப்பாக்கம் உள்ளது.



</doc>
<doc id="403878" url="https://ta.wikipedia.org/wiki?curid=403878" title="தி கால் (2013 திரைப்படம்)">
தி கால் (2013 திரைப்படம்)

தி கால் (The Call) என்பது 2013 ஆண்டைய அமெரிக்க உளவியல், திரில்லர், திகில், குற்றவியல் திரைப்படம் ஆகும். படத்தை பிராட் ஆண்டர்சன் இயக்க,  ரிச்சர்டு டி 'ஒவிடியோ எழுதியுள்ளார். இந்தப் படத்தில்   கேசி வெல்சன் என்ற பாத்திரத்தில் அபிகேல் பிரெஸ்லின் நடித்துள்ளார், இவர் தொடர் கொலைக்காரனால் கடத்தப்பட்ட ஓர் இளம்பெண்ணாகவும்,  ஹாலே பெர்ரி ஒரு 9-1-1 அவசர உதவி தொலைபேசி சேவையில் பணியாற்றும் பெண்ணான ஜோர்டன் டர்னராகவும் நடித்துள்ளார். மேலும் மோரிஸ் செஸ்ட்நட், மைக்கேல் எக்க்யூண்ட், மைக்கேல் இம்பீரியோலி,  டேவிட் ஓங்குகா ஆகிய நட்சத்திரங்களும் இப்படத்தில் நடித்துள்ளனர். இதன் கதையானது துவக்கத்தில் ஒரு தொலைக்காட்சித் தொடருக்காக உருவாக்கப்பட்டது என்று கருதப்பட்டுகிறது, ஆனால் டி'ஓவிடியோ அதை ஒரு திரைப்படமாக மீண்டும் மாற்றி எழுதியுள்ளார். படத்தின் படப்பிடிப்பு பணியானது 2012 சூலையில் துவங்கி, 25 நாட்கள் செலவிடப்பட்டன, படத்தின் அனைத்து காட்சிகளும் கலிபோர்னியாவில், முக்கியமாக பர்பாங் மற்றும் சாண்டா கிளரிட்டாவில் படம் பிடிக்கப்பட்டன.

2013 பெப்ரவரி 26 ஆம் நாள்  ரீஜல் சவுத் பீச் திரையரங்கில் நடத்தப்பட்ட மகளிர் சர்வதேச திரைப்பட விழாவில் "தி கால்" திரைப்படம்  திரையிடப்பட்டது. படத்தை டிராஸ்டார் பிக்சர்ஸ் 2013 மார்ச் 15  அன்று திரையரங்குகளில் வெளியிட்டது. பல விமர்சகர்களால் உயர் கருத்தாக கருதப்பட்ட இந்த திரைப்படம் வணிகரீதியான வெற்றியை நிரூபித்தது, $ 13 மில்லியன் டாலர் மதிப்பில் தயாரிக்கப்பட்ட இப்படம், $ 68 மில்லியனுக்கும் மேல் வசூலித்தது.   டீன் சாய்ஸ் விருதுகளில் நாடகத் திரைப்பட நடிகைக்கான  விருதுக்கும், பிஈடி விருதுகளில் சிறந்த நடிகைக்கான விருதுக்கும் ஹாலே பெர்ரி பரிந்துரைக்கப்பட்டார். அதே நேரத்தில் திரைப்படமானது விமர்சகர்களிடமிருந்து கலவையான விமர்சனங்களைப் பெற்றது. ஆனால் பெர்ரி மற்றும் ப்ரெஸ்லின் நடிப்பையும்  திரைப்படத்தின் புதிரை (சஸ்பென்ஸ்) பாராட்டினார்.
ஜோர்டன் டர்னர் (ஹாலே பெர்ரி) ஒரு 911 அவசர உதவி மைய தொலைபேசி பணியாளராக வேலைசெய்கிறார். அவருக்கு ஒரு நாள் இலியா ஒரு பெண்ணிடம் இருந்து அழைப்பு வருகிறது. அவள் தன்னுடைய வீட்டிற்குள் மர்ம நபர் ஒருவர் நுழைய முயல்வதாக அச்சமுற்று பேசுகிறாள். அவளுடன் ஜோர்டன் பேசிக் கொண்டிருக்கும் போதே அந்த மர்ம நபர் கண்ணாடியை உடைத்து வீட்டிற்குள் புகுந்து விடுகிறான். 

ஜோர்டன் தொலைபேசியில் இலியாவிடம் மாடிக்கு போய், படுக்கை அறையில் கட்டிலுக்கு அடியில் படுத்துக்கொள் என்று ஆலோசனைகளைத் தந்தபடி அவளுக்கு நம்பிக்கை ஊட்டியபடி இருக்கிறார். இலியாவும் அப்படியே செய்கிறாள். உள்ளே புகுந்த அந்த மர்ம மனிதன் வீடிடல் யாரும் அகப்படாததைத் தொடர்ந்து, கிளம்ப எத்தனிக்கின்றான். அந்த நேம்பார்த்து இவியா செல்பேசிக்கும் ஹல்லி தொலைபேசிக்கும் இடையிலான தொடர்பு துண்டிக்கப்படுகிறது. இதனால் பதற்றம் அடையும் ஹல்லி சிநிதிக்காமல் இலியாவின் செல்பேசியை அழைத்துவிடுகிறார். இந்த செல்பேசி ஒலித்து, கட்டிலுக்கு அடியில் பதிங்கியவளைக் கொலைகாரனுக்குக் காட்டிக் கொடுத்துவிடுகிறது. இலியாவை கொலைகாரன் பிடித்து வெளியே இழுத்து செல்பேசியை வாங்கி ஜோர்டனிடம் பேசுகிறான், அந்தப் பெண்ணை எதுவும் செய்யாவேண்டாம் என்று ஜோர்டன் அவனிடம் கெஞ்சுகிறாள். ஆனால் அவன் "அல்ரெடி டன்" என்று சொல்லி தொடர்பைத் துண்டிக்கிறான். மறு நாள் அந்த பெண் சடலமாக மீட்கபடுகிறாள். இதனாள் அந்த பெண்ணின் சாவுக்கு தானே காரணம் என்று ஜோர்டன் குற்ற உணர்ச்சிக்கு ஆளாகி வருந்துகிறார். 

ஆறு மாதம் கழித்து ஒரு பொண்ணிடம் இருந்து திரும்பவும் ஒரு பதட்டமான அழைப்பு 911க்கு வருகிறது. அந்த அழைப்பை ஜோர்டன் ஏற்று பேசுகிறார். வணிக வளாகத்துக்கு அருகில் தன் கடத்தப்பட்தாகவும் தான் ஒரு மகிழுந்தில் இருப்பதாகவும் கூறுகிறாள். ஆறு மாசத்துக்கு முன்னர் இறந்த பொண்ணைப் போல இந்தப் பொண்ணை இறக்க விடக்கூடாது என்று மிக எச்சரிக்கையாக ஜோர்டன் செயல்படுகிறார். இந்தமுறை ஜோர்டன் தன் முயற்சியில் வெற்றி பெற்று அந்த பெண்ணை காப்பாற்றினாரா ? என்பதே கதையின் முடிவு.


</doc>
<doc id="403879" url="https://ta.wikipedia.org/wiki?curid=403879" title="சமன்பாட்டைத் தீர்த்தல்">
சமன்பாட்டைத் தீர்த்தல்

கணிதத்தில் சமன்பாட்டின் தீர்வு காணல் அல்லது சமன்பாடு தீர்த்தல் ("Equation solving") என்பது அச்சமன்பாடு தரும் நிபந்தனையை நிறைவுசெய்யும் மதிப்புகளைக் காணும் செயலாகும். இந்த மதிப்புகள் அச்சமன்பாட்டின் "தீர்வுகள்" எனப்படும். ஒரு சமன்பாட்டின் தீர்வுகள் 
அச்சமன்பாட்டைப் பொறுத்து எண்கள், சார்புகள், கணங்கள் என அமையலாம். பொதுவாக ஒரு சமன்பாடு சமன் குறிக்கு இருபுறமும் அமையும் இரு கோவைகளைக் கொண்டதாயிருக்கும்.

தீர்வு காணும்போது ஒன்று அல்லது ஒன்றுக்கு மேற்பட்ட கட்டற்ற மாறிகள் "அறியப்படாதவை"யாகக் கொள்ளப்படுகின்றன. சமன்பாட்டிலுள்ள சமன்தன்மையை உண்மையாக்கும் மதிப்புகளை அறியப்படாத மாறிகளுக்கு கண்டுபிடிப்பதே அச்சமன்பாட்டின் தீர்வு காண்பதாகும். அதாவது சமன்பாட்டிலுள்ள அறியா மாறிகளுக்கு பதிலிடும்போது அச்சமன்பாட்டினை முற்றொருமை ஆக்கக்கூடிய கோவைகளே தீர்வுகளாகும்.

சமன்பாடுகளின் தீர்வுகாணும் முறைகள் பொதுவாக சமன்பாடுகளின் வகையைப் பொறுத்தது. சமன்பாட்டில் உள்ள கோவைகள் மற்றும் அறியாமாறிகள் ஏற்கக்கூடிய மதிப்புகளின் வகைக்களைப் பொறுத்து அச்சமன்பாட்டின் தீர்வுமுறை அமையும். சமன்பாடுகள் வகைகள் மிகவும் அதிகம் என்பதால் தீர்வுகாணும் முறைகளும் ஏராளமாக உள்ளன. இக்கட்டுரையில் ஒருசில குறிப்பிட்ட முறைகளே தரப்பட்டுள்ளன.

சில வகையான சமன்பாடுகளுக்கு தீர்வுகாணக்கூடிய படிமுறைகள் கண்டுபிடிக்க முடியாமலும் இருக்கலாம்; இதற்குப் போதுமான அளவு கணித அறிவு இல்லாதது காரணமாக இருக்கலாம். சில சமன்பாடுகள் பல நூற்றாண்டு காலம் பலரது கடின உழைப்பிற்குப்பின் தீர்வு காணப்பட்டுள்ளன. 1970 இல் "ஹில்பர்ட்டின் பத்தாவது கணக்கு" தீர்க்கவே முடியாத ஒன்றென 1970 இல் நிறுவப்பட்டுள்ளது. இதேபோல் படிமுறைத்தீர்வு முறையில் விடை காணமுடியாதவையும் உள்ளன1970.

சிலவகைச் சமன்பாடுகளின் தீர்வுக்கு, படிமுறைகள் கண்டறியப்பட்டாலும் அவை கணினி இயற்கணித முறைமைகளில் செயற்படுத்தப்படுகின்றன. சிலவகைகளுக்கு நாடியறியும் முறைகள் (heuristic method) கண்டுபிடிக்கப்பட்டாலும் அவை எல்லா சமயத்திலும் சரியான விடைகளைத் தருமென உறுதியில்லை.

ஒரு சமன்பாட்டின் தீர்களின் கணம் முடிவுறு கணமாகக் கட்டுப்படுத்தப்பட்டால், தீர்வுகளை முரட்டுவழிமுறையில் ([Brute-force search) காணலாம். அதாவது தீர்வுகளாக இருக்கக்கூடும் என்ற மதிப்புகளை ஒவ்வொன்றாகச் சமன்பாட்டில் பதிலிட்டு சமன்பாடு நிறைவுபெறுகிறாதா இல்லையா எனக் காணலாம். பதிலிட வேண்டிய மதிப்புகளின் எண்ணிக்கை முடிவுறு எண்ணாக இருப்பினும், மிகப்பெரிய எண்ணாக இருக்கும்பட்சத்தில் அவை அனைத்தையும் பிரதியிட்டு தீர்வா இல்லையா என்ற முடிவெடுப்பதற்கு அதிகக் காலவளவும் முயற்சியும் தேவைப்படும். எனவே இது நடைமுறையில் எளிதானதல்ல.

சிக்கல் தீர்வுகாணும் முறைகளில், சில நேரங்களில் முயன்று தெரிதல் முறை வெற்றியைத் தரலாம். ஒரு சமன்பாட்டின் வகையைக் கொண்டோ அல்லது அதே வகையிலான வேறொரு ஒத்த, ஏற்கனவே தீர்வறியப்பட்ட சமன்பாட்டின் தீர்வின் தன்மையைக் கொண்டோ அச்சமன்பாட்டின் தீர்வினை ஊகிக்கலாம். ஊகிக்கப்பட்டத் தீர்வு தவறாக இருந்தால், முதல்முறையின் ஊகத்தின் அனுபத்தினால் அடுத்தமுறை சரியான வழியில் ஊகிக்க இயலும்.

ஒரு மெய்மாறியிலமைந்த நேரியல் மற்றும் எளிய விகதமுறு சார்புகளை அடிப்படை இயற்கணிதமுறையில் தீர்க்கலாம்:

எடுத்துக்காட்டு 1:

எடுத்துக்காட்டு 2:

சிறிய நேரியல் சமன்பாடுகளின் தொகுப்புகளை அடிப்படை இயற்கணித முறைகளில் தீர்க்கலாம். பெரிய தொகுப்புகள் நேரியல் இயற்கணித அடிப்படையிலமைந்த படிமுறைகளைக் கொண்டு தீர்க்கப்படுகின்றன.

நேரியல் சமன்பாட்டுத் தொகுதிகளில் எளியவை இரு மாறிகளில் அமைந்த இரண்டு சமன்பாடுகள்: 

இத்தொகுதியின் தீர்வைப் பிரதியிடல் மற்றும் நீக்கல் ஆகிய இருமுறைகளில் காணலாம். 

பிரதியிடல் முறை:

முதலில், மேலே உள்ள முதல் சமன்பாட்டில் இருந்து formula_12 என்னும் மாறியை formula_13 மாறி மூலமாக மாற்றிக் கொள்ள:

இப்பொழுது, "x" என்னும் மாறிக்கு மாற்றீடாக இரண்டாவது சமன்பாட்டில் இதனை இடுக:

இது இப்பொழுது formula_13 என்னும் ஒரேயொரு மாறியினால் ஆன ஒருபடியச் சமன்பாடு, ஆகவே எளிதாகத் தீர்வைக் காணலாம்: formula_17. 

இப்பொழுது formula_13 -யின் இம்மதிப்பை formula_12 ஐக் கணிக்கும் சமன்பாட்டில் இட்டால் formula_20 எனத் தீர்வு காணலாம். இதே முறையைப் பல மாறிகள் இருக்கும் ஒருங்கமைச் சமன்பாடுகளின் தொகுதிக்கும் பயன்படுத்தலாம்.

நான்கு படிகள் வரைக் கொண்ட பல்லுறுப்புக்கோவைச் சமன்பாடுகளை இயற்கணித முறைகளில் தீர்க்கமுடியும். இருபடி வாய்ப்பாடு இதற்கு ஒரு எளிய எடுத்துக்காட்டாகுச் சார்பும். ஐந்து அல்லது அதற்கும் மேற்பட்ட படிகள் கொண்ட பல்லுறுப்புக்கோவைகளைப் பொதுவான எண்முறைகளில் அல்லது சிறப்புச் சார்புகள் கொண்டு தீர்க்கலாம். 

எனினும் அவற்றுள் சிலவற்றை இயற்கணித முறையிலும் தீர்க்க முடியும். எடுத்துக்காட்டாக,



</doc>
<doc id="403888" url="https://ta.wikipedia.org/wiki?curid=403888" title="நுரையீரல் சவ்விடை வளிமத்தேக்கம்">
நுரையீரல் சவ்விடை வளிமத்தேக்கம்

நுரையீரல் சவ்விடை வளிமத்தேக்கம் (Pneumothorax) என்பது நுரையீரலைச் சுற்றியுள்ள சவ்வுகளுக்கிடையே காற்று தேங்குவதாகும். இயல்பான நிலையில் இச்சவ்வுகள் இடையே ஒரு மெல்லிய படலத்தில் நீர்மம் காணப்படுகின்றது. திடீரெனத் தோன்றும் நெஞ்சு வலி, மூச்சுவிடுதலில் சிரமம் போன்றன முதன்மை அறிகுறிகளாகும். கூரிய ஆயுதம் ஒன்றால் ஏற்படும் காயத்தால் வெளிப்புறத்தில் இருந்து காற்றானது நுரையீரல் சவ்விடைகளில் உட்புகுகின்றது. இவ்வாறு உட்சென்ற வளி, மூச்சுவிடும்போது காயத் துவாரம் ஊடாக மீண்டும் வெளியில் சென்றால் பெரிதளவில் பாதிப்பு ஏற்படுவதில்லை. ஆனால் இந்த நோய் நிலையில் சிலருக்கு மூச்சுவிடும்போது வெளிக்காற்று காயத்தின் துவாரமூடாக உள்நோக்கி மட்டுமே செல்லக்கூடும். இந்நிலையில் காயத்துவாரம் ஒரு அடைப்பிதழ் போன்று தொழிற்படுகின்றது. இதனால் சவ்விடையே உள்ள வளியின் தேக்கம் அதிகரித்து பெரும் பாரதூரமான விளைவுகளை ஏற்படுத்தும். 
நெஞ்சு வலி, மூச்சுச் சிரமம், களைப்பு என்பன முதன்மை அறிகுறிகளாகும். முதன்நிலை வளிமத்தேக்கம் பெரும்பாலும் இள வயதினருக்கு உண்டாகலாம். பெரும்பாலும் இவ்வளிமத்தேக்கம் உடையோர் உடனடியாக மருத்துவ உதவியை நாடுவது குறைவு, இது பாரதூரமான பின்விளைவுகளை உண்டாக்கலாம். நெஞ்சு இறுக்கம் போன்று இருத்தல், இதயத் துடிப்பு அதிகரித்தல், விரைவுச் சுவாசம், இருமல், உடனடி நெஞ்சுவலி, மூச்சுச் சிரமம், களைப்பு என்பன வந்தால் உடனடியாக மருத்துவ உதவியை நாடுவது சாலச்சிறந்தது.

முதன் நிலைத் தன்னியல்பு நுரையீரல் சவ்விடை வளிமத்தேக்கம், இரண்டாம் நிலை நுரையீரல் சவ்விடை வளிமத்தேக்கம், காயத்தால் ஏற்படும் வளிமத்தேக்கம், வளிமிகை அழுத்த வளிமத்தேக்கம் என வகைப்படுத்தப்படுகின்றது. 
ஏற்கனவே அறியப்பட்ட நுரையீரல் நோய்கள் ஒன்றும் இல்லாத ஒருவருக்குத் திடீரென்று நிகழும் சவ்விடை வளிமத்தேக்கம் முதன் நிலைத் தன்னியல்பு என வழங்கப்படுகின்றது. ஏற்கனவே நுரையீரல் நோய்கள் இவர்களில் அறியப்படவில்லை என்றாலும், வரியோட்டவழிக் கணித்த குறுக்குவெட்டு வரைவி மூலம் அறியப்படக்கூடிய ஆனால் நோய் அறிகுறிகள் வெளிப்படாத சிறிய நுரையீரல் காற்றுக் குமிழிகள் காணப்படலாம். காற்றுக் குமிழிகள் உடையும்போது அங்கிருந்து சவ்வுகளுக்கிடையே காற்று உட்புகுகின்றது.
இத்தகையோர் பொதுவாக 18-40 அகவைகளுக்கிடையே மற்றும் மெலிந்த உடல் கொண்டவர்களாகவும், முக்கியமாக இது புகைப்பிடிப்பவராகவும் இருப்பார்கள்.

ஏற்கனவே இருக்கக்கூடிய நாட்பட்ட நுரையீரல் அடைப்பு நோய் போன்ற நுரையீரல் நோய்களை உடையோருக்கு இரண்டாம் நிலை நுரையீரல் சவ்விடை வளிமத்தேக்கம் ஏற்படுகின்றது. பின்வரும் நுரையீரல் நோய்கள் வளிமத்தேக்கத்தை அதிகரிக்கலாம்:

கூரிய ஆயுதங்கள் அல்லது துப்பாக்கிக் குண்டு துளைத்து துளைகள் ஏற்பட்டு உண்டாகும் ஊடுருவல் காயங்கள் மற்றும் ஊடுருவல் அல்லாத உட்காயங்கள் ஆகியவற்றால் இது ஏற்படலாம். உட்காயங்கள் அதிர்வுகளால் அல்லது தாக்குதல்களால் ஏற்படலாம். மருத்துவத்தால் ஏற்படும் வளிமத்தேக்கம் கூட ஒருவகை காயத்தால் ஏற்படும் வளிமத்தேக்கம் ஆகும். உயிரகச் செதுக்குக்காக ஊசிகள் மூலம் நுரையீரல் கலங்கள், இழையங்கள் உறிஞ்சப்படும் செயன்முறை மருத்துவ வளிமத் தேக்கத்திற்கான ஒரு முதன்மைக் காரணியாகும்.

உள் நுழைந்த காற்று வெளியே செல்லாமல் மேலும் மேலும் நுரையீரற் சவ்விடை வெளியில் வளி தேங்குவதால் இழுவை வளிமத்தேக்கம் ஏற்படுகின்றது. இது ஒரு உயிராபத்துத் தரக்கூடிய நிலையாகும். எனவே இது மருத்துவ அவசரநிலையாகக் கருதப்படுகின்றது. இது இடது புறத்தில் ஏற்படின் வாதனாளி மற்றும் இதயம் வலது புறம் தள்ளப்படும். இது மேலும் தீங்கை விளைவிக்கும்.

ஒவ்வொரு நுரையீரலையும் சவ்வுகள் அல்லது உறைகள் சூழ்ந்துள்ளன. நுரையீரலுடன் ஒட்டியபடியே அமைந்துள்ளது உடலக நுரையீரற்சவ்வு (visceral pleura) மற்றும் வெளியே அமைந்துள்ளது சுவர்ப்புற நுரையீரற்சவ்வு (parietal pleura) ஆகும். இவை இரண்டுக்கும் இடையே மெல்லிய படலத்தில் நீர்மம் காணப்படுகின்றது. இது நுரையீரலைப் பாதுகாக்க, உராய்வு நீக்கியாக மற்றும் நுரையீரல் சுயாதீனமாக சுருங்கி விரிய உதவுகின்றது. இயல்புக்கு மாறாக இந்த நுரையீரல் சவ்விடையில் சீழ் தேங்குதல், குருதி தேங்குதல், நிணநீர் தேங்குதல், வளிமம் தேங்குதல் போன்றன ஏற்படலாம். 

நுரையீரல் காற்றின் அழுத்தம் நுரையீரல் சவ்விடை வெளியின் அழுத்தத்தைவிடக் கூடுதலாக இருப்பதாலும் இவற்றுக்கு இடையே ஒரு தொடர்பும் இல்லாது இருப்பதாலும் இயல்பான நிலையில் நுரையீரல் சவ்விடையுள் நுரையீரல் காற்று உட்செல்வதில்லை. இதுபோலவே வெளிச் சூழலுடன் எதுவிதத் தொடர்பும் அற்று இருப்பதால் வளிமண்டலத்தில் இருந்து காற்று உட்புகுவதில்லை. துப்பாக்கிக் குண்டு துளைத்தல் அல்லது கத்தியால் குத்தப்படல் போன்ற சம்பவங்களில் நுரையீரல் சவ்வில் ஏதேனும் துளை ஏற்பட்டால் நுரையீரல் சவ்விடையே வளிமத்தேக்கம் ஏற்படுகின்றது. 

காயத் துவாரம் வழியாக வெளியிலிருந்து உள்வரும் காற்று சுவாசச் செயன்முறையில் மீண்டும் காயத் துவாரம் வழியாக வெளியே சென்றால் பேரிடரைக் கொடுப்பதில்லை, எனினும் இதனைப் புறக்கணிக்கலாகாது. இதனை விட ஆபத்தான நிகழ்வு என்னவெனில் காயத் துவாரம் வழியாக காற்று உள்ளேமட்டும் செல்லும் ஆனால் வெளியே மீண்டும் திரும்பாது. காயத்தின் துவாரம் ஒரு அடைப்பிதழைப் போன்று தொழிற்படுவதே இதற்குக் காரணம் ஆகும். இதனால் நுரையீரல் சவ்விடை உப்பல் அடைகின்றது. இது மேலும் மேலும் பெருக்க நுரையீரல் ஒருபுறம் தள்ளப்பட்டு சிறிதாகச் சுருங்குகின்றது. இது நுரையீரல் பெருஞ்சுருக்கம் (collapsed lung) எனப்படும். இதுதான் இழுவை வளிமத்தேக்கம் ஆகும்.


</doc>
<doc id="403902" url="https://ta.wikipedia.org/wiki?curid=403902" title="விலங்கு மாளிகை">
விலங்கு மாளிகை

தேசிய லாம்பூன்'ஸ் அனிமல் ஹவுஸ் என்பது 1978 ஆம் ஆண்டு வெளிவந்த அமெரிக்கன் நகைச்சுவைத் திரைப்படம் ஆகும். இந்த திரைப்படம் ஜான் லாண்டிஸ் ஆல் இயக்கப்பட்டது. மற்றும் ஹரால்ட் ராமிஸ், டக்ளஸ் கென்னி மற்றும் கிறிஸ் மில்லர் ஆகியோரால் எழுதப்பட்டது. இதில் ஜான் பெலுஷி, டிம் மத்தேசன், ஜான் வெர்னான், வெர்னா ப்ளூம், தாமஸ் ஹுல்ஸ், ஸ்டீபன் ஃபர்ஸ்ட் மற்றும் டொனால்ட் சதர்லாண்ட் ஆகியோர் நடித்துள்ளனர். இந்த படம் ஃபேபர் கல்லூரியின் டீன் அதிகாரத்தை சவால் செய்யும் சகோதரத்துவ உறுப்பினர்களின் தவறான குழுவை பற்றியதாக உள்ளது.
யுனிவர்சல் பிக்சர்ஸிற்கான தேசிய லம்பூம் மற்றும் இவான் ரைட்மேனின் மட்டி சிமன்ஸ் மூலம் தயாரிக்கப்பட்டது. இது மில்லர் எழுதிய கதைகள் ஆகும் மற்றும் தேசிய லம்பூனில் வெளியிடப்பட்டது. இந்த கதைகள் செயின் லூயிஸில் உள்ள வாஷிங்டன் பல்கலைக்கழகத்தின் ஸீட்டா பீட்டா டாவ் சகோதரத்துவத்தின் அனுபவத்திலும் நியூ ஹாம்ப்ஷயரில் உள்ள ஐவி லீக் டார்ட்மவுத் கல்லூரியில் மில்லரின் ஆல்ஃபா டெல்டா ஃபை அனுபவத்திலும் ஒன்டாரியோவில் உள்ள ஹாமில்டன் மாக்மாஸ்டர் பல்கலைக்கழகத்தில் தயாரிப்பாளர் ரீட்மேனின் டெல்டா உப்சிலோன் அனுபவத்திலும் உள்ள சாராம்சத்தை தழுவியே உள்ளது.

ஸ்டீபன் ஃபர்ஸ்ட்
புரூஸ் மெக்கில்லே
ஜேம்ஸ் விட்ஸ்

ஆகியோர்கள் நடித்துள்ளனர்

மார்க் மெட்காஃப்
கெவின் பேகன்

ஆகியோர்கள் நடித்துள்ளனர்

சாரா ஹோல்காம்
டிவைன் ஜெஸ்ஸி
செசரே டேனோவா

ஆகியோர்கள் நடித்துள்ளனர்
இது 1970. களின் நடுப்பகுதியில் கல்லூரி வளாகங்களில் மிகவும் பிரபலமான நகைச்சுவை பத்திரிகையான தேசிய லம்பூனின் தயாரித்த முதலாவது திரைப்படமாகும்.நாகரிக அரசியலும் பிரபலமான கலாச்சாரமும் சிறப்புமிக்கவை. பல பத்திரிகை எழுத்தாளர்கள் சமீபத்தில் கல்லூரி பட்டதாரிகளாக இருந்தனர். எனவே நாடு முழுவதிலுமுள்ள மாணவர்களுக்கான வேண்டுகோளாக இருந்தது. டக் கென்னே ஒரு லம்பூம் எழுத்தாளராகவும் மற்றும் பத்திரிகையின் முதல் ஆசிரியராகவும் இருந்தார். அவர் 1969 ஆம் ஆண்டில் ஹார்வர்ட் பல்கலைக்கழகத்தில் பட்டம் பெற்றார் மற்றும் திரைப்படத்தில் ஒமேகாஸுடன் நெருக்கமாக இருந்த ஒரு கல்லூரி அனுபவம், அவர் பல்கலைக்கழக உயரடுக்கு ஸ்பீ கிளப்புக்கான ஜனாதிபதியாக இருந்தார். திரைப்படத்தில் லாரி க்ரோஜர், மாண்டி பெப்பர்ரிட்ஜ், மற்றும் வெர்னான் வோர்மர் ஆகியோரில் தோன்றும் மூன்று கதாபாத்திரங்களின் முதல் தோற்றத்திற்கு கென்னே பொறுப்பு. அவர்கள் 1973 ஆம் ஆண்டு தேசிய லம்பூனின் உயர்நிலை பள்ளி ஆண்டுப் புத்தகத்தில் அறிமுகமானார்கள். இது 1964 ஆம் ஆண்டு உயர்நிலை பள்ளி ஆண்டு புத்தகத்தின் ஒரு நையாண்டி நிகழ்வு ஆகும். க்ரூஜரின் மற்றும் பெப்பர்ரிட்ஜின் கதாபாத்திரங்கள் படத்தில் தங்கள் கதாபாத்திரங்கள் போலவே திறமையுடன் அமைத்தனர். அதேசமயத்தில் வெர்னான் வோர்மர் ஒரு பி. இ. மற்றும் சிவிக்குகள் ஆசிரியராகவும் ஆண்டு புத்தகத்தின் ஒரு தடகள பயிற்சியாளராகவும் இருந்தார். இருப்பினும், கல்லூரி அனுபவத்தின் பத்திரிகை வல்லுநராக சக லம்பூம் எழுத்தாளர் கிறிஸ் மில்லர் என்று கென்னீ உணர்ந்தார். வரவிருக்கும் காலக்கெடுவை எதிர்கொள்ளும் வகையில், மிலர் ஆல்பா டெல்டாவில் தனது சகோதரத்துவ நாட்களில் அனுபவித்த அனுபவங்களைப் பற்றி "ஆல்ஃபா டெல்டா ஃபை" உடன் மில்லரின் இளங்கலை இளங்கலை ஆண்டுகளில், சகோதரத்துவத்துடன் தொடர்புடைய, "ஏழு தீவின் இரவு" பின்னர் தேசிய அமைப்பிலிருந்து தன்னை ஒதுக்கி வைத்தது, இப்போது ஆல்ஃபா டெல்டா என அழைக்கப்படுகிறது., நியூ ஹாம்ப்ஷயர், ஹனோவர் என்ற இடத்தில் ஐவி லீக்கின் டார்ட்மவுத் கல்லூரியில் உள்ளது. அவரது சக சகோதரத்துவத்தின் குரல்கள், உமாஷ் எம்ஹிர்ஸ்ட் மற்றும் அதன் டெல்டா சி ஃபேர்டநிட்டி ஒரு சாலை பயணம் போன்ற அனுபவங்கள் இணைந்து, விலங்கு ஹவுஸ் டெல்டா டவுன் சிஸ் மற்றும் படத்தில் பல பாத்திரங்கள் மற்றும் அவர்களின் புனைப்பெயர்கள் உத்வேகம் ஆனது. திரைப்பட இயக்குனர் இவான் ரைட்மேன் டேவிட் க்ரோன்நெர்கின் முதல் படமான ஷீவர்ஸை உருவாக்கி முடித்தார். மேலும் பத்திரிகையின் வெளியீட்டாளர் மாட்டி சிம்மன்ஸ் லம்பம்பூன் பதாகையின் கீழ் திரைப்படங்களை தயாரிப்பது பற்றி விவரித்தார். ஜான் பெலுஷி உள்ளிட்ட பல எதிர்கால சனிக்கிழமை இரவு லைவ் நடிக உறுப்பினர்களை நியூயார்க் நகரத்தில் உள்ள தேசிய லேம்பூன் ஷோ ஒன்றாக ரீட்மேன் ஒன்றாகக் கொண்டிருந்தது. லம்பூம் குழுவில் பெரும்பாலோர் எஸ்என்எல் க்கு ஹரோல்ட் ராமிஸுக்குத் தவிர்த்துவிட்டால் லீம்பூன் ஷோவில் இருந்து சில பொருட்களை பயன்படுத்தி ஒரு திரைப்படத்தை உருவாக்க ஒரு யோசனையை பெற ரெயிட்மேன் அணுகினார்.


</doc>
<doc id="403927" url="https://ta.wikipedia.org/wiki?curid=403927" title="அமனிடா ஃபோலாய்ட்ஸ்">
அமனிடா ஃபோலாய்ட்ஸ்

அமானிட்டா ஃபோலோயிடைஸ் பொதுவாக மரணம் தொப்பி என அழைக்கப்படுகிறது. ஒரு கொடிய நச்சுத்தன்மை வாய்ந்த பாடிடியாமிசெட்டீ பூஞ்சைகள் ஆகும். இது அமனிதாவின் பெரும்பகுதிகளில் ஒன்றாகும். ஐரோப்பா முழுவதும் பரவலாக விநியோகிக்கப்பட்டது. ஏ ஃபோலோயிட்டுகள் பல்வேறு பரந்த மரங்களில் வளரும் எக்டமிகோரிரிஸ்ஸை உருவாக்குகின்றன. சில சந்தர்ப்பங்களில், மரத்தூள் கஷ்கொட்டை மற்றும் பைன் அல்லாத இனங்களின் இனப்பெருக்கம் மூலம் புதிய பகுதிகளுக்கு இது பரவுகிறது. பெரிய காளான்கள் கோடை மற்றும் இலையுதிர்காலத்தில் தோன்றும்.தொப்பிகள் பொதுவாக வெள்ளை நிற மற்றும் செதில்களுடன் கூடிய பச்சை நிறத்தில் உள்ளன. தொப்பியின் நிறமானது வெள்ளை ஆகும். கீழே வகைபிரித்தல் போல கீற்றுகள் தொபியில் உள்ளது.இந்த நச்சு காளான்கள் பல சமையல் இனங்கள் குறிப்பாக கேஸர் காளான் மற்றும் வைக்கோல் காளான் பொதுவாக மனிதர்கள் தற்செயலாக உட்கொள்ளும் போது நச்சு ஆபத்தை அதிகரிக்கும். இந்த காளான்களில் காணப்படும் நச்சுத்தன்மையின் வகை அமாடாக்ஸின்கள் வெப்பநிலையானவை. அவை வெப்பத்தின் காரணமாக மாற்றங்களை எதிர்க்கின்றன. அதனால் அவற்றின் நச்சு விளைவுகள் சமையல் மூலம் குறைக்கப்படாது. ஏ.ஃபோலாய்ட்ஸ் அனைத்தும் அறியப்பட் மிகவும் விஷம் உள்ள காளான் ஆகும். அரை காளானில் ஒரு வயது வந்த மனிதரைக் கொல்ல போதுமான நச்சுத்தன்மையைக் கொண்டுள்ளது என மதிப்பிடப்பட்டுள்ளது. இது ரோமானிய பேரரசர் கிளாடியஸின் இறப்பு கி.பி 54 ல் மற்றும் புனித ரோமானிய பேரரசர் சார்லஸ் VI இறப்பு 1740 இல் காளான் நச்சுத்திறன் மூலமே நடந்தது. இது மிகவும் ஆராய்ச்சிக்கு உட்பட்டது மேலும் பல உயிரியல் ரீதியாக செயல்படும் முகவர்கள் தனிமைப்படுத்தப்பட்டிருக்கிறார்கள். முக்கிய நச்சுத்தொகுப்பு α- அமனிடின் ஆகும். இது கல்லீரல் மற்றும் சிறுநீரகங்களை சேதப்படுத்துகிறது. இதனால் கல்லீரல் மற்றும் சிறுநீரக செயலிழப்பு ஏற்படலாம் இது மரணமடையவைக்கும்.
ஆங்கில மருத்துவர் மருத்துவர் தாமஸ் பிரவுன் மற்றும் கிறிஸ்டோபர் மெர்ரட் ஆகியோருக்கு இடையே உள்ள தொடர்புகளில் லத்தீன் மொழியில் இதில் மரணம் அடைக்கப்படுகின்றது என்றனர். 1727 ஆம் ஆண்டில் பிரெஞ்சு தாவரவியலாளரான செபாஸ்டியன் வைலண்ட் என்பவரால் விவரிக்கப்பட்டது. அவர் "பூஞ்சை ஃபோலாய்டுகள், அஞ்சலேட்ஸ், சர்டைடு விர்சென்சென்ஸ், எட் பயுலூஸ்" எனும் சுருக்க சொற்களின் பெயரைக் கொடுத்தார். இது இன்றும் பூஞ்சை என அறியப்படுகிறது.விஞ்ஞான பெயர் ஃபலோயிடைட்ஸ் "ஃபோலஸ்-வடிவ" என்று பொருள்படும் என்றாலும், இது ஒரு நேரடிப் ஃபாலஸுக்கும் அல்லது ஸ்டைன்ஹார்ன் காளான்கள் ஃபாலஸுக்கும் ஒத்திருப்பதாக பெயரிடப்பட்டுள்ளதா என்பது தெளிவற்றதாக இருக்கிறது. 1821 ஆம் ஆண்டில் எலியாஸ் மேக்னஸ் ஃப்ரைஸ் அதை அகார்சியஸ் ஃலோலோயிட்டுகள் என விவரித்தார் மேலும் அதன் வெள்ளை விளக்கவுரையில் அதன் விளக்கத்தில் உள்ளிட்டார். இறுதியாக 1833 ஆம் ஆண்டில் ஜோஹன் ஹென்ரிச் ப்ரீட்ரிச் இணைப்பு அம்ரிதா ஃபோலாய்டுஸ் என்னும் பெயரில் 30 ஆண்டுகளுக்கு முன்னர் அன்னைட்டா வைரிடிஸ் என்று பெயரிட்டார். சில வரிவிதிப்புவாதிகள் இந்த கருத்துடன் கருத்து வேறுபாடு கொண்டுள்ளனர்.
அமானிதோ ஃபலோயிட்ஸ் என்பது அமானி பிரிவின் ஃபலோயிடைடி வகை இனங்கள் ஆகும்.இது ஒரு குழுவானது இதுவரை அடையாளம் காணப்பட்ட அனைத்து ஆபத்தான உயிரினங்களான அமானிட்டா வகைகளைக் கொண்டிருக்கிறது. இவற்றில் மிகவும் குறிப்பிடத்தகுந்த அழிக்கும் திறன் கொண்டது.அதாவது அமனிட்டா விரோசா மற்றும் அமனிட்டா பிஸ்போரிகாரா அதே போல் முட்டாளின் காளானையும்-ஏ வெர்னா வை அழிக்கும். காலப்போக்கில் "அழிக்கும் தேவதை" என்ற வார்த்தை ஏ. ஃபலோயிட்டுகளுக்குப் பயன்படுத்தப்பட்டத. ஆனால் "மரணம் தொப்பி" என்பது ஆங்கிலத்தில் பயன்படுத்தப்படும் பொதுவான பெயர் ஆகும். இவற்றில் பட்டியலிடப்பட்ட பிற பொதுவான பெயர்கள் "திடுக்கிடும் அமனிதா"மற்றும் "கொடிய அமனிதா" ஆகும்.

இது சாதாரணமாக நிற்கும் மரணக் கவசங்களில் அடிக்கடி வளர்ந்து காணப்படுகிறது. இது 2004 இல் விவரிக்கப்பட்டது. ஒரு தனித்துவமான வகையாகும் மற்றும் இதில் ஏ. வெர்னா வார் என குறிப்பிடப்பட்டுள்ளது.வசந்த காலத்தில் உண்மையான அமனிடா வனப்பகுதி காளானாக இருக்கும் மற்றும் பொட்டாசியம் ஹைட்ராக்சைடு கரைசலுடன் மஞ்சள் நிறமாக மாறும்.


</doc>
<doc id="403929" url="https://ta.wikipedia.org/wiki?curid=403929" title="தியா (திரைப்படம்)">
தியா (திரைப்படம்)

தியா (Diya) என தமிழிலும், கனம் என தெலுங்கில் (English: "Embryo") அழைக்கப்படுவது  2018 ஆண்டைய இந்திய பன்மொழி திகில், திரில்லர் நாடகத் திரைப்படமாகும். இப்படத்தை ஏ. எல். விஜய் இயக்க,  லைக்கா தயாரிப்பகம் தயாரித்துள்ளது. படத்தில் சாய் பல்லவி மற்றும் விரோனிகா அரோரா ஆகியோர் முதன்மைப்  பாத்திரங்களை ஏற்றுள்ளனர், இவர்களுடன் நாக சௌரியாவும் முதன்மைப் பாத்திரத்தை ஏற்று நடித்துள்ளார்.

கிருஷ்ணாவும் (நாக ஷௌரியா) துளசியும் (சாய் பல்லவி) காதலிக்கின்றனர். இவர்களின் சேர்கையினால் துளசி கர்ப்பமடைகிறாள். இருவருக்கும் திருமணம் செய்துவைக்க குடும்பத்தினர் ஒப்புக்கொண்டாலும் துளசி படித்து முடிக்கும்வரை குழந்தை வேண்டாம் என்றுகூறி, அந்தக் கரு கலைக்கப்படுகிறது.

ஐந்து ஆண்டுகளுக்குப் பிறகு, கிருஷ்ணாவும் துளசியும் பெற்றோரின் சம்மதத்துடன் திருமணம் செய்துகொள்கிறார்கள். 
தேனிலவுக்கு பிறகு இவர்கள் புது வீட்டில் குடியேற, எதிர்பாராத விதமாய் அடுத்தடுத்து இவர்களின் குடும்பத்தைச் சேர்நவர்கள் இறக்கின்றனர். முதலில் கிருஷ்ணாவின் தந்தை (நிழல்கள் ரவி) இறக்க, சில நாட்களில் துளசியின் தாயார் (ரேகா) இறந்துபோகிறார். இவர்களின் குடும்ப பெண் மருத்துவரும் இதே போல மர்மமாக இறக்கிறார். இந்த மர்ம மரணங்கள் குறித்து காவல்துறை விசாரிக்கிறது ஆனால் நடந்து என்ன என அவர்களாலே கண்டுபிடிக்க முடியவில்லை. ஆனால் எல்லோரின் மரணமும் ஒரே மாதிரி திட்டமிட்ட கொலை போல தெரிகிறது.

துளசியின் மனதிற்குள் சில உணர்வுகள் தோன்றுகிறது. கருவிலேயே கொல்லப்பட்ட குழந்தை பழிவாங்குகிறது என அவள் உணர்கிறாள். ஆனால் இதை நம்ப மறுத்த கிருஷ்ணா துளசிக்கு மனநிலை பாதிப்பு உள்ளதாக கருதி அவருக்கு மனநல சிகிச்சை அளிக்கிறார். அந்தக் குழந்தை, முடிவில் தன் தந்தையையே பழிவாங்க நினைக்கிறது என்பது துளசிக்குத் தெரிகிறது. துளசியால் தன் கருவிடமிருந்து கணவனைக் காப்பாற்ற முடிகிறதா என்பதுதான் மீதிக் கதை.

2017 ஏப்ரல் மாதத் தொடக்கத்தில், ஏ. எல். விஜய், லைகா புரொடக்சன்ஸ் நிறுவனத்திற்காக சாய் பல்லவி நடிக்கும் ஒரு படத்தில் பணியாற்றுவதாக அறிவித்தார், மேலும் அவர் "மூன்றரை ஆண்டுகளுக்கு முன்னர்" எழுதிய ஒரு திரைக்கதையை இயக்குவதாகக் கூறினார்.  பிரமோட் பிலிஸ் மலையாளத் திரைப்படமான சாரிலி (2015) படத்தை மாதவனுடன் சாய் பல்லவியை நடிக்கவைத்து, தமிழில் மறு ஆக்கம் செய்ய திட்டமிட்டிருந்த நிலையில் அப்படத்தின் மறு ஆக்கம்  திடீரென நிறுத்தப்பட்டது. இந்நிலையில் இப்படத்தில் நடிக்க சாய் பல்லவி தேர்ந்தெடுக்கப்பட்டார்.  திரைப்படப் படப்பிடிப்புக்கு  நடிகையின் தேதிகளைப் பெற்றுக்கொண்ட பிறகு, இயக்குநர் விஜய் தன் வழக்கமான தொழில்நுட்பக் கலைஞர்களான ஒளிப்பதிவாளர் நிராவ் ஷா மற்றும் படத்தொகுப்பாளர் ஆண்டோனி போன்றரை நியமித்தார். சாய் பல்லவி இதற்கு முன் தமிழில் நடிக்க ஒப்புக்கொண்ட சில படங்கள் கைவிடப்பட்டதாலும், அவர் படத்தில் இருந்து மாற்றப்பட்டதாலும், இப்படமே அவரது முதல் தமிழ் திரைப்படமாக ஆனது. முன்னர் அவர் தமிழில் நடிப்பதாக இருந்த,  மணிரத்தினத்தின் காற்று வெளியிடை (2017) படம் மற்றும் விஜய் சந்தரின் ஸ்கெட்ச் (2017) ஆகிய படங்களில் இருந்து மாற்றப்பட்டார். அதேபோல, அவர் தமிழில் நடிப்பதாக இருந்த  சார்லி மற்றும் ராஜீவ் மேனனின் "சர்வம் தாள மயம் " ஆகிய படங்கள் காலவரையின்றி தள்ளிவைக்கப்பட்டன. வரும் மாதம், தெலுங்கு நடிகர் நாக ஷோரியாவின், தமிழ் படத்தில் நடிக்க கையெழுத்திட்டார். விஜய் படங்களில் தொடர்ந்து ஜி. வி. பிரகாஷ் குமார்  தொடர்ந்து இசையமைத்து வந்த நிலையில் இப்படத்தில் அவருக்கு பதிலாக சாம் சி. எஸ்சை இசையமைப்பாளராக நியமித்துள்ளார்.

இப்படத்தின் பணிகள் 2017 செப்டம்பர் வாக்கில் நிறைவான நிலையில், சாய் பல்லவி தனது டப்பிங் வேலைகளை தொடங்கினார். இந்தப் படம் ஒரு திகில் படம் என்ற கூற்றை மறுத்த விஜய், " இது ஒரு இளம் தாய் மற்றும் அவரது நான்கு வயது குழந்தையின் கதை" என்றார். மேலும் இதில் சாய் பல்லவி அம்மாவாக நடிப்பதாக கூறினார்.

2018 ஏப்ரலில் படத்தின் பெயரானது "கரு" என்பதில் இருந்து "தியா" என மாற்றப்பட்டது"."

இப்படம் 2018 ஏப்ரல் 27 அன்று வெளியானது.


</doc>
<doc id="403935" url="https://ta.wikipedia.org/wiki?curid=403935" title="இராணி எலிசபெத் தீவுகள்">
இராணி எலிசபெத் தீவுகள்

இத்தீவுகள் கனட ஆர்டிக் தீவுக் கூட்டத்தில் உள்ள தீவுக் கொத்துகளில் ஒன்றாகும். (பிரெஞ்சு மொழிழியில் "ஐல் டி லெ இரயினே எலிசபெத்" முன் காலங்களில் பாரிஸ் தீவுகள்), இத்தீவுகள் ஏறத்தாழ இவ்வுலகின் 14% பனியாறுகள் மற்றும் பனிமுகப்புகளைக் கொண்டுள்ளது. இவற்றில் கிரீன்லாந்து தீவுகள் மற்றும் அண்டார்டிகாவில் உள்ள உள்நாட்டு பனிப் படிவுகள் கணக்கில் வராது. 
புவி அமைப்பு:
இந்த தீவு 419,016 சதுர கி.மீ பரப்பளவு கொண்டது. இது 1953இல் இங்கிலாந்து நாட்டு அரசி எலிசபெத் II அவர்கள் கனடா நாட்டின் இராணியாக மகுடம் சூட்டிய பிறகு இராணி எலிசபெத் தீவுகள் என மறு பெயரிடப் பட்டது. இந்த் தீவு ஏறக்குறைய ஒரு செங்குத்து முக்கோணம் போன்ற பரப்பைக் கொண்டுள்ளது. இதன் கிழக்கு எல்லையாக நார்ஸ் நீர்ச்சந்தி  தெற்கில் பாரி கால்வாய் மற்றும் வடக்கு மற்றும் மேற்கு ஆர்டிக் பெருங்கடல் எல்லைகளாக உள்ளது. கனடாவின் இயற்கை வள மையம் இத்தீவுகளைக் கண்காணித்து வந்தாலும் இங்கு மக்கள் தொகை மிகக் குறைவே. 1960 இல் பான் ஆர்டிக் எண்ணெய் நிறுவனம் ஸ்வெர்ட்ரப் மற்றும் ஃப்ரங்கிளினன் ஆற்று வடிநீர் பகுதிகளில் எண்ணெய் கிணறுகள் உள்ளதாக ஆராய்ச்சிகளை மேற்கொண்டது. மேலும் இது இராணி எலிசபெத் தீவுக்கூட்டத்தில் தன் ஆராய்ச்சியை நிலை நிறுத்த முயற்சித்தது. ஆனால் 1970 இதன் எண்ணெய் உற்பத்தி நின்று விட்டது. 2013இல் நடெபெற்ற புவி மாநாட்டில் ஆர்டிக் பகுதியில் கனட்டாவின் எண்ணெய் எடுப்பு பகுதிகள் நிரந்தரமாக கடைசி பெட்ரோலிய ஆராய்ச்சி முன்னனணி பகுதியாக அறிவிக்கப் பட்டது, ஹாக் மற்றும் எனசெஸ்கு ஆராய்ச்சி நிறுவனங்கள் நவீனப் படுத்தப்பட்டுள்ள நில மற்றும் நீர் நில நடுக்க தொழிற்நுட்பங்களை இங்கும் உபயோகிக்கலாம் என்று விவாதித்தது. 
1616இல் முதன்முதலில் ஐரோப்பியர்களால் காணப்பட்ட இராணி எலிசபெத் தீவுகள் பிரிட்டிஷ் அரசின் வடகிழக்கு பாதை அதை ஆராய்ச்சி செய்யும் வரை முழுவதும் ஆராயப் படவில்லை . பத்தொன்பதாம் நூற்றாண்டில் நார்வே நாடு முழுவதும் சென்று ஆராய்ந்தது. 
இத்தீவுகள் 130 வருடங்கள் பாரி தீவுக்கூட்டங்கள் என்றே அழைக்கப் பட்டது. இவைகள் முதலில் இதை ஆராய்ந்த சர்.வில்லியம் பாரி எனும் ஆராய்ச்சியாளரின் பெயரால் அழைக்கப் பட்டது. இவர் 1820 ஆம் ஆண்டு ஹெக்லா எனும் கப்பலில் பயணம் செய்து இந்த இடத்தை அடைந்தார். 1953இல் இத்தீவுக் கூட்டத்திற்கு வேறு பெயரிட்ட பிறகு பாரி தீவுகள் எனும் பெயர் மீதமிருந்த தீவுகளுக்கு தொடர்ந்து வழங்கப் பட்டது. எனவே இந்த உள்நாட்டு தீவுக்கூட்டங்கள் கீழ்கண்டவாறு மூன்று வகையாகப் பிரிக்கப் பட்டது.
எல்ஸ்மீர் தீவுகள் வடஎல்லையில் காணப்படுகிறது மற்றும் இவை மிகப் பெரியவையாகும். ஸ்வெர்ட்ரப் தீவுகள் எல்ஸ்மீர் தீவுக்கு மேற்காகவும் நார்வேஜியன் வளைகுடாவிற்கு வடக்காகவும் உள்ளது. மீதமுள்ள தீவுகள் பாரி கால்வாய்க்கு வடக்காகவும் இன்னும் தெற்கு மற்றும் மேற்கு திசையிலுக் காணப் படுகின்றன, இவை பாரித் தீவுகள் என்ற பெயரைப் பெற்றுள்ளன. 1953 வரை எல்ஸ்மீர் மற்றும் ஸ்வெர்ட்ரப் தீவுகள் கூட இந்த பெயரில்தான் இருந்தன. 
பெருந்தீவுகள்:
இங்குள்ள அநேகத் தீவுகள் உலகிலேயே பெருந்தீவு வகைகளைச் சார்ந்தவையே. அவைகளில் மிகப் பெரியது எல்ஸ்மீர் தீவாகும். அமண்ட் ரிங்னெஸ் தீவுகள், அலெக்ஸ் ஹெல்பெர்க் தீவுகள், பாத்ரஸ்ட் தீவுகள், பார்டன் தீவுகள், கார்ன்வால் தீவுகள் மற்றும் கார்ன்வாலிஸ் தீவுகள் மற்ற பெரிய தீவுகளாகும். மெல்வில் மற்றும் தேவான் தீவுகளும் இதில் அடங்கும். இவைகளின் மொத்த பரப்பளவு 150,000 சதுர மைல்களாகும். (390,000 சதுர கி.மீ). இந்த தீவுகள் 1615-16களில் ஆங்கில மாலுகிகளான வில்லியம் பாஃபின் மற்றும் ராபர்ட் பைலாட் பகுதியளவு ஆராயப் பட்டிருக்கலாம் ஆனால் இதை முதன் முதலில் பார்வையிட்டவர்கள் கி.பி1000இல் வைகிங்களாய் இருக்கலாம் எனக் கருதப் படுகிறது.     
சிறிய தீவுகள்:
மற்ற சிறிய மற்றும் குறிப்பிடத்தக்க தீவுகளாவன பீச்சே தீவுகள் இங்கு அதிகாரி ஜான் டாரிங்டன், ராஜ கடற்படை அதிகாரி வில்லியம் ப்ரேய்ன் மற்றும் திறமையான மாலுமி ஜான் ஹர்ட்னெல் ஆகியோரின்  கல்லறை உள்ளது. பறவைகள் வாழ முக்கியமான மூன்று தீவுகள், பறவைகள் வலசை போகும் முக்கிய நில வாழிடம் அண்ட் ஸ்கேரேலிங் தீவு ஆகியவை மூன்று முக்கிய சிறு தீவுகளாகும். இதில் ஸ்கேரேலிங் தீவானது அகழ்வாராய்ச்சிக்கு முக்கியமான இடமாகும். 
மக்கள் தொகை:
இங்கு மக்கள் தொகை நெருக்கம் மிகக் குறைவு. 400 பேருக்கும் குறைவான மக்கள் தொகையைக் கணக்கிட்டால் இங்கு மனித நடமாட்டமே இல்லை என்று கூறலாம். மூன்றே மூன்று நிரந்தரமான மக்கள் வாழிடங்கள் மட்டுமே இங்கு உண்டு. இரண்டு நகராட்சி அலுவலகங்கள் உண்டு. ஒன்று கார்னிவெல் தீவில் உள்ள குக்கிராமம் (2006 கணக்கெடுப்பின் படி 229 பேர்) மற்றொன்று எல்ஸ்மீர் தீவில் உள்ள கிரீஸ் ஃபியார்டு என்ற இடத்தில் மற்றொன்று(2006 கணக்கெடுப்பின் படி 141 பேர்).  கனடாவின் சுற்றுச்சூழல் காலநிலை நிலையம் மற்றும் புவி வளிமண்டல கண்காணிப்பு நிலையம் , எல்ஸ்மீரி தீவில் உள்ள வளிமண்டலத்தை கண்காணிக்கும் சோதனை நிலையம் ஆகியவற்றில் அநேக தற்காலிகமாக வாழ்பவர்கள் அநேகர் இங்கு உண்டு. யுரேகா எனும் சிறிய ஆராய்ச்சி நிலையத்தில் எட்டு பணி செய்பவர் உள்ளனர். இவர்கள் சுழற்சி முறையில் பணி செய்கின்றனர். இந்த நிலையமும் எல்ஸ்மீர் தீவில் தான் உள்ளது. ஆனால் இங்கு ஒருவர் கூட வாழவில்லை.  
கனடாவின் தேச வரை படத்தின் படி இங்குள்ள தீவுக் கூட்டத்தில் 34 பெருந் தீவுகளும் 2,092 சிறு தீவுகளும் காணப் படுகின்றன.
1999 வரை இத்தீவுகள் வடமேற்கு பிரதேசத்தில் உள்ள பஃபின் பிரதேசத்தின் ஒரு அங்கமாக இருந்தது.
1999 இல் நுனாவெட் பகுதி உருவாக்கப் பட்ட போது சிறு தீவுகளும், 110 ஆவது மேற்கு தீர்க்க ரேகையின் தீவுக் கொத்தின் அங்கமான மிகச் சிறிய தீவுக் துகள்களும் கியூக்கிட்டாலுக் எனும் புதிதாய் உருவாக்கப் பட்ட பகுதியின் அங்கமாக மாறியது. இந்த புதிய பகுதியே இத்தீவுக் கொத்தின் மிகப் பெரிய பகுதியை உருவாக்குகிறது. மீதமுள்ள தீவுகள் தற்போது குறைக்கப் பட்ட வட மேற்கு பிரதேசத்தின் பகுதிகளாக மாறியது. போர்டன் தீவுகள், மெகென்ஸி கிங் தீவுகள் மற்றும் மெல்வைல் தீவுகள் இந்த இரண்டு பிரதேசங்களுக்கும் இடையில் பிரிக்கப் பட்டது.



</doc>
<doc id="403938" url="https://ta.wikipedia.org/wiki?curid=403938" title="பூட்டானின் வரலாறு">
பூட்டானின் வரலாறு

பூட்டானின் வரலாறு துவக்கத்தில் தொன்மவியலை அடிப்படையாகக் கொண்டு தெளிவில்லாது உள்ளது. இங்குள்ள சில கட்டமைப்புக்களைக் கொண்டு இங்கு கி.பி 2000ங்களிலேயே மக்கள் வாழ்ந்துள்ளனர் என்பதற்க்கு சான்றுகள் உள்ளன. செவிவிழிக் காதைப்படி இதனை கூச் பிகாரின் அரசர் சங்கல்திப் கி.பி ஏழாம் நூற்றாண்டுகளில் ஆண்டார். ஆனால் இங்கு 9ஆம் நூற்றாண்டில் திபெத்திய பௌத்தம் அறிமுகமானபிறகே வரலாற்றுப் பதிவுகள் கிடைக்கின்றன. அந்த நூற்றாண்டில் திபெத்தில் நடந்த கொந்தளிப்புகளால் துரத்தப்பட்ட பல துறவிகள் பூட்டானுக்கு வந்து குடியேறினர். 12ஆம் நூற்றாண்டில் "துருக்பா காக்யூபா" பள்ளி நிறுவப்பட்டது. இது திபெத்திய காக்யூபா பள்ளியின் கிளையாகும். இன்றுவரை இது பூட்டானின் பௌத்த சமயத்தில் முதன்மை இடம் பெற்றுள்ளுள்ளது. நாட்டின் அரசியல் வரலாறு இந்த சமய வரலாற்றுடன் பின்னிப் பிணைந்துள்ளது. நாட்டில் உள்ள பல பௌத்த பள்ளிகள் மற்றும் விகாரங்களுக்கிடையே இருந்த தொடர்பாடலே அரசியலை முன்னிறுத்தியது.
தங்கள் நாட்டு வரலாற்றில் முழுமையும் iசுதந்திரமாகவே இருந்த ஒருசில நாடுகளில் பூட்டானும் ஒன்று. இந்நாட்டை எவரும் வென்றதில்லை, ஆக்கிரமித்தது இல்லை, அல்லது வெளி அதிகாரங்கள் ஆட்சி செலுத்தியதுமில்லை. பூட்டான் 7ஆம் நூற்றாண்டிலிருந்து 9ஆம் நூற்றாண்டு வரை காமரூப பேரரசு அல்லது திபெத்தியப் பேரரசு கீழ் இருந்ததாக யூகங்கள் இருந்தாலும் இதற்கான உறுதியானச் சான்றுகள் இல்லை. வரலாற்றுப் பதிவுகள் தெளிவாக கிடைக்கும் காலக்கட்டத்தில் பூட்டான் தொடர்ந்தும் வெற்றிகரமாகவும் தனது கோன்மையைக் காப்பாற்றி வந்துள்ளது. 
1616இல் மேற்கு திபெத்திலிருந்து வந்த "லாமா" சப்துருங் ரின்பொச்சே என அறியப்பட்ட சப்துருங் இங்கவனாக் நாம்கியால் மூன்றுமுறை திபெத்திய தாக்குதல்களை முறியடித்தார். சண்டையிட்டு வந்த பௌத்தப் பள்ளிகளை அடக்கி, டிசா யிக் எனப்படுகின்ற சிக்கலான, முழுமையான சட்ட நெறியை உருவாக்கி தம்மை அரசராக வரித்துக்கொண்ட இவரே பூட்டானின் ஒருங்கிணைப்பிற்கு வழிவகுத்தார். 
சமய நிர்வாகத்தையும் நாட்டு நிர்வாகத்தையும் இவரே தலைமையேற்று நடத்தினார். இவரது மறைவிற்குப் பின்னர் அடுத்த 200 ஆண்டுகளில் உட்பூசல்களாலும் உள்நாட்டுச் சண்டைகளாலும் சப்துருங்கின் அதிகாரம் குறைந்தது. 1885இல் உக்யென் வாங்ச்சுக் மீண்டும் அதிகாரத்தை மையப்படுத்தி துணைக்கண்டத்தில் செல்வாக்குடன் திகழ்ந்த பிரித்தானியர்களுடன் நெருங்கிய நட்புடன் இருந்தார்.
1907இல் உக்யென் வாங்ச்சுக் பூட்டானின் பாரம்பரிய அரசராகத் தேர்ந்தெடுக்கப்பட்டார். திசம்பர் 17, 1907இல் முடிசூட்டிக் கொண்டார். நாட்டுத் தலைவராக டிரக் கியால்ப்போ (கடல்நாக அரசர்) என அழைக்கப்பட்டார். 1910இல் அரசர் யுக்யென் பிரித்தானியருடன் "புனாக்கா உடன்படிக்கை" என்ற உடன்பாடு கண்டார்; இதன்படி பிரித்தானிய இந்தியா பூட்டானின் உள்விவகாரங்களில் எவ்விதத் தலையீடும் செய்யாது என உறுதி செய்யப்பட்டது, ஆனால் பூட்டான் தனது வெளிவிவகாரங்களில் பிரித்தானியரின் அறிவுரையைப் பின்பற்ற வேண்டும். 1926இல் யுக்யென் இறந்தபோது அவரது மகன் ஜிக்மே வாங்சுக் பதவியேற்றார். 1947இல் இந்தியா விடுதலையுற்றபின் புதிய இந்திய அரசும் பூட்டானை சுதந்திரமான நாடாக அங்கீகரித்தது. 1949இல் இந்தியாவுடன் பூட்டான் "அமைதியும் நட்புறவும் உடன்படிக்கை"யை ஏற்படுத்திக் கொண்டது. புனாக்கா உடன்பாட்டைப் போலவே இதிலும் இந்தியா பூட்டானின் உள்விவகாரங்களில் தலையிடாதென்றும் ஆனால் அதன் வெளிநாட்டுக் கொள்கை இந்தியாவின் பரிந்துரைப்படி இருக்குமென்றும் ஏற்கப்பட்டது. 1952இல் அவரது மகன் ஜிக்மே டோர்ஜி வாங்ச்சுக் பதவியேற்றார். இவரது ஆட்சியில் பூட்டான் மெதுவாக தனது தனிமையிலிருந்து வெளிவந்து திட்டமிட்ட வளர்ச்சித் திட்டங்களை மேற்கொண்டது. பூட்டான் தேசிய சட்டமன்றம், பூட்டானிய அரசப் படை, அரச நீதிமன்றம் ஆகியன நிறுவப்பட்டன. புதிய சட்டமுறை செயலாக்கப்பட்டது. 1971இல் பூட்டான் ஐக்கிய நாடுகள் அவையில் உறுப்பினரானது.
1972இல் ஜிக்மே சிங்கே வாங்சுக் தமது 16ஆம் அகவையில் அரியணை ஏறினார். நவீனக் கல்விமுறை, அரசதிகாரத்தைப் பரவலாக்கல், நீர் மின் ஆற்றல் திட்டங்கள், சுற்றுலாத்துறை மேம்பாடு, நாட்டுப்புற வளர்ச்சி போன்றவற்றில் நாட்டம் செலுத்தினார். இவரது முன்னோக்கு வளர்ச்சிக் கருத்தியலான "மொத்த தேசிய மகிழ்ச்சி" எதிர் மொத்த தேசிய உற்பத்தி உலகளவில் மிகவும் அறியப்பட்ட ஒன்றாகும். இக்கருத்தியல் வளர்ச்சிக்குப் பல பரிமாணங்கள் உள்ளதென்பதையும் பொருளியல் இலக்குகள் மட்டுமே போதுமானவை அல்ல என்பதையும் அங்கீகரிக்கிறது. மக்களாட்சி முறைக்கு பூட்டான் தயாராகி விட்டதை உணர்ந்து திசம்பர் 2006இல் தமது அதிகாரத்தைத் தாமே துறந்தார். அவரது பதவி துறப்பிற்குப் பிறகு அவரது மகன், ஜிக்மே கேசர் நாம்கியல் வாங்சுக், அரசரானார்.



</doc>
<doc id="403942" url="https://ta.wikipedia.org/wiki?curid=403942" title="கீழ்பெண்ணாத்தூர் வட்டம்">
கீழ்பெண்ணாத்தூர் வட்டம்

கீழ்பெண்ணாத்தூர் வட்டம், தமிழ்நாட்டின் திருவண்ணாமலை மாவட்டத்தின் 12 வருவாய் வட்டங்களில் ஒன்றாகும். திருவண்ணாமலை மாவட்டத்தின் கிழக்கில் அமைந்த கீழ்பெண்ணாத்தூர் வருவாய் வட்டம், திருவண்ணாமலை வட்டத்தின் கிழக்குப் பகுதியில் உள்ள வருவாய் கிராமங்களைக் கொண்டு 11வது வட்டமாக 2015ல் புதிதாக நிறுவப்பட்டது. கீழ்பெண்ணாத்தூர் வட்டம் 77 வருவாய் கிராமங்கள் கொண்டது.

இவ்வட்டத்தின் வட்டாட்சியர் அலுவலகம் கீழ்பெண்ணாத்தூர் ஊரில் உள்ளது. இவ்வட்டத்தில் கீழ்பெண்ணாத்தூர் ஊராட்சி ஒன்றியம் மற்றும் கீழ்பெண்ணாத்தூர் (சட்டமன்றத் தொகுதி) உள்ளது.

கீழ்பெண்ணாத்தூர் வட்டத்தின் வடக்கில் சேத்துப்பட்டு வட்டம், கிழக்கில் விழுப்புரம் மாவட்டம், தெற்கில் தர்மபுரி மாவட்டம் மற்றும் விழுப்புரம் மாவட்டங்களும், மேற்கில் திருவண்ணாமல வட்டமும் எல்லைகளாக உள்ளது.

மாவட்டத் தலைமையிடமான திருவண்ணாமலைக்கு கிழக்கே 20 கிமீ தொலைவில் கீழ்பெண்ணாத்தூர் உள்ளது. 



</doc>
<doc id="403948" url="https://ta.wikipedia.org/wiki?curid=403948" title="விசுவாம்பர் சரண் பதக்">
விசுவாம்பர் சரண் பதக்

விசுவாம்பர் சரண் பதக்(Vishwambhar Sharan Pathak 1926--2003) வரலாற்றாளர், சமற்கிருத மொழி அறிஞர் மற்றும் இந்திய ஆய்வாளர் ஆவார். இவர் வரலாறு தொடர்பான நுல்களை எழுதியுள்ளார்.

மத்தியப் பிரதேசத்தில் ஓசாங்காபாத் என்ற ஊரில் பிறந்த வி.எஸ்.பதக் 1950 களில் பனாரசு பல்கலைக்கழகத்தில் ஆராய்ச்சிப் பட்டம் பெற்றார். அதே பல்கலைக் கழகம் வெளியிட்ட பாரதி என்ற ஓர் இதழின் இணைப் பதிப்பாளர் என்ற பதவியில் 1957-58 ஆண்டுகளில் பணி செய்தார்.

மத்தியப் பிரதேசத்தில் சாகர் பல்கலைக் கழகத்தில் 1950 களின் பிற்பகுதியில் பேராசிரியராகப் பணி செய்தார். பின்னர் 1960களில் ஏ. எல். பசாம்
வழிகாட்டுதலில் இலண்டன் பல்கலைக் கழகத்தில் ஆய்வு செய்து இரண்டாவது ஆய்வுப் பட்டம் பெற்றார். 

வி.எஸ்.பதக் கோரக்பூர் பல்கலைக் கழகத்தில் வரலாறு, தொல்லியல் மற்றும் பண்பாடு துறையின் தலைவராகவும், அதே பல்கலைக்கழகத்தின் துணை வேந்தராகவும் பதவி வகித்தார். பஞ்சாப் பல்கலைக் கழகத்தில் பேராசிரியர் சகன்னாத் அகர்வால் நினைவுச் சொற்பொழிவு ஆற்றினார்.


</doc>
<doc id="403972" url="https://ta.wikipedia.org/wiki?curid=403972" title="ரோட்டி">
ரோட்டி

ரோட்டி (Roti) (சப்பாத்தி என்றும் அழைக்கப்படுகிறது) என்பது இந்தியத் துணைக் கண்டத்தைச் சேர்ந்த ஒரு உரொட்டி ஆகும். இது பொதுவாக கோதுமை மாவில் தயாரிக்கப்படுகிறது, பாரம்பரியமாக ஆட்டா மாவு என்று அழைக்கப்படும் மாவில் தண்ணீரை விட்டு பிசைந்து தயாரிக்கப்படுகிறது. ரோட்டியானது இந்தியா, பாக்கித்தான், நேபாளம், இலங்கை,சிங்கப்பூர், மாலைத்தீவுகள், மலேசியா மற்றும் வங்கதேசம் ஆகிய நாடுகளில் உண்ணப்படுகிறது. மேலும் இது ஆப்பிரிக்காவின் ஒரு பகுதி பிஜி, மொரிசியசு மற்றும் கரிபியன் பகுதிகளில் குறிப்பாக டிரினிடாட் மற்றும் டொபாகோ, ஜமேக்கா, கயானா மற்றும் சுரிநாம் ஆகிய பகுதிகளிலும் உண்ணப்படுகிறது. இதன் வரையறுக்கப்பட்ட தன்மையானது இது புளிக்கவைக்கப்படாததாக உள்ளது ஆகும். ஆஸ்திரேலியா, கனடா, சிங்கப்பூர், ஐக்கிய மாநிலங்கள் மற்றும் ஐக்கிய இராச்சியம் போன்ற நாடுகளில் ஒரு நிமிடத்திற்குள் சமைக்கப் பயன்படும் தானியங்கி ரோட்டிசெய்வான்களைச் சிலர் பயன்படுத்துகின்றனர்.

 "ரோட்டி" என்ற சொல்லானது சமசுகிருத சொல்லான रोटिका ("ரோட்டிக்கா") என்ற சொல்லில் இருந்து தோன்றியது, இதன் பொருள் "உரோட்டி". என்பதாகும். பிற மொழிகளில் இதன் பெயர் பின்வருமாறு ; ; Nepali : रोटी; ; ; ; ; ; ; ; ; ; ; Dhivehi: ރޮށި; ; . மேலும் இது சிந்தி மொழியில் மானி எனவும், வங்காள மொழியில் "ரடி" என்றும், மற்றும் பஞ்சாபி மொழி மற்றும் சராய்கி மொழிகளில் "புல்கா" என அழைக்கப்படுகிறது.

உலகின் பல்வேறு கலாச்சாரங்களில், இந்தியத் துணைக்கண்டத்தில் இருந்து ஆப்பிரிக்காவரையிலும் ஓசியானியா வரையிலும் மலாய் தீபகற்பம்வரையிலும் அமெரிக்கர்கள்வரையிலும் உரொட்டியில் பல வேறுபாடுகளைக் காணலாம். இந்தியத் துணைக்கண்டத்தில் பாரம்பரியமாக தட்டையாக தயாரிக்கப்படுவத் ரோட்டி என்று அழைக்கப்படுகிறது. இதனுடன் பொதுவாக சமைத்த காய்கறிகளையோ அல்லது கறியையோ சேர்த்து சாப்பிடுவது வழக்கம்; இது பெரும்பாலும் கோதுமை மாவைக் கொண்டு தயாரிக்கப்படுகிறது, இந்த மாவைத் தட்டையாக்கி தீமீது வைக்கப்பட்ட தவா என்றழைக்கப்படும் இரும்புத் தகட்டின்மீது போட்டு சுட்டு சமைக்கப்படுகிறது. உலகெங்கிலும் பரவலாக உள்ள பிரட் என்னும் ரொட்டிகளைப் போலவே, ரோட்டி மற்ற உணவுகளில் ஒரு முக்கிய உணவாக இருக்கிறது. ஈரானில், இந்த ரொட்டியில் இரண்டு வகைகள் உள்ளன அவை கபூஸ் (khaboos) மற்றும் லவாஷ் (lavash) என்று அழைக்கப்படுகின்றன, இந்த இரண்டு ரொட்டிகளில் (முன்னது இந்திய ரோட்டியைப் போலவே தயாரிக்கப்படுகிறது) அடுத்தது பிற ரோட்டிகளை மிகவும் ஒத்திருக்கிறது.

இலங்கையில், ரோட்டி வகைகளில் மிகவும் பிரபலமான வகை பாலி ரோடி (தேங்காய் ரோட்டி), இது கோதுமை மாவு, கேழ்வரகு மாவு அல்லது இரண்டின் கலவையைக் கொண்டும், தேங்காய் துருவல். சில நேரங்களில், நறுக்கப்பட்ட பச்சை மிளகாய் மற்றும் நறுக்கப்பட்ட வெங்காயம் ஆகியவை சமைக்கும் முன் மாவில் கலந்து சேர்க்கப்படும். இவை பொதுவாக பிற ரோட்டி வகைகளைவிட தடிமனாகவும் கடினமாகவும் இருக்கும். இவை வழக்கமாக கறிகளுடன் அல்லது சம்பல் அல்லது லுனூ மிரிஸ் வகைகளுடன் சாப்பிடுகின்றன, மேலும் இது துணைக்கு ஒன்றை தொட்டுக்கொண்டு உண்ணும் ஒரு முக்கிய உணவாகக் கருதப்படுகின்றது.


</doc>
<doc id="403982" url="https://ta.wikipedia.org/wiki?curid=403982" title="லாப்ரடார் கடல்">
லாப்ரடார் கடல்

லாப்ரடார் கடல் (The Labrador Sea) (French: "mer du Labrador", Danish: "Labradorhavet") வடக்கு அத்திலாந்திக்கு பெருங்கடலின் கரம் போன்று அமைந்துள்ள கடலாகும். இது லாப்ரடோர் மூவலந்தீவிற்கும், கிறீன்லாந்திற்கும் இடையில் அமைந்துள்ளது. இந்தக்  கடலானது  கண்டத் திட்டுகளால் தென்மேற்கு,  வடமேற்கு, மற்றும்  வடகிழக்குப்  பகுதிகளில்  மடிப்புகளுடையதாய்  இருக்கிறது. இது வடபகுதியுடன் பேஃபின் குடா வழியாக டேவிஸ் நீரிணையின்  வழியாக  இணைக்கப்பட்டுள்ளது.  இது அத்திலாந்திக்கு கடலின் எல்லையோரக் கடலாக குறிப்பிடப்படுகிறது.

வட அமெரிக்கத் தட்டும் கிறீன்லாந்து தட்டும் சுமார் 60 மில்லியன் ஆண்டுகளுக்கு தொடங்கிப் பிரியத் தொடங்கி, சுமார் 40 மில்லியன் ஆண்டுகளுக்கு முன்பு அந்த நகர்வு நின்ற போது இந்தக் கடல் உருவாகியிருக்காலம் எனக் கூறப்படுகிறது. உலகின் மிகப் பெரிய கலங்கல் நீரோட்டத்தைக்  கொண்டுள்ளது. அதாவது, வடமேற்கு அட்லாண்டிக் நடுப்பெருங்கடல் நீர்வழிப் பாதையானது (NAMOC), ஆயிரக்கணக்கான கிலோமீட்டர் கடல் வழியாக அட்லாண்டிக் பெருங்கடலின் அடிப்பகுதியை நோக்கி அமைந்துள்ளது.

லாப்ரடோர் கடலானது வட அட்லாண்டிக் ஆழ்கடல் நீரின் முதன்மையான ஆதாரமாக உள்ளது. மிகவும் குளிர்ச்சியான, வட அட்லாண்டிக் கடலின் பெரும் ஆழத்தில் நகரும் நீர்ப்பரப்பாக உள்ள இக்கடலானது பரந்து விரிந்து, உலகப் பெருங்கடலில் அடையாளம் காணக்கூடிய நீர்ப்பரப்பாக இது திகழ்கிறது.
வட அமெரிக்கத் தட்டும் கிறீன்லாந்து தட்டும் சுமார் 60 மில்லியன் ஆண்டுகளுக்கு தொடங்கிப் பிரியத் தொடங்கி, சுமார் 40 மில்லியன் ஆண்டுகளுக்கு முன்பு அந்த நகர்வு நின்ற போது இந்தக் கடல் உருவாகியிருக்காலம் எனக் கூறப்படுகிறது.  கிரீத்தேசியக் காலத்தில் வண்டல்  படிவுகளாலான  வடிநிலமொன்று உருவாகி தற்போது அது கண்டத்திட்டுகளின் அடியில் புதைக்கப்பட்டு விட்டது.   மாக்மாவால் ஆன கடல்  தளம்  விரிவடையத்  தொடங்கிய போது, டேவிஸ் நீரிணை மற்றும் பேஃபின் குடாவிற்கருகில் பேலியோசினில்  உள்ள பிக்ரைட்டுகள் மற்றும் பேசால்ட்டுகளின்  எரிமலைக்  கசிவுகளும் படியத் தொடங்கின. 

கி.மு 500 மற்றும் கி.பி 1300 க்கு இடைப்பட்ட காலத்தில் இந்தக் கடலின் தென்பகுதி கடற்கரையானது, டோர்செட், பியோதக் மற்றும் இனுவிட்டு ஒப்பந்தப்படியான பகுதிகள் ஆகியவற்றைக் கொண்டிருந்தது. டோர்செட் பழங்குடியின மக்கள் துலே மக்களால் இடம் பெயரச் செய்யப்பட்டனர்.  

சர்வதேச நீரியல் பரப்பு நிறுவனம் (International Hydrographic Organization) லாப்ரடார் கடலின் எல்லைகளைப் பின்வருமாறு வரையறுக்கிறது:
வடக்கில்: டேவிஸ் நீரிணையின் தெற்கு எல்லையும் கிறீன்லாந்து மற்றும் லாப்ரடோர் இவற்றுக்கிடையேயான 60° வட அட்ச ரேகை.

கிழக்கில்: புனித பிரான்சிஸ் முனையிலிருந்து (நிய ஃபவுண்ட்லாந்து) கிறீன்லாந்தின் ஃபேர்வெல் முனைக்கும் இடையிலான கோடு. 

மேற்கில்: லாப்ரடாரின் கிழக்குக் கடற்கரை மற்றும் நியூபவுண்ட்லாந்து மற்றும் புனித லாரன்சு வளைகுடாவின் வடகிழக்கு எல்லை – பால்ட் முனை (கிர்பான் தீவின் வடமுனை,() மற்றும் பெல்லே தீவின் கிழக்கு அதி எல்லை மற்றும் வடகிழக்கு முனை () இவைகளை இணைக்கும் அட்ச ரேகை. அவ்விடத்திலிருந்து, இந்த குறுக்குத்தடுப்பை இணைக்கும் லாப்ரடாரில் உள்ள புனித சார்லசு முனையின் கிழக்கு எல்லை. (52°13'N)


</doc>
<doc id="403985" url="https://ta.wikipedia.org/wiki?curid=403985" title="இன்னும் நான் எழுந்தேன்">
இன்னும் நான் எழுந்தேன்

=இன்னும் நான் எழுந்தேன்=
1978 ஆம் ஆண்டில் ரேண்டம் ஹவுஸால் வெளியிடப்பட்ட கவிதைத் தொகுப்பான மாயா ஏஞ்சலூவின் மூன்றாவது தொகுப்பின் எழுத்தாளர் ஆவார். இது ஏஞ்சூவின் வாழ்க்கையில் மிகவும் பயனுள்ள காலகட்டங்களில் வெளியிடப்பட்டது.அவர் மூன்று சுயசரிதைகளை எழுதியிருந்தார் மற்றும் அந்த இரண்டு புள்ளிகளையும் கவிதை வரை வெளியிட்டார். ஏஞ்சலோ தன்னை ஒரு கவிஞனாகவும் நாடக ஆசிரியராகவும் கருதினார். ஆனால் ஏழு சுயசரிதல்களிலும், குறிப்பாக அவரது முதல் கவிதை பாடல்களிலும் அவரது கவிதைகள் வெற்றிகரமாக இருந்த போதினும் மிகவும் பிரபலமாக அறியப்பட்டன. அவர் ஆரம்பத்தில் தனது எழுத்து வாழ்க்கையில் தொடங்கியது. ஒரு சுயசரிதை வெளியீடு மற்றும் கவிதை ஒரு தொகுதி மாற்று. அவரது கவிதை சேகரிப்புகள் சிறந்த விற்பனையாளர்களாக இருந்த போதினும் அவர்கள் தீவிர விமர்சன கவனத்தை பெற்றிருக்கவில்லை. இன்னும் நான் எழுந்து 32 குறுகிய கவிதைகள், மூன்று பகுதிகளாக பிரிக்கப்பட்டுள்ளது. கவிதைகள் 'கருப்பொருள்கள் சிரமத்திற்கும் சோர்வுக்கும் மேலாக உயரும் நம்பிக்கையுடனான தீர்மானத்தில் கவனம் செலுத்துகின்றன. மேலும் ஏஞ்சலோவின் சுயசரிதைகள் மற்றும் முந்தைய கவிதைகளின் பல தொகுதிகளில் பலவற்றிலும் கவனம் செலுத்துகின்றன. அவரது மிகவும் பிரபலமான மற்றும் பிரபலமான கவிதைகள் இரண்டு, "தனிமனித பெண்" மற்றும் "இன்னும் நான் உயர்வேன்", இந்த தொகுதி காணப்படுகின்றன. பல கவிதைகளில் அவர் தன் இனத்திற்கும் பாலினத்திற்கும் பேசுகின்றார்.மீண்டும் தனது சமூகத்தின் வலிமை மற்றும் மனவலிமையையும் வலியுறுத்துகிறார். அவரது முந்தைய கவிதைகளைப் போலவே, விமர்சனங்கள் மற்றும் இன்னும் நான் உயர்வேன் கலந்திருந்தது.
சேகரிப்பு தலைப்பு கவிதை, "இன்னும் நான் உயர்வேன்", யுனைடெட் நீக்ரோ கல்லூரி நிதியத்திற்கான விளம்பர பிரச்சாரத்தின் மையமாக இருந்தது. இரண்டு மற்றவர்கள், "தனிமனித பெண்" மற்றும் "ஜஸ்ட் ஃபார் எ டைம்", முன்னர் காஸ்மோபாலிட்டன் மொழியில் வெளியிடப்பட்டன. "தனிமனித பெண்" படத்தொகுப்பு படத்தில் இடம்பெற்ற ஏஞ்சலோவின் கவிதைகளில் ஒன்றாகும்.
=பின்னனி=
ஆஞ்சௌவின் மூன்றாவது கவிதை இது. ஒரு இளம் வயதிலேயே அவர் கவிதையை எழுதினார். எட்டு வயதில் அவரது கற்பழிப்புக்குப் பிறகு, அவரது முதல் சுயசரிதத்தில் நான் அறிந்தேன், த கேஸ்ட் பேர்ட் சங்ஸ் (1969), அவர் கவிதை உட்பட, இலக்கியப் படைப்புகளை நினைவுகூருவதன் மூலமாகவும் இது சுயநிர்ணய உரிமை ஆகிறது. 
ஆஞ்சலோவின் வாழ்க்கையின் மிகுந்த நன்மையான காலங்களில் வெளியான மற்றும் ஸ்டில் ஐ ரைஸ் வெளியானது. ராபர்ட் பிளாக்கிற்காக அவர் பாடல்களை எழுதியிருந்தார் மற்றும் திரைப்பட மதிப்பெண்களை இயக்கியிருந்தார். அவர் கட்டுரைகள், சிறுகதைகள், தொலைக்காட்சி உரைநடை மற்றும் ஆவணப்படங்கள், சுயசரிதைகள் மற்றும் கவிதைகளை எழுதியிருந்தார். அவர் நாடகங்களை தயாரித்தார். அவர் பல கல்லூரிகள் மற்றும் பல்கலைக்கழகங்களின் வருகை பேராசிரியராக நியமிக்கப்பட்டார். 1977 ஆம் ஆண்டில், தொலைக்காட்சியின் சிறிய தொடர் ரூட்ஸில் ஒரு துணை பங்காளியாக ஏஞ்சலோ தோன்றினார். இந்த காலகட்டத்தில் அவருக்கு பல விருதுகள் வழங்கப்பட்டன. உலகெங்கிலும் இருந்து கல்லூரிகள் மற்றும் பல்கலைக் கழகங்களில் இருந்து முப்பதுக்கும் மேற்பட்ட கௌரவ பட்டங்கள் வழங்கப்பட்டன. 
ஏஞ்சலோ தன்னை ஒரு நாடக ஆசிரியராகவும் கவிஞராகவும் கருதினார் என்றாலும் அவளுடைய ஆசிரியர் ராபர்ட் லூமிஸ் கேஜெட் பர்ட்டை எழுதுவதற்கு சவால் செய்தார். அவர் தன் சுயசரிதையில் நன்கு அறியப்பட்டவர். ஏஞ்சலோவின் வாசகர்களில் பலர் அவரை ஒரு கவிஞராகவும், ஒரு சுயசரிதையாளராகவும் அடையாளம் காட்டினர். ஆனால் லின் ஸி ப்ளூம் போன்றவர்கள் பல விமர்சகர்கள் அவருடைய கவிதைகளை விட அவரது சுயசரிதைகள் மிகவும் முக்கியத்துவம் வாய்ந்தவை என்று கருதுகின்றனர். விமர்சகர் வில்லியம் சில்வெஸ்டர் ஒப்புக்கொள்கிறார் மேலும் அவரது புத்தகங்கள் சிறந்த விற்பனையாளர்களாக இருந்த போதினும், அவரது கவிதை "கொஞ்சம் தீவிரமான கவனத்தை பெற்றது" என்று கூறுகிறது. ப்ளூம் அவள் அதை எழுதிய போது ஏஞ்சலோ கவிதை மிகவும் சுவாரஸ்யமான என்று நம்புகிறார். ப்ளூம் அவரது நடிப்பை "பண்புரீதியாக மாறும்" என்று அழைக்கிறது, மேலும் ஏஞ்சலோ "கோடுகள், தாளங்களின் தாளங்களை வலுப்படுத்தும் வகையில் தீவிரமாக நகர்கிறது, அவளுடைய பாடல், நடனம் மற்றும் மின்சாரம் நிறைந்த நிலை ஆகியவை கணிக்கக்கூடிய வார்த்தைகள் மற்றும் சொற்றொடர்களை கடந்து செல்கின்றன" என்று கூறுகிறார்.

=மேற்கோள்=


</doc>
<doc id="403987" url="https://ta.wikipedia.org/wiki?curid=403987" title="ராக்காயி அம்மன் கோயில்">
ராக்காயி அம்மன் கோயில்

ராக்காயி அம்மன் கோயில், தமிழ்நாட்டின் மதுரை மாவட்டம், மதுரை (வடக்கு) வட்டம், மதுரை மேற்கு ஊராட்சி ஒன்றியத்தில் உள்ள அழகர் மலை காப்புக் காட்டில் அமைந்த அம்மன் கோயிலாகும். இக்கோயில் மதுரை நகரத்திலிருந்து வடக்கே 24 கிமீ தொலைவில் உள்ளது. 

அழகர்மலை மீதமைந்த பழமுதிர் முருகன் கோயிலுக்கு சிறிது தொலவில் உள்ள மலையில் ராக்காயி அம்மன் சன்னதி உள்ளது. இராக்காயி அம்மன் சன்னதி முன் விழும் தீர்த்தத்தின் பெயர் நூபுர கங்கை ஆகும். இதனை சிலம்பாறு என்பவர்.

ராக்காயி அம்மன் சன்னதி முன் உள்ள நூபுர கங்கை தீர்த்தத்திலிருந்து நீர் எடுத்து அழகருக்கு அன்றாடம் அபிசேகம் செய்வர். இக்கோயிலின் தல ஜோதி விருட்சம் ஆகும். இக்கோயில் காலை 7 மணி முதல் மாலை 6 மணி வரை திறந்து இருக்கும். 

மதுரை மாநகரிலிருந்து பேருந்து மூலம் அழகர் கோவில் சென்று, அங்கிருந்து மலைப்பாதை வழியாக நடந்தும், சிற்றுந்துகள் மற்றும் வாடகை வண்டிகள் மூலம், பழமுதிர்சோலை வழியாக ராக்காயி அம்மன் கோயிலை அடையலாம். 


</doc>
<doc id="403988" url="https://ta.wikipedia.org/wiki?curid=403988" title="சின்னசேலம் வட்டம்">
சின்னசேலம் வட்டம்

சின்னசேலம் வட்டம், தமிழ்நாட்டின் கள்ளக்குறிச்சி மாவட்டத்தின் கள்ளக்குறிச்சி வட்டம் மற்றும் சங்கரபுரம் வட்டங்களின் 89 வருவாய் கிராமங்களைக் கொண்டு, மே, 2012ல் இவ்வருவாய் வட்டம் புதிதாக நிறுவப்பட்டது. சின்னசேலம் வருவாய் வட்டத்தின் வட்டாட்சியர் அலுவலகம் சின்னசேலம் ஊரில் உள்ளது. 

சின்னசேலம் வட்டம், கள்ளக்குறிச்சி மாவட்டத்தின் வருவாய் வட்டகளில் ஒன்றாகும். இந்த வட்டத்தின் 89 வருவாய் கிராமங்கள் கொண்டது. 

இவ்வருவாய் வட்டத்தில் உள்ள சின்னசேலம் ஊராட்சி ஒன்றியம், 56 கிராம ஊராட்சிகளைக் கொண்டுள்ளது.



</doc>
<doc id="403991" url="https://ta.wikipedia.org/wiki?curid=403991" title="திபெத்திய வரலாறு">
திபெத்திய வரலாறு

திபெத்திய வரலாறு ("Tibetan history") பதியப்பட்ட காலத்திலிருந்து குறிப்பாக திபெத்திய பௌத்த வரலாறாக உள்ளது. திபெத்திய, மங்கோலியப் பண்பாடுகளில் பௌத்த மதத்தின் மையப்பங்கும் அனைத்து உள்நாட்டு வரலாற்றாளர்களும் பௌத்த சமயத்தினராக இருந்ததும் காரணமாகும்.

திபெத்து தொன்மையான சீன இந்திய பண்பாடுகளின் கருப்பகுதிகளுக்கு இடையே அமைந்துள்ளது. திபெத்திய பீடபூமிக்கு கிழக்கே தொடர்ந்த மலைத்தொடர்கள் சீனாவுடனான எல்லைகளை வரையறுக்கின்றன; இந்தியா மற்றும் நேபாளத்தின் உயர்ந்தெழும் இமயமலை திபெத்திற்கும் இந்தியாவிற்கும் இடையேயான தடையாக இருக்கிறது. திபெத் "உலகின் கூரை" அல்லது "பனித்தூவிகளின் நாடு" என்றும் அழைக்கப்படுகின்றது.

மொழியியலாளர்கள் திபெத்திய மொழிகளையும் வழக்கு மொழிகளையும் திபெத்திய-பர்மிய மொழிகளைச் சேர்ந்தவையாக கருதுகின்றனர்; அவை சீனவழி மொழிகளான சீன-திபெத்திய மொழிகள் குடும்பத்தின் அங்கங்களாக இல்லை.

சில தொல்லியல் தரவுகளின்படி, அரை மில்லியன் ஆண்டுகளுக்கு முன்னர், இந்தியாவில் முதலில் குடியேற்றம் நிகழ்ந்தபோது பண்டைய மாந்தர்கள் திபெத்து வழியாக சென்றுள்ளனர். ஓமோ சப்பியன்சுகள் முதலில் திபெத்திய பீடபூமியில் குறைந்தது இருபத்தியோராயிரம் ஆண்டுகளுக்கு முன்னர் வாழத் தொடங்கினர். இந்த மக்கள்தொகைக்கு மாற்றாக பெரும்பாலும் கிமு 3000 ஆண்டுகளில் வடச்சீன புதிய கற்கால குடியேறிகள் வந்தனர். இருப்பினும் "தற்கால திபெத்திய மக்கள்தொகையில் பழைய கற்கால மக்களின் மரபணுத் தொடர்ச்சி பகுதியும் உள்ளது".

பெருங்கற்கால நினைவுச்சின்னங்களை திபெத்திய மேட்டுநிலமெங்கும் காண முடிகிறது. இவை தொல்குடிகள் வழிபாட்டிற்கு பயன்படுத்தப்பட்டிருக்கலாம். வரலாறுக்கு முந்தைய இரும்புக் கால மலைக்கோட்டைகளும் இடுகாட்டு வளாகங்களும் அண்மையில் திபெத்திய மேட்டுநிலத்தில் கண்டறியப்பட்டுள்ளன. ஆனால் இக்களங்களின் மிகவும் அணுக்கமில்லாத மீயுயர் அமைவிடங்களால் தொல்லியல் ஆய்வுகள் நடத்துவது கடினமாக உள்ளது.
சில திபெத்திய வரலாற்றுரைகள் தற்போதைய திபெத்தின் மேற்குப் பகுதியில் உள்ள அம்தோ விலிருந்து குடிபெயர்ந்தவர்களால் கி.மு ஐந்தாம் நூற்றாண்டில் "சாங் சுங் பண்பாடு" உருவானதாக கூறுகின்றன. சாங் சுங் பண்பாடே போன் சமயத்தின் முதல் துவக்கமாகும்.

கி.மு முதலாம் நூற்றாண்டில் யார்லுங் பள்ளத்தாக்கில் இருந்த அண்மைய இராச்சியமும் அதன் அரசர் திரிகும் சென்ப்போவும் யார்லுங்கிலிருந்த போன் பௌத்தத் துறவிகளை வெளியேற்றி சாங் சுங் பண்பாட்டின் தாக்கத்தை அழிக்க முற்பட்டனர். ஆனால் திரிகும் சென்ப்போ கொல்லப்பட்டதால் சாங் சுங்கின் தாக்கம் தொடர்ந்தது. இது 7ஆம் நூற்றாண்டில் சோங்ட்சன் கம்போ இப்பகுதியை ஆக்கிரமிக்கும் வரைத் தொடர்ந்தது. 

கி.பி 108இல் நாடோடிகளாகவும் இரக்கமற்றவர்களாகவும் வாழ்ந்துவந்த திபெத்தியர்கள் சீன எல்லைகளைத் தாக்கினர்; இவற்றை சீனப் பேரரசர் லியாங் கின் கடுமையான சண்டைகளுக்குப் பிறகு வெற்றிகரமாகத் தடுத்தார். இதேபோன்ற தாக்குதல்களை கி.பி 168-169 காலத்திலும் சீனர்கள் வெற்றிகரமாக எதிர்கொண்டனர்.

திபெத்தின் இக்கால கட்ட மன்னர்களைக் குறித்தக் குறிப்புகள் பலவும் செவிவழிச் செய்திகளாகவே உள்ளன. நியாத்ரி சென்ப்போ தான் யார்லுங் பேரரசை நிறுவிய முதல் மன்னராகக் கருதப்படுகிறார். தற்போதைய லாசாவிற்கு தென்கிழக்கே கிட்டத்தட்ட 55 மைல் தொலைவில் இதன் தலைநகர் அமைந்திருந்தது. இவரது ஆட்சிக்காலம் குறித்த தெளிவு இல்லை; சிலர் கிமு 126 என்றும் வேறு சிலர் கி.மு 414 என்றும் பதிந்துள்ளனர்.

யார்லுங் அரசர்கள் மெல்ல மெல்ல தங்கள் கட்டுப்பாட்டை விரிவுபடுத்தி வந்தனர். ஆறாம் நூற்றாண்டின் துவக்கத்தில் பெரும்பாலான திபெத்திய பழங்குடியினரும் யார்லுங் கட்டுப்பாட்டிற்குள் வந்தனர். இதன்மூலம் யார்லுங் இராச்சியம் திபெத்தியப் பேரரசாக உருவெடுத்தது.

608-609இல் சீனாவிற்குத் தனது தூதர்களை அனுப்பி முறையான பன்னாட்டு அரசாக திபெத் அங்கீகாரம் பெற்றது. 

7ஆம் நூற்றாண்டிலிருந்து 11ஆம் நூற்றாண்டு வரை திபெத்தை பல அரசர்கள் ஆண்டனர். இவர்களது நீளமானப் பட்டியலை திபெத்திய வரலாறு பதிந்துள்ளது. இவர்களில் முதன்மையானவர்களாக சோங்ட்சென் காம்ப்போ, திரிசோங் டெட்சன், இரால்பகன் கருதப்படுகின்றனர். இவர்களில் சோங்ட்சென் காம்போ (c. 604 – 650) முதல் பேரரசராக கருதப்படுகிறார்; திபெத்தின் கட்டுப்பாட்டை லாசாவையும் யார்லுங் பள்ளத்தாக்கையும் கடந்து விரிவாக்கிய பெருமை கொண்டவர். இவரே பௌத்த சமயத்தை திபெத்திற்கு அறிமுகப்படுத்தியவராகக் கருதப்படுகிறார்.

ஒன்பதாம் நூற்றாண்டில் பேரரசின் ஆதிக்கம் தெற்கில் வங்காளம் வரையிலும் வடக்கே மங்கோலியா வரையிலும் பரவியிருந்தது.



</doc>
<doc id="404001" url="https://ta.wikipedia.org/wiki?curid=404001" title="ஏபிசிடி: எனிபடி கேன் டான்ஸ்">
ஏபிசிடி: எனிபடி கேன் டான்ஸ்

ஏபிசிடி: எனிபடி கேன் டான்ஸ் (ABCD: Anybody Can Dance) என்பது  2013 ஆண்டைய இந்திய நடன நாடகத் திரைப்படமாகும். படத்தின் நடன இயக்கம் மற்றும் திரைப்பட இயக்கம் என இரண்டையும் ரெமோ டி சூசா செய்துள்ளார். படமானது  சித்தார்த் ராய் கபூர் மற்றும் ரோனி ஸ்க்ரூவலா ஆகியோரால் தயாரிக்கப்பட்டுள்ளது. இப்படத்தில் பிரபுதேவா, கணேஷ் ஆச்சார்யா மற்றும் கே கே மேனன் ஆகியோர் முன்னணி கதாபாத்திரங்களில் நடித்துள்ளனர். மேலும் இப்படத்தில் டான்ஸ் இந்தியா டான்ஸ் நிகழ்சியின் பங்கேற்பாளர்கள் துணைப்  பாத்திரங்களில் தோன்றியுள்ளனர். தமிழ் மற்றும் தெலுங்கு மொழிகளில் இப்படமானது  "ஆடலாம் பாய்ஸ் சின்னதா டான்ஸ்"  மற்றும் "ஏபிசிடி" ஆகிய பெயர்களில் மொழிமாற்றும் செய்து வெளியிடப்பட்டது.  120 மில்லியன் ரூபாய்களில் தயாரிக்கப்பட்ட இந்த திரைப்படம், 2013 பிப்ரவரி 8,  அன்று 3டியில் உலகளவில் வெளியிடப்பட்டு, விமர்சகர்களிடமிருந்து பெரும்பாலும் நேர்மறையான விமர்சனங்களைப் பெற்றது. ஏபிசிடி 2 என்ற பெயரில் படத்தின் அடுத்தபாகம் 2015 சூன் 19  அன்று வெளியிடப்பட்டது.
விஷ்ணுவும் (பிரபுதேவா) அவரது நன்பர் ஜஹாங்கீர் கானும் (கே கே மேன‍ன்) மும்பையில் நடனப்பள்ளி ஒன்றை தொடங்கி நடத்தி அதைப் பிரபலமாக்குகின்றனர். ஒரு காலக்கட்டத்தில் நண்பர்கள் இருவருக்கும் இடையில் ஈகோவால் மனக்கசப்பு ஏற்படுகிறது. இதைத் தொடர்ந்து நடனமே உலகம் என்றிருக்கும் விஷ்ணுவை நடனப்பள்ளி தனக்கே சொந்தம் என்று ஜஹாங்கீர் கான் வெளியேற்றிவிடுகிறார். இதையடுத்து விஷ்ணுவின் இன்னொரு நண்பர் கோபியின் (சகணேஷ் ஆச்சார்யா) குடியிருப்புக்குக் குடிபெயர்கிறார். நடனத்தை தவிர எதிலும் விருப்பம் இல்லாத விஷ்ணு முமபையைவிட்டு சென்னைக்குச் செல்ல முடிவெடுக்கிறார். கோபியும் இதற்கு முன்பே ஜஹாங்கீர் கானால் பாதிக்கப்பட்டவர் என்பதால், சென்னைக்கு செல்ல விரும்பும் பிரபுதேவாவை தடுத்து வேரொரு நடனப்பள்ளியை துவக்கத் தூண்டுகிறார். ஆனால் விஷ்ணு அதில் விருப்பமின்றி இருக்கிறார். இந்திலையில் சென்னைக்கு புறப்பட இருக்கும் முந்தைய தினம் இரவு நடனப் போட்டியொன்றில் அற்புதமாக நடனம் ஆடும் இளைஞர்களை விஷ்ணு பார்க்கிறார். அது அவர் சென்னை செல்லும் திட்டத்தை மாற்றுகிறது
இதையடுத்து விஷ்ணுவும், கோபியும் பணத்துக்காக நடணத்தைக் கற்றுத்தராமல் திறமை இருந்தும் பல்வேறு குழுக்களாக சிதறிக்கிடக்கும் அந்தக் குப்பத்து இளைஞர்களுக்கு நடணம் சொல்லிக்கொடுக்கிறனர். அதன்பிறகு அந்த இளைஞர்களின் பெற்றோரின் அவநம்பிக்கை, தடைகள், ஜஹாங்கீர் கானின் சூழ்ச்சிவலைகளில் போன்றவற்றில் இருந்தும், தப்பித்து அந்த இளைஞர் குழுவை மும்பையில் நடக்கும் சர்வதேச நடனப் போட்டியில் ஆட வைக்கிறார். விஷ்ணுவின் குழுவில் இருந்து ஒரு கருப்பு ஆட்டை விலைக்கு வாங்கும் ஜஹாங்கீர் கான், அவன்மூலமாக விஷ்ணு தன் குழுவுக்காக உருவாக்கி பயிற்சியளித்த நடன திட்டத்தை திருடி தனதாக்கி அவன் குழுவை போட்டியில் அந்த ஆட்டத்தை ஆடவைத்து பதற வைக்கிறார். கடைசி நேரத்தில் இதையும் தாண்டி அந்த இளைஞர்கள் பிள்ளையார் சதுர்த்தி விழாவில் ஆடும் நடனத்தை மையமாகக்கொண்ட ஆட்டத்தை கடைசி நேரத்தில் ஆடவைத்து அவர்களை வெற்றிபெற வைக்கிறார். 
இந்தப்படமானது இந்தியாவில் 400 3டி திரைகள் மற்றும் 350 2.டி. திரைகளை உள்ளடங்கி மொத்த 750 திரையரங்குகளில்  வெளியானது. 

"ஏபிசிடி "முதல் நாளில் 45 மில்லியன் ரூபாயை இந்தியாவில் வசூலித்தது. இது தோராயமாக உள்நாட்டில் முதல் வார இறுதி நாட்களில்   ரூ. 195 மில்லியன் சம்பாதித்தது.  முதல் வார முடிவில், இந்த திரைப்படம் 312 மில்லியன் டாலர் தொகையை வசூலித்தது. 


</doc>
<doc id="404009" url="https://ta.wikipedia.org/wiki?curid=404009" title="ஆக்னெலோ டிசூசா">
ஆக்னெலோ டிசூசா

ஆக்னெலோ குஸ்தாவோ அதோல்பொ டிசூசா ("Agnelo Gustavo Adolfo de Souza") பில்லர் புனித பிரான்சிஸ் சேவியர் மறைபரப்பு பணியாளர்கள் சபையைச் சேர்ந்த கத்தோலிக்க குரு ஆவார். போர்த்துகேய இந்தியாவின் கோவா மாகாணத்தில் கிறிஸ்தவ மறைபரப்பு பணிகளில் ஈடுபட்ட இவர், கத்தோலிக்க திருச்சபையால் வணக்கத்திற்குரியவர் என்று போற்றப்படுகிறார்.

கோவா மாநிலத்தில் உள்ள அஞ்சுனா பகுதியில் மிங்குவேல் மரியானோ டிசூசா - மரிய பெர்பெத்துவா மகால்ஹேஸ் தம்பதியருக்கு 6வது குழந்தையாக 1869 சனவரி 21ந்தேதி ஆக்னெலோ பிறந்தார். இவரது முழுப் பெயர் ஆக்னெலோ குஸ்தாவோ அதோல்பொ டிசூசா. பக்தி மிகுந்த குடும்பத்தில் பிறந்த இவரும் சிறு வயது முதலே ஞான காரியங்களில் ஆர்வம் கொண்டவராக திகழ்ந்தார். திருப்பலியில் குருக்கள் ஆற்றும் மறையுரைக் கேட்டு மனதில் பதித்து, மற்ற சிறுவர்களுக்கு மறைக்கல்வி போதிக்கும் அளவுக்கு திறமை பெற்றிருந்தார். ஆக்னெலோவை விட வயதில் மூத்தவர்களும் அவரது மறைக்கல்வி போதனையைக் கேட்க ஆர்வம் காட்டினர். பதினோராம் வயதில் தமது பெற்றோரை இழந்த இவருக்கு, குடும்பத்தின் மூத்த சகோதரர்கள் வழிகாட்டியாகத் திகழ்ந்தனர். 

ஏற்கனவே கத்தோலிக்க குருவாக இருந்த தமது மூத்த சகோதரர் அளித்த ஊக்கத்தால், ஆக்னெலோவும் குருத்துவ வாழ்வைத் தேர்ந்துகொண்டார். ராச்சோலில் உள்ள மறைமுதுவர் குருமடத்தில் மெய்யியலும் இறையியலும் பயின்றார். அடிக்கடி உடல்நலம் பாதித்த வேளையிலும் விடாமுயற்சியுடன் பயிற்சியைத் தொடர்ந்த இவர், 1897 சூலை 17ந்தேதி 'பில்லர் புனித பிரான்சிஸ் சேவியர் மறைபரப்பு பணியாளர்கள்' சபையில் இணைந்தார். 1898 செப்டம்பர் 24ந்தேதி கிழக்கிந்திய மறைமுதுவரும் பேராயருமான அந்தோனியோ செபஸ்தியாவோ வாலெந்தே, இவரை குருவாக திருநிலைப்படுத்தினார்.

குருவான பின்னர் பத்து ஆண்டுகள் சபை இல்லத்திலேயே வாழ்ந்த ஆக்னெலோ, நற்செய்தி பணிக்காக தம்மையே தயார் செய்தார். 1908 செப்டம்பர் 8ந்தேதி மரியன்னை பிறந்த நாளில், தம்மை மறைபரப்பு பணிக்கென அர்ப்பணிப்பதாக இவர் கடவுளுக்கு வாக்கு கொடுத்தார். சிரோதா, சான்வொர்தம் (கோவா), கும்தா (கர்வார்) ஆகிய பகுதிகளில், அருட்தந்தை ஆக்னெலோ மறைப்பணியில் ஈடுபட்டார். அங்கு வாழ்ந்த மக்களுக்கு ஆன்மிக வழிகாட்டியாகவும், ஆலோசகராகவும், நல்ல குருவாகவும் திகழ்ந்தார். 1918ல் ராச்சோல் மறைமுதுவர் குருமடத்தின் ஆன்மிக இயக்குநராக இவரை கோவா பேராயர் நியமித்தார்.

தாழ்ச்சி, செபம், தன்மறுப்பு ஆகியவற்றின் வழியாக சிறந்து விளங்கிய அருட்தந்தை ஆக்னெலோ, வாழும்போதே புனிதர் என்று பலராலும் அழைக்கப்பட்டார். 1927 நவம்பர் 20ந்தேதி இயேசுவின் திரு இதய விழாவன்று மாலை ஆராதனையில் மறையுரை ஆற்றிக் கொண்டிருந்த வேளையில் மயங்கி விழுந்த ஆக்னெலோ, நற்கருணை ஆசீரைப் பெற்று இறப்பைத் தழுவினார். மறுநாள் நடைபெற்ற இவரது அடக்கச் சடங்கில், கோவாவின் பல பகுதிகளில் இருந்தும் ஆயிரக்கணக்கான மக்கள் திரண்டு வந்து அஞ்சலி செலுத்தினர். 

ராச்சோலில் ஆக்னெலோவின் உடல் புதைக்கப்பட்ட கல்லறையில் இருந்து எடுக்கப்பட்ட மண் பலரது நோய்களை குணப்படுத்தியதாக மக்கள் சான்று பகர்ந்தனர். இதையடுத்து, இவருக்கு புனிதர் பட்டம் வழங்குவதற்கான முயற்சி 1947ஆம் ஆண்டு தொடங்கப்பட்டது. 1969 மே 27ந்தேதி, புனிதர் பட்டத்துக்கான முதல் நிலையான இறை ஊழியர் என்ற பட்டம் இவருக்கு கிடைத்தது. 1986 நவம்பர் 10ந்தேதி அருட்தந்தை ஆக்னெலோவை வணக்கத்திற்குரியவர் என்று கத்தோலிக்க திருச்சபை அறிவித்தது. அவருக்கு அருளாளர் பட்டம் வழங்குவதற்கான அற்புதத்தை எதிர்பார்த்து இந்திய கிறிஸ்தவர்கள் காத்திருக்கின்றனர்.


</doc>
<doc id="404020" url="https://ta.wikipedia.org/wiki?curid=404020" title="சேத்துப்பட்டு வட்டம்">
சேத்துப்பட்டு வட்டம்

சேத்துப்பட்டு வட்டம், தமிழ்நாட்டின் திருவண்ணாமலை மாவட்டத்தின் 12 வருவாய் வட்டங்களில் ஒன்றாகும். இவ்வருவாய் வட்டம், ஆரணி வட்டத்தின் தென்பகுதிகளைக் கொண்டு, மே 2012ல் நிறுவப்பட்டது. இவ்வருவாய் வட்டத்தின் வட்டாட்சியர் அலுவலகம் சேத்துப்பட்டில் செயல்படுகிறது. இவ்வட்டம் 76 வருவாய் கிராமங்கள் கொண்டது. 

இவ்வட்டத்தில் சேத்துப்பட்டு ஊராட்சி ஒன்றியம் மற்றும் சேத்துப்பட்டு பேரூராட்சி உள்ளது. 

சேத்துப்பட்டு வட்டத்தின் வடக்கில் ஆரணி வட்டம், கிழக்கில் வந்தவாசி வட்டம், தெற்கில் விழுப்புரம் மாவட்டம், மேற்கில் போளூர் வட்டம், தென்மேற்கில் கலசப்பாக்கம் வட்டம் மற்றும் கீழ்பெண்ணாத்தூர் வட்டங்கள் எல்லைகளாக உள்ளது. 

சேத்துப்பட்டு, மாவட்டத் தலைமையிடம் திருவண்ணாமலையிலிருந்து 46 கிமீ தொலைவிலும்; சென்னையிலிருந்து 137 கிமீ தொலைவிலும் உள்ளது.

சேத்துப்பட்டு வருவாய் வட்டத்தில் 76 வருவாய் கிராமங்கள் உள்ளது. 



</doc>
<doc id="404022" url="https://ta.wikipedia.org/wiki?curid=404022" title="வெம்பாக்கம் வட்டம்">
வெம்பாக்கம் வட்டம்

வெம்பாக்கம் வட்டம், தமிழ்நாட்டின் திருவண்ணாமலை மாவட்டத்தின் 12 வருவாய் வட்டங்களில் ஒன்றாகும். செய்யார் வட்டத்தின் வடக்குப் பகுதிகளைக் கொண்டு வெம்பாக்கம் வட்டம், மே 2012ல் நிறுவப்பட்டது. வெம்பாக்கம் வட்டம் 91 வருவாய் கிராமங்கள் கொண்டது.இவ்வட்டத்தில் வெம்பாக்கம் ஊராட்சி ஒன்றியம் உள்ளது.

வெம்பாக்கம் வட்டத்தின் வடக்கிலும், மேற்கிலும் வேலூர் மாவட்டமும், கிழக்கில் காஞ்சிபுரம் மாவட்டம், தெற்கில் செய்யார் வட்டமும் எல்லைகளாக உள்ளது. 

மாவட்டத் தலைமையிடம் திருவண்ணாமலைக்கு வடகிழக்கே, தேசிய நெடுஞ்சாலை எண் 38 வழியாக 116 கிமீ தொலைவிலும்; காஞ்சிபுரத்திலிருந்து 16.6 கிமீ தொலைவிலும்; சென்னையிலிருந்து 96 கிமீ தொலைவிலும் வெம்பாக்கம் உள்ளது. 
வெம்பாக்கம் வருவாய் வட்டம் 91 வருவாய் கிராமங்களைக் கொண்டுள்ளது.



</doc>
<doc id="404026" url="https://ta.wikipedia.org/wiki?curid=404026" title="சமுனாமரத்தூர் வட்டம்">
சமுனாமரத்தூர் வட்டம்

சமுனாமரத்தூர் வட்டம், தமிழ்நாட்டின் திருவண்ணாமலை மாவட்டத்தின் 12 வருவாய் வட்டங்களில் ஒன்றாகும். போளூர் வட்டத்தின் மேற்கு பகுதிகளையும்; செங்கம் வட்டத்தின் வடக்குப் பகுதிகளையும் கொண்டு, இவ்வட்டம் புதிதாக நிறுவப்பட்டது. இவ்வட்டத்தின் வட்டாட்சியர் அலுவலகம் சமுனாமரத்தூரில் இயங்குகிறது. இவ்வட்டத்தின் கீழ் 42 வருவாய் கிராமங்கள் உள்ளது. 

சவ்வாது மலைப் பகுதியில் அமைந்த சமுனாமரத்தூர் வட்டத்தில் சவ்வாது மலை ஊராட்சி ஒன்றியம் உள்ளது.

சவ்வாதுமலை வட்டத்திற்கு தெற்கில் செங்கம் வட்டமும்; வடகிழக்கில்போளூர் வட்டமும்; தென்கிழக்கில் கலசப்பாக்கம் வட்டமும்; மேற்கிலும், வடக்கிலும் வேலூர் மாவட்டமும் எல்லைகளாகக் கொண்டது.

மாவட்டத் தலைமையிடம் திருவண்ணாமலைக்கு வடமேற்கே 80 கிமீ தொலைவிலும்; வேலூரிலிருது 87 கிமீ தொலைவிலும்; சென்னையிலிருந்து 222 கிமீ தொலைவிலும் சவ்வாது மலை உள்ளது. 
சவ்வாது மலை வருவாய் வட்டம் 42 வருவாய் கிராமங்களைக் கொண்டுள்ளது. 



</doc>
<doc id="404029" url="https://ta.wikipedia.org/wiki?curid=404029" title="திருச்சபையின் தாய்">
திருச்சபையின் தாய்

உரோமன் கத்தோலிக்க மரியாளியல் அடிப்படையில் திருச்சபையின் தாய் (இலத்தீன்: Mater Ecclesiae) என்பது இயேசுவின் தாய் மரியாவுக்கு வழங்கப்படும் அடைமொழி ஆகும். நான்காம் நூற்றாண்டிலேயே முதன்முதலில் அம்புரோஸ் பயன்படுத்திய இந்த அடைமொழி, இரண்டாம் வத்திக்கான் சங்கம் நடைபெற்றுக் கொண்டிருந்த வேளையில் திருத்தந்தை 6ம் பவுலால் அதிகாரப்பூர்வமானதாக அறிவிக்கப்பட்டது. திருத்தந்தை பிரான்சிசு, மரியா, திருச்சபையின் தாய் என்ற விழாவை பெந்தக்கோஸ்து விழாவுக்கு அடுத்த நாள் சிறப்பிக்கும் வகையில் 2018ஆம் ஆண்டில் அறிமுகம் செய்தார்.

சிலுவையில் தொங்கிக் கொண்டிருந்த வேளையில் இயேசு தம் தாய் மரியாவையும் அருகில் நின்ற தம் அன்புச் சீடரையும் கண்டு, தம் தாயிடம், “அம்மா, இவரே உம் மகன்” என்றார். பின்னர் தம் சீடரிடம், “இவரே உம் தாய்” என்றார். இந்த நிகழ்வின் வழியாக, இயேசு தம் சீடர்களான கிறிஸ்தவர்கள் அனைவருக்கும் தாயாக மரியாவை வழங்கினார் என்பது கத்தோலிக்க திருச்சபையின் நம்பிக்கை. மேலும், சீடர்கள் அனைவரும் சில பெண்களோடும், இயேசுவின் சகோதரர்களோடும், இயேசுவின் தாய் மரியாவின் அரவணைப்பில் ஒரே மனத்தோடு இறைவனிடம் வேண்டிக் கொண்டிருந்தார்கள். பெந்தக்கோஸ்து என்னும் நாள் வந்தபோது, அவர்கள் அனைவரும் தூய ஆவியால் ஆட்கொள்ளப்பட்டனர் என்று திருத்தூதர் பணிகள் நூலில் வாசிக்கிறோம். முதல்முறை தூய ஆவியார் நிழலிட்ட வேளையில் இயேசுவைப் பெற்றெடுத்த மரியா, இரண்டாம் முறை அவர் இறங்கி வந்தபோது திருச்சபையின் பிள்ளைகளைப் பெற்றெடுத்தார் என்பது கத்தோலிக்க திருச்சபையின் நிலைப்பாடு. இவ்வாறு, அவர் திருச்சபையின் தாயாக திகழ்கிறார்.

மிலான் ஆயரான புனித அம்புரோஸ் நான்காம் நூற்றாண்டிலேயே, மரியாவைத் 'திருச்சபையின் தாய்' என்று அழைத்தார். “நம்பிக்கை கொண்டோரை ஒன்றிணைத்து திருச்சபைக்குள் பிறக்கச் செய்ததால், கிறிஸ்துவின் உறுப்புகளின் தாயாக மரியா திகழ்கிறார்” என்று புனித அகுஸ்தீன் (354-430) கூறினார். அவரது வழியில் திருத்தந்தை முதலாம் லியோ (400-461), “இறைமகன் கிறிஸ்துவின் தாயாகிய மரியா, அவரது திருச்சபை என்ற மறையுடலின் உறுப்புகளுக்கும் தாயாக இருக்கிறார்” என்று குறிப்பிடுகிறார். 1964ல் திருத்தந்தை 6ம் பவுல், மரியாவைத் ‘திருச்சபையின் தாய்’ என்று அறிவித்தார். 1975ஆம் ஆண்டு, மரியா ‘திருச்சபையின் தாய்’ என்பதை சிறப்பிக்கும் நேர்ச்சைத் திருப்பலி, உரோமைத் திருப்பலி புத்தகத்தில் சேர்க்கப்பட்டது. பெந்தக்கோஸ்து பெருவிழாவைத் தொடர்ந்து வரும் திங்கட்கிழமை, மரியா, திருச்சபையின் தாய் என்ற திருநாளை பொது நினைவாக சிறப்பிக்கும் வகையில் திருத்தந்தை பிரான்சிசு 2018 பிப்ரவரி 11ந்தேதி ஏற்படுத்தினார்.


</doc>
<doc id="404030" url="https://ta.wikipedia.org/wiki?curid=404030" title="ஜிலேபி">
ஜிலேபி

ஜிலேபி (Jalebi,  zulbia, என்றும் அழைக்கப்படுகிறது) என்பது தெற்காசியா, மேற்கு ஆசியா, வட ஆபிரிக்கா, மற்றும் கிழக்கு ஆபிரிக்காவின் சில பகுதிகளில் பிரபலமாக உள்ள ஒரு இனிப்பு  உணவாகும். இது நன்கு வறுக்கப்பட்ட  மைதா மாவில் நீர்விட்டு குழை மாவாக்கி அந்த மாவைக் காய்ந்த எண்ணையில் வட்டவடிவில் பிழிந்து பொறித்து,  அதைச் சர்கரைப் பாகில் இட்டு எடுத்து செய்யப்படுகிறது. இது குறிப்பாக ஈரான் மற்றும் இந்தியத் துணைக் கண்டத்தில் பிரபலமாக உள்ளது.

இந்த இனிப்பு உணவை சூடாகவோ அல்லது குளிரவைத்தோ பரிமாறப்படுகிறது. அவற்றின்மீது படிந்த சர்க்கரைப்பாகு பூச்சானது சிலசமயம் படிகப்பூச்சு போன்ற அமைப்பை உருவாக்குகிறது. இதை நனைக்கும் சர்க்கரைப் பாகில் சில சமயம் சிட்ரிக் அமிலம் அல்லது எலுமிச்சை சாறு, மற்றும் பன்னீர் போன்றவையும் சேர்க்கப்படுகின்றன. ஜிலேபியை தயிர் அல்லது ரபரி (வட இந்தியாவில்) போன்றவற்றுடன் சேர்த்தோ சாப்பிடுகின்றனர்.

இந்த உணவு வெவ்வேறு மொழிகளில் பின்வருமாறு அழைக்கப்படுகிறது ; நேபாளி: जेरी (Jeri), சமசுகிருதம்: सुधा-कुण्डलिका, மராத்தி: जिलबी ; (zelepi); ; ; ; ; ; ; ; சிங்களம்: පැණි වළලු; சில்ஹ்டி ꠎꠤꠟꠣꠚꠤ Zilafi; ; ; அசர்பைஜான்: "zülbiyə" (தெற்கு அசர்பைஜான்: "زۆلبیه"); "źəlobəi"; பாரசீகம்: زولبیا "zolbia"; லூரி: زلهیبی "zuleybi"; அரபிக்: "zalābiyah" or "zalebi"; சோமாலி: Mushabbak, எகிப்திய அரபிக்: مِشَبٍك "Meshabek", துனிசிய அரபிக்: "Zlebia"); ; ஹராரி மொழி: ሙሻበኽ "Mushabakh".

ஜிலேபியானது மேற்கு ஆசியாவில் இருந்த இதை ஒத்த ஒரு உணவு வகையில் இருந்து வந்ததாக நம்பப்படுகிறது. ஜிலேபி என்ற பெயரானது ஹாப்ஸன்-ஜாப்ஸனின் கூற்றுப்படி, அரபு மொழிச் சொல்லான ஜுலாபியா (Zulabiya) அல்லது பாரசீக மொழிச் சொல்லான ஸோல்பியா என்பதில் இருந்து பெறப்பட்டது. இவை ஜலேபியை ஒத்த உணவின் பெயராகும். மேற்கு ஆசியாவில் உள்ள கிருத்தவ சமூகங்களில், இது திஹோனி (மூவிராசாக்கள்திருநாள்) விருந்தில் பெரும்பாலும் சர்க்கரை மற்றும் இலவங்கப்பட்டையுடன் வழங்கப்படுகிறது. ஈரானில், இது சோல்பிய்யா என அறியப்படுகிறது, ரமலானில் பாரம்பரியமாக ஏழைகளுக்கு வழங்கப்படுகிறது. 10 ஆம் நூற்றாண்டு சமையல் நூல் ஜுலாபியா (zulubiya) செய்ய பல சமையல் குறிப்புகளைக் கொடுக்கிறது. 13 ஆம் நூற்றாண்டில் பல இனிப்பு  சமையல் குறிப்புகள் உள்ளன, அதில்  முஹம்மது பின் ஹசன் அல் பாக்தாடியில் சமயல் நூலில் உள்ளதை இந்த உணவாக பெரும்பாலும் ஏற்றுக் கொள்கின்றனர்.

இந்த உணவானது மத்தியகால இந்தியாவுக்கு பாரசீக மொழி பேசும் துருக்கிய படையெடுப்பாளர்கள் கொண்டு வந்தனர். 15 ஆம் நூற்றாண்டில் இந்தியாவில், ஜலேபியானது குண்டலிகா அல்லது ஜலவல்லிகா என அறியப்பட்டது.   1450 இல் சைன எழுத்தாளரான ஜைனசுரா இயற்றிய பிரியம்கார்நாரகதா என்ற நூலில் பணக்கார வியாபாரிகளால் நடத்தப்பட்ட ஒரு இரவு விருந்து நிகழ்சியில் ஜால்பிஸை இடம்பெற்றது குறிப்பிடுகிறது. கி.பி. 1600 க்கு முந்தைய சமசுகிருத நூலான குன்யாகுநாதோபினி, உணவுப் பொருள்கள் மற்றும் செய்முறையை பட்டியலிடுகிறது; அதில் நவீன ஜிலேபியை தயாரிக்கும் முறை குறிப்பிடப்பட்டுள்ளது அடையாளம் காணப்பட்டுள்ளது.


</doc>
<doc id="404037" url="https://ta.wikipedia.org/wiki?curid=404037" title="கிரேக்க-பாரசீகப் போர்கள்">
கிரேக்க-பாரசீகப் போர்கள்

கிரேக்க-பாரசீகப் போர்கள் (Greco-Persian Wars) (இதனை பாரசீகப் போர்கள் என்றும் அழைப்பர்), ஐயோனியாவில் கிரேக்கர்களின் கிளர்ச்சியைக் அடக்க வேண்டி, பாரசீகத்தின் அகாமனியப் பேரரசுக்கும், கிரேக்கப் பேரரசுக்கும் இடையே, கிமு 499 முதல் கிமு 449 முடிய, ஐம்பது ஆண்டுகள் நடைப்பெற்ற போராகும்.

பாரசீகப் பேரரசர் சைரசு (ஆட்சிக் காலம்: கிமு 559-530), கிரேக்கர்களின் வாழ்விடங்களான அனத்தோலியாவின் மேற்குப் பகுதியான ஐயோனியாவை, கிமு 547ல் கைப்பற்றியதுடன், அந்நிலப்பகுதிகளை ஆள்வதற்கு குறுநில மன்னர்களை நியமித்தார். இதனால் கிரேக்கர்கள் பாரசீகத்தின் மீது பகையுணர்வு கொண்டனர். 

கிமு 499ல் பாரசீகப்படைகளின் உதவியுடன் ஐயோனியாவின் குறுநில மன்னர்கள், கிரேக்கத்தின் கீழிருந்த மத்தியத் தரைக் கடலில் உள்ள நக்ஸ்சோஸ் தீவை கைப்பற்றினர்.

இதனால் கிரேக்கர்கள் மத்தியதரைக் கடல் ஒட்டிய மேற்காசியா பகுதிகளில், பாரசீகப் பேரரசுக்கு எதிராகப் கிமு 493 முடிய பெருங்கிளர்சிகளில் ஈடுபட்டனர்.

பண்டைய எரித்திரியா மற்றும் ஏதன்ஸ் நாடுகளின் படை உதவியுடன் கிரேக்கர்கள் கிமு 498ல், பாரசீகர்களின் ஆளுகையின் கீழிருந்த ஐயோனியாவின் தலைநகரமான "சார்டிஸ்" எனும் பெருநகரத்தை கைப்பற்றினர்.

இச்செயலுக்காகக் கோபங் கொண்ட பாரசீகப் பேரரசர் முதலாம் டேரியஸ், கிரேக்கர்களுக்கு இராணுவ உதவி வழங்கிய ஏதன்ஸ் மற்றும் எரித்திரியா நாடுகளை அழிக்க சபதம் செய்தார்.
இரு தரப்பினரால் ஐயோனியக் கிளர்ச்சிகள் கிமு 497 - 495 வரை தீவிரமடைந்தது. கிமு 494ல் பாரசீகர்கள் ஒருங்கிணைந்து கிரேக்க ஐயோனியக் கிளர்ச்சியாளர்களை போரில் வென்றனர்.
பாரசீக ஆட்சியின் கீழ் இருந்த சார்டிஸ் நகரத்தை, கிரேக்கர்கள் கைப்பற்ற உதவிய ஏதன்ஸ் மற்றும் எரித்திரியா நாடுகளையும் மற்றும் கிரேக்கத்தையும் கைப்பற்ற, பாரசீகப் பேரரசர் டேரியஸ், கிமு 492ல் கிரேக்கத்தின் மீது போர் தொடுத்து, கிரேக்கர்களின் திராசு மற்றும் மாசிடோனியா நகரங்களைக் கைப்பற்றினார்.

கிமு 490ல் பாரசீகத்தின் இரண்டாவது படைகள் கிரேக்கத்தில் நுழைந்து எரித்திரியா நாட்டைக் கைப்பற்றியது. பின்னர் ஏதன்ஸ் படைகளுடன் மோத முடியமால் பாரசீகப்படைகள் தற்காலிகமாக பின்வாங்கியது. கிரேக்கத்தை கைப்பற்றும் முன்னர் பாரசீகப் பேரரசர் டோரியஸ் கிமு 486ல் மறைந்தார். கிமு 480 பாரசீகப் பேரரசர் டோரியசின் மகன் செர்க்கஸ், இரண்டாம் முறையாக பெரும்படைகளுடன் கிரேக்கத்தின் மீது போர் தொடுத்தார். பாரசீகப் படைகள் ஏதன்ஸ் நகரத்தை தாக்கி, கிரேக்கத்தின் பெரும் பகுதிகளைக் கைப்பற்றினர்.
இருப்பினும், கிரேக்கர்களின் கப்பற்படையை அழிக்க முயன்ற பாரசீகப் படைகளுக்கு பெரும் பின்னடைவு ஏற்பட்டதால், பாரசீகப் படைகள், கிரேக்கத்தை கைப்பற்றும் போரை நிறுத்திக் கொண்டது. 
கிரேக்கப்படைகளின் வெற்றிக்கு பின்னர், கிரேக்கர்களின் கூட்டு நாடுகள், மத்தியத் தரைக் கடலில் இருந்த பாரசீகர்களின் எஞ்சிய கப்பல் படைகளை போரில் அழித்தனர். 

பாரசீகர்களிடமிருந்து பைசாந்தியத்தை கைப்பற்றப்பட்டதால், ஏதன்ஸ் தலைமையில் பைசாந்தியம் வந்தது. 
கிமு 466ல் கிரேக்க கூட்டணிப் படைகள், ஐரோப்பாவில் எஞ்சியிருந்த பாரசீகப் படைகள் முழுவதையும் விரட்டியடித்து, ஐயோனியாவை, பாரசீகர்களிடமிருந்து மீட்டனர் 

கிமு 499ல் கிரேக்கர்களுக்கும், பாரசீகர்களுக்கும் ஏற்பட்ட போர் உடன்படிக்கையின்படி, இரு நாடுகளுக்கும் இடையே போர் நிறுத்தம் மேற்கொள்ளப்பட்டது.

கிரேக்க-பாரசீகப் போருக்கான ஆதாரங்கள் கிரேக்க சாத்திரங்களில் மட்டுமே கூறப்பட்டுள்ளது. ஆனால் பாரசீகத் தரப்பில் இப்போர் நடைபெற்றது குறித்து ஆவணங்கள் அல்லது இலக்கியங்கள் ஏதுமில்லை. 

கிமு ஐந்தாம் நூற்றாண்டில் ஆசியா மைனரில் வாழ்ந்த கிரேக்க வரலாற்று அறிஞர் எரோடோட்டசு என்பவர், கிமு 440 - 430 கிரேக்க மொழியில் 'Enquiries' எனும் வரலாற்று நூலில் கிரேக்க-பாரசீகப் போர்களுக்கான தோற்றம் குறித்து குறிப்பிட்டுள்ளார்.






</doc>
<doc id="404041" url="https://ta.wikipedia.org/wiki?curid=404041" title="திராட்சைச் செங்கள்">
திராட்சைச் செங்கள்

திராட்சைச் செங்கள் அல்லது சிவப்பு வைன் ("Red wine") அடர்ந்த நிற (கருப்பு) திராட்சை வகைகளிலிருந்து தயாரிக்கப்படும் வைன் ஆகும். சிவப்பு எனக் குறிப்பிட்டாலும் குறிப்பிட்டத் திராட்சைக் கள்ளின் நிறம் அடர்த்தியான ஊதா நிறத்திலிருந்து (வழமையாக இளங்கள்கள்) செங்கல் சிவப்பு நிறமாகவும் (முதிர்ந்த கள்கள்) பழுப்பு நிறமாகவும் (மிகப் பழமையானவை) இருக்கலாம். பெரும்பாலான ஊதா வண்ணத் திராட்சைகளிலிருந்து பெறப்படும் சாறு பசும் வெள்ளையாக இருக்கும்; சிவப்பு வண்ணம் திராட்சையின் தோலிலுள்ள அந்தோசியான் என்ற நிறமிகளிலிருந்து வருகின்றது. அரிதான விலக்காக, சில வகைகளில் திராட்சைச் சாறே சிவப்பாக இருக்கும். எனவே திராட்சைச் செங்கள் தயாரிப்பின் பெரும்பாலான செயற்பாடுகள் திராட்சைத் தோலிலிருந்து நிறத்தையும் நறுமணத்தையும் பெறுவதாக இருக்கும்.

செங்கள் தயாரிப்பில் நொதித்தல் சில வாரங்களிலிருந்து சில வருடங்களாக உள்ளது; இந்த நொதித்தலைப் பொருத்தே செங்கள்ளின் மென்மையும் நெகிழ்தன்மையும் தீர்மானிக்கப்படுகின்றன. "காக்கப்பட்ட செங்கள்கள்" ("Vin de garde") எனப்பட்டவை குறைந்தது நான்கு வாரங்களிலிருந்து பல ஆண்டுகளாக மதுக்கலன்களில் நொதிக்க விடப்பட்டிருக்கும்.

காக்கப்பட்ட செங்கள்கள் பல வகைகளாக தரம் பிரிக்கப்படுகின்றன : 


செங்கள் தயாரிப்பின் முதல் அடியாக பறித்த திராட்சைகளை பதனிடுவதாகும். கையாலோ இயந்திரங்களாலோ பறித்த திராட்சைகள் பொதுவாக ஓர் கொள்கலனில் கொட்டப்படும். அதிலிருந்து ஓர் திருகாணி அமைப்பின் மூலம் திராட்சைப் பதனிடும் இயந்திரத்திற்கு எடுத்துச் செல்லப்படுகின்றது. 

பொதுவாக கள்தயாரிப்பிடத்திற்கு கொணரப்படும் திராட்சைகள் (குறிப்பாக கைகளால் பறிக்கப்பட்டவை) முழுத்திரள்களாக, காம்புகளுடனும் இலைகளுடனும் இருக்கும். புளிக்க வைக்கப்படும்போது காம்புகள் இருந்தால் அவை கசப்பான சுவையை அளிக்கும்; எனவே திராட்சைகளிலிருந்து காம்புகளும் இலைகளும் பிரித்தெடுக்கப்படும். இது "காம்பெடுத்தல்" (destemming) எனப்படுகின்றது. இயந்திரங்கள் மூலமாக காம்பெடுக்க பொதுவாக திராட்சை அளவு துளைகளுடன் கூடிய சுழலும் கூண்டுகள் பயன்படுத்தப்படுகின்றன. இந்தக் கூண்டிற்குள் பொதுமைய அச்சின் கரங்கள் கூண்ண்டின் உட்புறத்தை நோக்கி இருக்கும். திராட்சைகள் கூண்டின் துளைகள் வழியாக செல்லும்; காம்புகளும் இலைகளும் கூண்டின் திறந்த முனையில் வெளியேத் தள்ளப்படும். 

காம்பெடுத்தலிற்குப் பின்னர், திராட்சைகள் மெல்ல நசுக்கப்படும்.இவை சோடியான உருளைகளாக இருக்கும். இந்த உருளைகளுக்கு இடையேயான இடைவெளியை கட்டுப்படுத்துவதன் மூலம் பிழிதலை செங்கள் தயாரிப்பாளர் தேர்வின்படி மெல்லவோ, கடினமாகவோ, பிழியாமலோ அமைக்கலாம். 

திராட்சைகள், தோல்கள், சாறு, கொட்டைகள் கலந்த கலவை நொதியேறாப் பழச்சாறு எனப்படுகின்றது. இந்த பழச்சாறு கொள்கலன் ஒன்றுக்கு ஏற்றப்படுகின்றது; இது எஃகாலோ பைஞ்சுதையாலோ அல்லது ஓக் மர பெருந்தொட்டியாகவோ இருக்கலாம். இதில்தான் நொதிக்க வைக்கப்படுகின்றது. 

தற்கால நவீன மது தயாரித்தல் இயந்திரங்களில், காம்பெடுத்தலும் பிழியலும் வழமையாக துருவேறா எஃகு பயன்படுத்தப்படுகின்றது. 

வழமையாக மது தயாரிப்பகத்திற்கு உள்வரும் திராட்சைகளுடன் பாதுகாப்பு வேதிப்பொருளாக கந்தக டைஆக்சைடு சேர்க்கப்படுகின்றது. இது குறையில்லா நலத்துடனுள்ள திராட்சைகளில் சேர்க்கப்படுவதில்லை; மிக அழுகிய திராட்சைகளில் இது 70 மிகி/லி வரைச் சேர்க்கப்படுகின்றது. ஆக்சிசனேற்றத்தைத் தவிர்க்கவும் நொதித்தலை தாமதப்படுத்தவும் இச்சேர்க்கை உதவுகின்றது. 

மென்மையாக்கும் நொதியங்களும் (காட்டாக குளுகேனேசுகள்) இக்கட்டத்தில் சேர்க்கப்படலாம்; இவை தோல்களிலிருந்து நிறத்தையும் பழச்சுவையையும் பிரிக்கவும் தொடரும் பதனிடுதலுக்கு உதவியாகவும் உள்ளன. 

தனின் : இப்போது சேர்க்கப்படலாம், அல்லது பின்னர் சேர்க்கப்படலாம், அல்லது சேர்க்கப்படாமலே கூட இருக்கலாம். தனின் நிறத்தை நிலைப்படுத்தவும் ஆக்சினேற்றத்தை தவிர்க்கவும் அழகலின் தாக்கத்தை எதிர்க்கவும் உதவுகின்றது. 

சில செங்கள் தயாரிப்பாளர்கள் பழச்சாற்றை கிட்டத்தட்ட 10°C (50°F)க்கு குளிர வைக்க விரும்புகின்றனர்; இது ஒன்றிலிருந்து நான்கு நாட்கள் வரையிலும் நொதிப்பிற்கு முந்தைய காலத்து மென்மையாக்கலுக்கு ("குளிர்ந்த ஊறவைத்தல்") உதவுகின்றது. நிறத்தையும் பழச்சுவையையும் இந்நீர்மத்தில் தக்கவைக்கவும் முந்தைய செயற்பாட்டில் சேர்த்த தனின்களை நொதியலுக்கு முன்னதாக பிரித்தெடுக்காமல் இருக்கவும் இது உதவுகின்றது. நொதிக்கப்பட்ட பின்னர் உண்டாகும் மதுசாரம் தனின்களைப் பிரித்தெடுக்கிறது. இச்செயற்பாடுகள் அனைத்து தயாரிப்பாளர்களுக்கும் பொதுவானவை அல்ல. புதிய உலக நாடுகளில் உள்ள செங்கள் தயாரிப்பாளர்களிடம் கூடுதலாக காணப்படுகின்றது. 



</doc>
<doc id="404042" url="https://ta.wikipedia.org/wiki?curid=404042" title="மூலைவிட்ட பூச்சிகள்">
மூலைவிட்ட பூச்சிகள்

விட்டில் பூச்சிகள் (Earwigs) தோற்சிறகிகள் எனும் பூச்சி வரிசையைச் சேர்ந்தவையாகும். இவற்றில் ஏறத்தாழ 2,000 இனங்கள் உள்ளன.சிறுபூச்சி வரிசைகளில் ஒன்றாகிய இவை 12 குடும்பங்களாகப் பிரிக்கப்பட்டுள்ளன. விட்டில் பூச்சிகள் தனிப்பான்மையுள்ள வால்சிதில்களையும் வயிற்றில் ஓரிணைக் கொடுக்குகளையும் கீழே மடிந்த படலவகைச் சிறகுகளையும் கொண்டுள்ளன; எனவே இவை அறிவியலில் தோற்சிறகிகள் எனப் பெயரிடப்பட்டுள்ளன. இவற்ரின் கொடுக்கில்லாத சில குழுக்கள் பாலூட்டிகளில் ஒட்டுண்ணியாக வாழ்கின்றன. இவை அண்டார்ட்டிகா தவிர அனைத்துக் கண்டங்களிலும் வாழ்கின்றன.

இவை இரவில் முனைவாக இயங்குபவை. பகலில் ஈரமான இண்டு இடுக்குகளில் மறைந்திருக்கின்றன. இவை பல்வேறு பூச்சிகளையும் பயிர்களையும் உண்கின்றன. இவை பயிர்த்தாள்களையும் பூக்களையும் பல்வேறு பயிர்வகைகலையும் உண்டு அழிக்கின்றன.

இவை முதிரும் முன்பாக ஐந்துமுறை தோலுரிக்கின்றன. இவற்ரின் பல இனங்களில் பூச்சிகளில் இல்லாத தாய்க்கவனிப்பு அமைந்துள்ளது. இவற்றின் பெண்பூச்சிகள் பொரித்த பிறகும் முட்டைகளைப் போலவே இளவுயியிகளையும் இரண்டாம் தோலுரிப்பு வரையில் காப்பாற்றுகின்றன. இளவுயிரிகள் தோலுரிக்கும்போது பாலியல் வெறூபாடு, அதாவது கொடுக்கு வடிவ வேறுபாடு உருவாகத் தொடங்குகிறது.

இவற்றில் சில மறைந்துவிட்ட உள்வரிசைகளாகிய தொல்தோற்சிறகிகளிலும் முழுத்தோற்சிறகிகளிலும் புதைபடிவ எச்சங்கள் அமைகின்றன. தொல்தோற்சிறகிகள் பிந்தைய முப்படிவுக் காலத்திலும் முழுத்தோற்சிறகிகள் நடு முப்படிவுக் காலத்திலம் அமைந்துள்ளன. பூச்சிகளின் பல பிற வரிசைகள் இதிலிருந்து தோன்றியனவாக கோட்பாட்டாளர்கள் கூறுகின்றனர். என்றாலும், பனி மூட்டைப் பூச்சிகள் இதில் இருந்து தோன்றியிருக்க உறுதியான வாய்ப்புள்ளது.

இவை பரவலாக தென் அமெரிக்காவிலும் ஐரோப்பாசியாவிலும் காணப்படுகின்றன. ஐரோப்ப்பாவில் இருந்து இவை வட அமெரிக்காவுக்கு 1907 இல் பரவலாயின; என்றாலும் இவை தெற்கு, தென்மேற்கு அமெரிக்காவிலேயே பரவலாகக் காணப்படுகின்றன.ஐக்கிய அமெரிக்காவுக்கு வடக்கே காணப்படும் ஒரே இனமாக தோரு அக்குலீட்டம் (Doru aculeatum) எனும் முள்ளெலும்புவால் விட்டில் பூச்சி மட்டும் அமைகிறது. வகையினம் வடக்கில் கனடாவில் தெற்கு ஒண்டாரியோ சதுப்புநிலங்களில் முளைக்கும் தாவர இலைகளில் ஒளிந்து வாழ்கின்றன. என்றாலும், மற்ர குடும்பங்கள் வட அமெரிக்காவில் காணப்படுகின்றன. இவற்றில் போர்ப்பிகுலிடே (Forficulidae) ( "தோரு (Doru)" பேரினம், "போர்ப்பிகுலா" ஆகியன ), இசுபாஞ்சிபோரிடே, அனிசோலாபிடிடே (Anisolabididae), இலாபிடூரிடே (Labiduridae) ஆகிய குடும்பங்கள் அடங்கும்.

சில குளிர்ந்த காலநிலை பனிக்காலத்தில் வாழ்கின்றன. இவை தோட்டங்களிலும் காடுகளிலும் வயல்களிலும் உள்ள இறுக்கமான பிளவுகளில் வாழ்கின்றன. 1,800 இனங்களில், 25 வட அமெரிக்காவிலும் 45 ஐரோப்ப்பாவிலும் (இவற்றில் 7 பெரும்பிரித்தானியாவில்), 60 ஆத்திரேலியாவிலும் வாழ்கின்றன.

பெரும்பாலானவை இரவில் வாழ்பவை. இவை சிறு பிளவுகளிலும் சிறுசிதிலங்களிலும் பெயந்து விழுந்துவிட்ட பட்டைகளிலும் கட்டைகளிலும் ஒதுங்குகின்றன. இவை குருடுகளாகும். குகைகளிலும் முழைஞ்சுகளிலும் கூட வாழ்கின்றன; இவைஅவாயிலும் தென் ஆப்பிரிக்காவிலும் காணப்படுகின்றன. உணவு பல்வேறு உயிருள்ள அல்லது இறந்துபட்ட பயிர்கள் அல்லது விலங்குணவாக அமைகிறது. கொன்றுண்ணிகளிடம் இருந்து தம்மை பாதுகாத்துகொள்ள இவை மஞ்சள் நிர தீநாற்ற நீர்மத்தை தாரையாகப் பின்பக்கத்தில் அமைந்த மூன்றாம், நான்காம் கண்டங்களில் உள்ள வாசனைச் சுரப்பிகளில் இருந்து பொழிகின்றன. அப்போது தம் கொடுக்குகளையும் தற்காப்புக்குப் பயன்படுத்துகின்றன.

= மேற்கோள் =


</doc>
<doc id="404046" url="https://ta.wikipedia.org/wiki?curid=404046" title="சாந்தி கிருஷ்ணா">
சாந்தி கிருஷ்ணா

சாந்தி கிருஷ்ணா, மலையாளத் திரைப்பட நடிகையாவார். இவர் தமிழ், கன்னடத் திரைப்படங்களிலும் நடித்துள்ளார். இவர் பரதநாட்டியக் கலைஞரும் ஆவார். 1980,1990களில் மலையாளத் திரைத்துறையில் முன்னணி நடிகையாக இருந்தவர். 

இவர் நடித்த முதல் படம் 1976ல் வெளியான ஹோமகுண்டம். இருந்தபோதும், 1981ல் வெளியான நித்ர என்ற திரைப்படத்தில் நடித்தே பிரபலமானார்.

1964 ஜனவரி இரண்டாம் நாளில் மும்பை மாநகரில், பாலக்காட்டைப் பூர்விகமாகக் கொண்ட கிருஷ்ணன் ஐயர், சாரதா ஆகியோருக்கு மகளாகப் பிறந்தார். இவர் பள்ளிக்கல்வியையும் கல்லூரிப்படிப்பையும் மும்பையில் தொடர்ந்தார். ஸ்ரீநாத் என்ற மலையாள நாடக நடிகரை 1984ஆம் ஆண்டில் திருமணம் செய்துகொண்டார் முதல் திருமணத்திற்குப் பின்னர் சில ஆண்டுகள் நடிக்காமல் இருந்தார். 1995ஆம் ஆண்டில் இவரை விவாகரத்து செய்தார். பின்னர், 1998ஆம் ஆண்டில், கொல்லத்தைச் சேர்ந்த சதாசிவன் பஜோர் என்ற தொழிலதிபரை மணந்துகொண்டார். இவர் கணவர் ராஜீவ் காந்தி குரூப் ஆப் இன்ஸ்டிடியூட்ஸ் என்ற குழுமத்தின் இயக்குநர் ஆவார். பின்னர், நயம் வியக்தமாக்குன்னு என்ற மலையாளத் திரைப்படத்தில் நடிப்பைத் தொடர்ந்தார்.. அமெரிக்காவின் புளோரிடா, நியூயார்க், அல்பனி போன்ற இடங்களில் வசித்து வந்த இவர் தற்போது தன் கணவருடனும் இரு மக்களுடனும் பெங்களூரில் வசித்துவருகிறார். சுரேஸ் கிருஷ்ணா என்ற திரைப்பட இயக்குநர் இவரது சகோதரர் ஆவார்.

1981ஆம் ஆண்டில் பரதன் இயக்கிய நித்ர என்ற மலையாளத் திரைப்படத்தில் நடித்து புகழ்பெறத் தொடங்கினார். அதே ஆண்டில், தமிழில் பன்னீர் புஷ்பங்கள் என்ற திரைப்படத்திலும் நடித்தார். பின்னர், ஈணம், விச, மங்களம் நேருன்னு, இது ஞங்ஙளுடெ கத, கிலுகிலுக்கம், சாகரம் சாந்தம், ஹிமவாஹினி, சில்லு, சவிதம், கவுரவர், நயம் வியக்தமாக்குன்னு, பின்காமி, விஷ்ணுலோகம் என்னும் நன்மகள், பக்‌ஷே ஆகிய திரைப்படங்களில் நடித்தார்.

இவர் கேரள அரசின் திரைத்துறை விருதைப் பெற்றுள்ளார். கேரள அரசின் திரைத்துறை விருதை வழங்கும் நடுவராகவும் பொறுப்பில் இருந்துள்ளார்.. தொலைக்காட்சித் தொடர்களில் நடித்தும் விருதுகள் பெற்றுள்ளார்.

2017ஆம் ஆண்டில் ஞண்டுகளுடெ நாட்டில் ஒரு இடவேள என்ற திரைப்படத்தில் நடித்தார்.






</doc>
<doc id="404052" url="https://ta.wikipedia.org/wiki?curid=404052" title="என்னோடு விளையாடு">
என்னோடு விளையாடு

என்னோடு விளையாடு (Ennodu Vilayadu) ("Play with Me") என்பது 2017 ஆண்டைய தமிழ் திரில்லர் திரைப்படமாகும். படத்தை அருண் கிருஷ்ணசாமி எழுதி இயக்கியுள்ளார். இந்தப் படத்தில் பரத், கதிர், சஞ்சித ஷெட்டி மற்றும் சந்திணி தமிழரசன் ஆகியோரின் முன்னணி பாத்திரங்களிலும் ராதாரவி மற்றும் யோகி ஜபீ ஆகியோர் துணை பாத்திரங்களிலும் நடித்துள்ளார். படத்துக்கு அறிமுக இசையமைப்பாளர்களாக மோசஸ் மற்றும் சுதர்சன் எம். குமார் அறிமுகப்படுத்தப்பட்டுள்ளனர். என்னோடு விளையாடு படமானது 2017 பெப்ரவரி 17 அன்று வெளியானது.

ஒரு கட்டுமான நிறுவனத்தில் கணக்காளராக இருக்கும் விக்ரமுக்கு (பரத்) குதிரைப் பந்தயத்தில் ஆர்வம் கொண்டவர். பந்தயத்தில் எந்த குதிரை தோற்கும், எந்த குதிரை ஜெயிக்கும் என்பதைக் கணிப்பதில் வல்லவர். இதனால் கடன் வாங்கியும், நிறுவனத்தின் பணத்தை எடுத்தும் குதிரைப் பந்தையத்தில் விளையாடி, லட்சக்கணக்கான பணத்தை பந்தையத்தில் இழந்திடுகிறார். இதற்கான காரணத்தை ஆராயும்போது, குதிரை பந்தயத்தில் தகிடுதங்கள் நடப்பதை கண்டுபிடிக்கிறார். அதைப் பயன்படுத்தி குறிப்பிட்ட பந்தையம் ஒன்றில் சில கோடிகள் வெல்ல நினைக்கிறார். இதற்காக பரத்துக்கு பல இலட்சங்கள் தேவைப்படுகிறது. 

இந்நிலையில் விக்ரமின் நண்பன் ஸ்ரீதர் (கதிர்) வேலைக்காக திருச்சியிலிருந்து சென்னைக்கு வருகிறார், கதிருக்கு சூழ்நிலையால் இன்பாவுடன் (சஞ்சிதா ஷெட்டி) ஒரே வீட்டில் தங்கவேண்டிய சூழ்நிலை ஏற்படுகிறது. இன்பாவின் தந்தை, வீட்டின் பேரில் வாங்கிய கடனால், வீடு ஏலத்துக்குப் போகும் நிலை உண்டாகிறது, இதனால் அந்த வீட்டை எப்படியாவது மீட்கவேண்டும் என்று நினைக்கிறார். இதை அறியும் ஸ்ரீதர் அவளுக்காக அந்த பணத்தை தயார் செய்து அந்த வீட்டை மீட்டுக் கொடுக்க முடிவு செய்கிறார். 

ஒருகாலத்தில் குதிரை பந்தயத்தில் கொடிகட்டிப் பறந்த நகுலன் (ராதாரவி), ஒரு தோல்வியால் போட்டியில் இருந்து விலகி இருக்கிறார். பின்னர் மீண்டும் முதலிடத்தைப் பிடிப்பதற்காக போட்டியில் கலந்துகொள்ள வருகிறார். அதற்காக தொடர்ந்து வென்று கொண்டிருக்கும் ஷர்மாவிடம் (யோக் ஜேப்பி) பேரம் பேசுகிறார் பேரப் பணமான 50 இலட்டசத்தை கதிருக்கே தெரியாமல் அவரது காரில் வைத்து விடுகின்றனர். இதை அறிந்துகொள்ளும் பரத் அந்தப் பணத்தைக் கொண்டு குதிரைப்பந்தையத்தில் கோடிக்கணக்கில் பணம் சம்பாதித்து, தன் கடனை அடைக்க திட்டமிடுகிறார்.

விக்ரம், ஸ்ரீதர், நகுலன் ஆகிய மூவரின் பிரச்சினைகளுக்கும் தீர்வு கிடைத்ததா? இவர்களுக்கு கிடைக்க வேண்டிய பணம் கிடைத்ததா? இல்லையா? என்பதுதான் படத்தின் மீதிக்கதை. 

இந்தத் திரைப்பட திட்டமானது 2015 ஆம் ஆண்டு துவக்கத்தில் தொடங்கப்பட்டது. பரத், கதிர், சந்திணி, தமிழரசன் மற்றும் சஞ்சித ஷெட்டி ஆகியோர் நடிக்க அறிமுக இயக்குநர் அருண் கிருஷ்ணசுவாமி இயக்குவதாக முடிவானது.  கிண்டி குதிரைப்பந்தய மைதானத்துக்கு வந்து சென்றபோது தனது  முதல் படத்திற்கான கள யோசனை வந்ததாக அருண் கூறினார். பின்னர் அவர் இந்த விளையாட்டின் நடைமுறை, குதிரை பந்தய விவரங்கள் போன்றவற்றை அறிந்துக் கொள்ளத் தொடங்கி, கதையை உருவாக்கினார்.  2015 ஏப்ரலில் படத் தயாரிப்புப் பணிகள் புதுச்சேரியில் துவங்கின. முதல்கட்டப் படப்பிடிப்பில், சஞ்சிதா சம்பந்தப்பட்ட காட்சிகள் படம்பிடிக்கப்பட்டன. அதன் பிறகு சென்னை மற்றும் மைசூர் நகரங்களில்  கதிர் மற்றும் பரத் ஆகிய இருவரும் இணைந்து நடிக்கும் ஒரு சில காட்சிகள் படமாக்கப்பட்டன. படத்தில் இடம்பெற்ற குதிரைப் பந்தய காட்சிகள் பெரும்பாலும் மைசூர் நகரத்தில் படமாக்கப்பட்டன.  2015 செப்டம்பரில் பாரத் சம்மந்தப்பட்ட காட்சிகளின் படப்பிடிப்பு முடிக்கப்பட்டன. பெங்களூரில் மேலும் சில காட்சிகள் படம்பிடிக்கப்பட்டப் பிறகு,  2015 நவம்பரில் தயாரிப்புக்குப் பிந்தைய பணிகள் தொடங்கின.  2016 செப்டம்பரில் முதல் வெளியீட்டுத் தேதி தயாரிப்பாளரால் அறிவிக்கப்பட்டது. ஆனால் இந்தப்படம் வெளியீட்டுக்காக ஒரு ஆண்டுக்கும் மேலாக காத்திருக்கவேண்டி ஆனது.

இந்தப் படத்தில் இசையமைப்பாளர்களாக சுதர்சண் எம். குமார் மற்றும் ஏ. மோசஸ் ஆகிய இருவர் தமிழ் திரைப்பட துறைக்கு புதிய இசையமைப்பாளர்களாக அறிமுகப்படுத்தப்பட்டனர். படத்தின் இசை 2016 நவம்பர் 9 இல் வெளியிடப்பட்டது.

2017 ஜனவரி பிற்பகுதியில், படக்குழு பட வெளியீட்டு நாளாக 2017 பெப்ரவரி 24 ஐ இறுதி செய்து, படத்திற்கான விளம்பரப் பணிகளில் ஈடுபட்டது,  ராகவா லாரன்சின் மொட்ட சிவா கெட்டா சிவா (2017) படம் பெப்ரவரி 17 முதல் 24 வரை வெளியிட திட்டமிட்டிப்பதைக் கருத்தில் கொண்டு, என்னோடு விளையாடு படத்தை ஒரு வாரம் முன்னதாகவே வெளியிட தயாரிப்பாளர் முடிவு செய்தார். 


</doc>
<doc id="404062" url="https://ta.wikipedia.org/wiki?curid=404062" title="விக்டோரியா தீவு (கனடா)">
விக்டோரியா தீவு (கனடா)

விக்டோரியா தீவு (Victoria Island) கனடாவின் ஆர்டிக் தீவுக் கூட்டத்தில் ஒரு பெரிய தீவாகும். இது நுனாவெட் பிரதேசத்திற்கும் கனடாவின் வடமேற்கு பிரதேசத்திற்கும் இடையில் எல்லையாக விளங்குகிறது. இது உலகின் எட்டாவது மிகப் பெரிய தீவாகும். இது கனடாவில் இரண்டாவது பெரிய தீவாகும். இதன் பரப்பளவு 217.291 ச.கிமீ ஆகும். இது நியூபவுண்ட்லாந்தை விட இரண்டு மடங்கு பெரியது (111.390.ச.கிமீ). க்ரேட் பிரிட்டனை விட சற்று பெரியது (111,390கி.மீ). ஆனால் ஹோன்ஷு விட சிறியது (225.800 ச.கிமீ) ஆகும். இது ஒரு தீவுக்குள் மற்றொரு தீவு அதற்குள் மற்றொரு தீவு என்ற அமைப்பில் மிகப் பெரியதாகும். இத்தீவின் மேற்கு பகுதியின் மூன்று பங்கு வடமேற்கு பகுதியில் உள்ள  இனுவிக் பிரதேசத்தைச் சார்ந்தது. மீதமுள்ள பகுதி நுனாவெட்டின் கிட்டிக்மியோட் பகுதியைச் சார்ந்தது.

1826இல் ஜான் ரிச்சர்ட்சன் என்பவர் தென்மேற்கு கடலோரபகுதியில் இதை முதன் முதலில் பார்த்தார் அதற்கு “வாலஸ்டன் நிலம்” என்று அழைத்தார். 1839இல் பீட்டர் வாரன் டீயிஸ் மற்றும் தாமஸ் சாம்சன் என்பவர்கள் இதன் தென்மேற்கு கடலோர பகுதியில் சென்று இதை விக்டோரியா நிலம் என்று அழைத்தார்கள். 1846இல் ஜான் பர்ரோ என்பவர் வெளியிட்ட ஒரு வரைபடம் கரைத் தீவுகள் என்ற பகுதிக்கு வட பாகத்திலுள்ள கரை நிலம் மேற்கண்ட இரண்டு நிலங்களிலிருந்து  வரையப் பட்ட வெற்று பகுதியை காண்பித்தது. 1850 மற்றும் 1851இல் இராபர்ட் மக்லூர் அவர்கள் கரைத் தீவின் அனைத்து பகுதியையும் சுற்றி வந்தார். இதன் மூலம் விக்டோரியா தீவை மற்ற நிலங்களிலிருந்து பிரித்து எடுத்தார். இவரின் உடன் பணியாளர்களும் வடமேற்கு மற்றும் மேற்கு கரையோர பகுதிகளுக்கு இடையே சென்று அதை ஆராய்ந்து வந்தனர்.

விஸ்காண்ட் மெல்வில் சௌண்ட் வடக்காக உள்ளது மற்றும் மெக்லிண்டாக் கால்வாய் , விக்டோரியா ஜலசந்தி ஆகிய இரண்டும் கிழக்காக அமைந்துள்ளது. மேற்காக அமண்ட்சென் வளைகுடா மற்றும் கரைத்தீவுகள் உள்ளன. இவை விக்டோரியா தீவுகளிலிருந்து வேல்ஸ் இளவரசரின் ஜலசந்தி என்ற ஒரு நீண்ட ஜலசந்தியால் பிரிக்கப் பட்டுள்ளது. தெற்கு பக்கத்தில் (மேற்கிலிருந்து கிழக்காக) டால்பின் மற்றும் யூனியன் ஜல சந்தி, ஆஸ்டின் விரிகுடா, கொரொனேஷன் வளைகுடா மற்றும் டீஸ் ஜலசந்தி உள்ளது. தெற்கு நீர்வழி மற்றும் வேல்ஸ் இளவரசரின் ஜலசந்தி இரண்டும் ஒரு சர்ச்சைக்குரிய வடமேற்கு வழிப்பாதையின் ஒரு பகுதியாக விளங்குகிறது. சர்ச்சைக்கு காரணம் கனடா அரசாங்கம் அது கனடா நாட்டிற்குரிய உள்நாட்டு நீர்வழி என்று கூறுகிறது ஆனால் பிற நாடுகள் அவை சர்வதேசத்திற்குரிய நீர்வழிப் பாதை என்று கூறுகின்றன.

இத்தீவு தீபகற்பங்களின் தீவாகும். இத்தீவில் அதிக அளவு கரையோரக் கடல்வழி நுழைவாய்கள் காணப்படும். மேற்கில் வடக்கு நோக்கிய ஸ்டொர்கெர்ஸன் தீபகற்பம் உள்ளது. இது தங்க ஆச்சாரி கால்வாய் என்று சொல்லக்கூடிய கோல்ட்ஸ்மித் கால்வாயில் போய் முடியும். இங்குள்ள நீர் பரப்பு விக்டோரியா தீவை ஸ்டீஃபன்ஸன் தீவிலிருந்து பிரிக்கிறது. ஸ்டொர்கெர்ஸன் தீபகற்பமானது இத்தீவின் வடமத்திய பகுதியிலிருந்து ஹட்லே விரிகுடாவால் பிரிக்கப் பட்டு இருக்கிறது. இந்த விரிகுடா ஒரு பெரிய கடல் உள்வாயாகும். அடுத்த தீபகற்பம் இளவரசர் அல்பர்ட் தீபகற்பமானது வடக்கு பாகத்தில் காணப் படுகிறது. இது வேல்ஸ் இளவரசர் ஜலசந்தியில் முடிகிறது. மேற்குபுறமாக நோக்கி இருப்பது வாலஸ்டன் தீபகற்பம்.

இந்த தீவு முழுவதும் அதிசயத்தக்க விதமாக ஒரு மேப்புள் இலை போல தோற்றமளிக்கிறது. இது கனடாவின் ஒரு முக்கிய சின்னமாகும்,
இத்தீவின் உயரமான புள்ளி வடமேற்கு திசையில் உள்ள ஷேலார் மலையில் உள்ளது. இதன் உயரம் 655 மீட்டர் அல்லது 2,149 அடியாகும். தென்மேற்கு பகுதியில் காம்பிரிட்ஜ் விரிகுடாவிற்கு வடக்கில் ஃபெர்குஸான் ஏரி அமைந்துள்ளது. இதன் பரப்பு 562 ச.கிமீ ஆகும். இதுதான் இத்தீவின் மிகப் பெரிய ஏரி. 
இத்தீவானது கனடாவின் அரசியாக 1867 இலிருந்து 1901 வரை உள்ள இராணி விக்டோரியாவின் ஞாபகமாக பெயரிடப்பட்டது. இளவரசர் அல்பர்ட் என்பது இவரின் கணவரின் பெயராகும். 
நுனாவெட்டில் உள்ள அமட்ஜக் ஏரியில் மற்றுமொரு சிறிய விக்டோரியா தீவு உள்ளது.

இங்கு காணப்படும் தீவு கரிபௌ எனும் மானினம் இந்த இடத்தைத் தாயகமாகக் கொண்டுள்ளது. இவைகள் தங்கள் கோடைகால மேய்ச்சலை விக்டோரியா தீவில் முடித்துக் கொண்டு நுனாவெட்டில் குளிர்கால மேய்ச்சலுக்கு செல்லுவதற்காக டால்பின் மற்றும் யூனியன் ஜலசந்தியைக் கடந்து வலசை செல்லும். ஆனால் வட அமெரிக்க கர்பௌ இவ்வாறு கடந்து செல்வதில்லை. ஆனால் பியரி கர்பௌ இதை விட அளவிலும் எண்ணிக்கையிலும் சிறியது வலசைப் போகும்



</doc>
<doc id="404067" url="https://ta.wikipedia.org/wiki?curid=404067" title="ஊழ் (சைனம்)">
ஊழ் (சைனம்)

ஊழ் அல்லது கர்மா அல்லது வினைப்பயன்  சைன அருக நெறியின் படி, உள மற்றும் அண்டவியல் சார்ந்த முக்கியமான கோட்பாடுகளில் ஒன்று ஆகும். எளிமையாகச் சொன்னால், மனிதனின் நல்வினையும் தீவினையுமே சீவனின் (ஆன்மா)  மறுபிறவியைத் தீர்மானிக்கின்றது என்பது சமணக்கொள்கை. உலகியல் சார்ந்த சம்சார உலகில் உழலும் ஆன்மாக்கள் இறுதியில் மோட்சத்தை அல்லது வீடுபேற்றை அடையும் வரை ஊழின் காரணமான பிறவிகளில் ஆன்மா உழன்று கொண்டிருக்கும். வீடுபேற்றை அடைவதற்கு தூய வழிகளில் ஒன்றை ஒருவன் கடைப்பிடிக்கவேண்டும்.

ஊழ் கொள்கை எல்லா  இந்திய மதங்களுக்கும் பொதுவானது எனினும், அது எவ்வாறு தோற்றம் பெற்றது என்பதைக் கூறுவது கடினம். அருகரின் மிகப்பழைய நூல்களிலேயே ஊழ் கொள்கை தொடர்பான கருத்துக்களைக் காண முடிகின்றது.  அவற்றில் அசராங்க சூத்திரம், சூத்திரக்கிருதாங்கம் என்பன குறிப்பிடத்தக்கவை.. மகாவீரருக்கு முந்திய பார்சுவ நாதரின் காலத்தில் ஊழ், மறுபிறவி போன்ற கோட்பாடுகள் சமணத்தில் தோன்றியிருக்க வேண்டும் என்பது பொதுவான நம்பிக்கை.. பொ.மு   8 அல்லது 9ஆம் நூற்றாண்டு என்று இந்தக் காலம் பொதுவாக வரையறுக்கப்படுகின்றது.

பொ.மு 300 அளவில் பத்திரபாகுவின் காலத்தில் ஊழ் தொடர்பான நம்பிக்கை ஆழமாக வேரூன்றி விட்டது என்பதற்கான சான்றுகளை திகம்பர - சுவேதாம்பர இரு அருகப் பிரிவுகளிலும் காணமுடிகின்றது. அருக சமூக - சமய நடைமுறைகளான நோன்புகள், கடுமையான விரதங்கள்,  "சல்லேகனை எனும் தன்னுயிர் நீப்பு" மற்றும் இறைமறுப்பு முதலான எல்லா அடிப்படைக் கோட்பாடுகளிலும், ஊழ் பற்றிய அருக நம்பிக்கை ஆழமாகப் பதிந்திருப்பதைக் காணலாம்.  ஊழில் சமணருக்கும் சைவ வைணவருக்கும் கொண்டிருக்கும் கருத்து மாறுபாடுகளையும் இந்த இடத்தில் நாம் ஊன்றி நோக்கவேண்டும். ஊழில் இந்துக்களிலிருந்து மாறுபட்ட கொள்கை கொண்டவர்கள் என்பதால், சைவ வைணவரின் சிரார்த்தச் சடங்கும் நீத்தார் வழிபாடும்  அருகரால் மூடநம்பிக்கை என்று விமர்சிக்கப்படுகின்றது. மனிதன் மிருகமாகப் பிறக்கலாம், மிருகம் மனிதனாகப் பிறக்கலாம் என்ற ஆழமான நம்பிக்கையே, அருகரின் புகழ்பெற்ற ஜீவகாருணியம் என்ற கோட்பாட்டுக்கு அடிநாதமாக விளங்குகின்றது என்று கொள்ளலாம். . 

அருகரின் நம்பிக்கைப் படி, ஊழ் என்பது, பிரபஞ்சம் முழுவதும் பரந்துள்ள பௌதிகப் பொருள் ஆகும். உயிரொன்று செய்கின்ற செயல்களைப் பொறுத்து ஊழின் துணிக்கைகள் அந்த உயிர் நோக்கிக் கவரப்படும்.  இந்தக் கவர்ச்சியானது, நாம் ஏதாவது ஒரு விடயத்தை செய்யும் போது, சிந்திக்கும் போது, சொல்லும் போது, கொல்லும் போது, திருடும் போது, ஒவ்வொரு செயலையும் பொறுத்து மாறுபட்டு இடம்பெறும். எனவே அருகரின் ஊழ் என்பது காரண காரியங்களுக்கு மாத்திரம் பொறுப்பானதல்ல. உயிரை ஊடுருவி நிகழ்ந்து கொண்டிருக்கும் மிக நுட்பமான விடயம் ஆகும். உயிரின் தூய, வெளிப்படையான, இயற்கையான ஒவ்வொரு  இயல்பும் இவ்வாறு  ஊழால் தீர்மானிக்கப்படுகின்றது.  ஊழ் ஆன்மாவை வெவ்வேறு நிறங்களால் சாயம் பூசும் ஒருவித அழுக்காக வர்ணிக்கப்படுகின்றது. இந்த நிறங்களுக்கு <nowiki>"லேஸ்யம்"</nowiki> என்று பெயர். ஊழின் அடிப்படையில், இவ்வாறு சொர்க்கம், நரகம், பூவுலகு, மனிதர், விலங்குகள் என்று பல்வேறு பிறப்பெடுக்கும் உயிர்கள் இந்த லேஸ்யம் அகன்று  தூய நிலையில் வீடுபேறு அடைகின்றன. 

அளவில் அறிவு, அளவில் ஆற்றல், வரம்பில் இன்பம் என்பன உயிர்களுக்கு இயல்பானவை. அவை இயல்பாகவே தூயவை. எனினும், ஊழால் இவை பாதிக்கப்படும் போது, உயிர்களின் இந்த இயல்புகள் இழக்கப்பட்டு விடுகின்றன. உயிர்கள் ஊழால் முடிவிலிக்காலம் முதலே பிணைக்கப்பட்டவையாக விளங்குகின்றன. ஊழுக்கும் உயிர்க்குமான இந்த இயல்பு செம்பும் களிம்பும் என்று  அருக நூல்களில் விவரிக்கப்பட்டுள்ளன. .

ஊழை பருப்பொருளாகக் காணும் அருகம், உலகம் எங்கும் பரந்துள்ள,  மிக நுண்மையான, எளிதில் உணரமுடியாத அணுத்துணிக்கைகளாக ஊழை வரையறுக்கின்றது. இவை மகிழ்தல், துயர்கொள்ளல் முதலான மனிதரின் ஒவ்வொரு இயல்புக்கும் பொறுப்பானவை. எண்ணிறந்தவை., இந்த பௌதிக துணிக்கைகளை "திரவிய கர்மம்" என்று அழைக்கின்றன அருக நூல்கள். திரவிய கர்மத்தின் விளைவால் நாம் அனுபவிக்கும் உணர்வுகள் பாவ கர்மம் என்று சொல்லப்படுகின்றன. . பாவ கர்மத்துக்கும் திரவிய கர்மத்துக்கும் இடையிலான உறவு, காரண காரிய உறவு ஆகும். இந்த ஊழ்கள் இல்லாவிட்டால், பௌதிக உடலை நாம் அனுபவபூர்வமாக உணரமுடியாது என்பது அருகரின் நம்பிக்கை. உலகை உயிர் உணரும் இடைப்பட்ட வெளியில் "கர்மாண சரீரம்" எனும் ஊழ் நிறைந்தபுலமாக இந்த ஊழ்த்துணிக்கைகள் சேமித்து வைக்கப்பட்டுள்ளதாகவும், பின் உடலால் உணரப்படுவதாகஉம் நம்பப்படுகின்றது. 

அருக ஊழானது,  காரியங்கள் மற்றும் அந்தக் காரியங்களின் பின்னுள்ள காரணங்களில் அதிக கவனம் செலுத்துகின்றது. தனிப்பட்ட செயல்களுக்கு இந்த ஊழ் பொறுப்பாவதால், இதை இறையருளால் நீக்கமுடியும் என்று அருகர் நம்புவதில்லை.  . ஊழ் காரண காரியத்துக்குப் பொறுப்பானது என்பதால், இறைநம்பிக்கை அற்ற அருக நெறியில்  இறைவனின் இடத்தைப் பெறுகின்றது. ஒருவர் செய்கின்ற செயலின் பலாபலன்களைப் பொறுத்து அவரது மறுபிறப்பை அவரது ஊழே தீர்மானிக்கின்றது என்கிண்றது அருக நெறி.  ஊழின் விளைவுகள் நிச்சயமானவை, தவிர்க்கமுடியாதவை. எந்தவொரு தெய்வீக சக்தியும் ஊழின் ஆற்றலிலிருந்து மாந்தரை விடுவிக்கமுடியாது. சுய கட்டுப்பாடும்,தவமுமே ஊழின் ஆற்றலை ஓரளவு கட்டுப்படுத்த இயலும்..

அருக நூல்களின் படி, தன் ஊழால் பிறப்புச் சுழற்சியில் சிக்கியுள்ள ஆன்மா நான்கு 'கதி'களில் நிலவ முடியும். தேவர், நரகர், திரியஞ்சம் (அஃறிணைகள்), மானுடர் என்பவை அவை. இந்த நான்கு கதிகளில்  தேவகதி அதியுயர்ந்தது. மனிதகதி அடுத்த படி. மூன்றாம் படியில் திரியஞ்சமும் இறுதிப்படியில் நரகமும் அமைகின்றன.  . ழு நரகத்தின் அமைந்துள்ளது.

ஊழ் தொடர்பாக லேஸ்யம் என்பது முக்கியமான சைனக் கொள்கை.    இந்த லேஸ்யங்கள், பளிங்கு தான் சேர்ந்த பொருளின் நிறத்தைப் பெறுவது போல, ஆன்மா பெறுகின்ற இயல்புகளாக இனங்காணப்படுகின்றன. ஒவ்வொரு நிறங்களும் ஆன்மாவின் ஒவ்வொரு இயல்புகளைக் குறிக்கின்றன. எனவே லேஸ்யம்உயிர்களின்  ஊழைத்தீர்மானிக்கின்றன என்பது லேஸ்யத்தின் விரிந்த வடிவம்.லேஸ்யம் என்பது ஆறு  வண்ணங்கள்: கருப்பு, நீலம், சாம்பல், மஞ்சள், சிவப்பு மற்றும் வெள்ளை. , கருப்பு, நீலம் மற்றும் சாம்பல் அமங்கல லேஸ்யங்கள். உயிரின் போகூழுக்குப் பொறுப்பானவை.  மஞ்சள், சிவப்பு மற்றும் வெள்ளை என்பன மங்கல லேஸ்யங்கள். இஐ உயிர்களுக்கு ஆகூழைக் கொணர்கின்றன.   உத்தராத்யாயாயன் சூத்திரம் எனும் அருக நூல், வெள்ளை மற்றும் கருலோஐ லேஸ்யமாகக் கொண்டோரின் மனநிலை மாறுபாடுகளை விரிவாக விவாதிக்கின்றது. :

கீழ்வரும் நான்கு காரணிகள் ஊழ் மானுடனைப் பாதிக்கும் அளவைக் கட்டுப்படுத்துகின்றன:



</doc>
<doc id="404074" url="https://ta.wikipedia.org/wiki?curid=404074" title="குன்லுன் மலைத்தொடர்">
குன்லுன் மலைத்தொடர்

குன்லுன் மலைத்தொடர் (The Kunlun Mountains) (simplified Chinesetraditional Chinese, ; , "Khöndlön Uuls") ஆசியாவிலுள்ள மிக நீண்ட மலைத்தொடர்களினல் ஒன்றாகும். இம்மலைத்தொடர் 3000 கிலோமீட்டர்களுக்கும் (1900 மைல்கள்) அதிகமான நீளமுடையது. விரிவான நோக்கில் பார்க்கும் போது, டாரிம் வடிநிலத்திற்குத் தெற்கில், திபெத்திய பீடபூமியின் வடக்கு எல்லை வரை நீண்டு விரிந்து கிடக்கிறது.

இம்மலைத்தொடர் குறித்த விளக்கம் வேறுபடுகிறது. ஒரு பழைய ஆதாரம் குன்லுன் என்பது சீனாவின் மையப்பகுதியில் குறுக்காகச் செல்லும் மலைத்தொடர் என்கிறது. அதாவது, குன்லுன் என்பது, குறுகிய பொருளில்: அல்டைன் டாக், க்யீலியன் மலைத்தொடர் மற்றும் கின் மலைத்தொடர் ஆகிவை சேர்ந்த மலைத்தொடர் என்கிறது. ஒரு சமீபத்திய ஆதாரம் ஒன்று குன்லுன் தொடர் டாரிம் வடிநிலத்தின் பெரும்பான்மையான தெற்கு பக்கப்பரப்பையும் மற்றும் அல்டைன் டாக் மலைத்தொடரின் கிழதென் பகுதியைத் தொடர்வதாகவும் உள்ளதாகக் கூறுகிறது. சிமா சியான் ("ஷிஜி", சுருள் 123) கூற்றுப்படி, பேரரசர் வூ ஹான் மஞ்சள் ஆற்றின் மூலத்தைக் கண்டுபிடிக்க ஆட்களை அனுப்பியதாகவும், அவ்வாறு சென்ற போது இம்மலைத்தொடரின் மூலத்திற்கு குன்லுன் என்று பெயரிட்டதாகவும் தெரிகிறது. பாரம்பரிய நுாலான சாங்காய் ஜிங் படி இந்தப்பெயரானது புராணச்சார்புடைய அமைவிடம் என்பதிலிருந்து வந்திருக்கலாம் என அறியப்படுகிறது.

தஜிகிஸ்தானின், பாமிர் மலைகளிலிருந்து தொடங்கி இம்மலைத்தொடர் சிஞ்சியாங் மற்றும் கிங்காய் மாகாணத்தில் திபெத் தன்னாட்சிப் பகுதிகளில், சீன-திபெத்திய எல்லைகள் இடையிலான பகுதிகளில் நீண்டு கிடக்கிறது.  இதன் தெற்கு முனையில் தற்போது டாரிம் வடிநிலம் என்றழைக்கப்படும் பகுதியின் தெற்கு எல்லை, பிரபலமற்ற தக்கிலமாக்கான் பாலைவனம் அல்லது மணலில் புதைந்த வீடுகளின் பாலைவனம் மற்றும் மற்றும் கோபி பாலைவனம் வரை நீண்டு கிடக்கிறது. பல முக்கியமான ஆறுகளான, கோடான் சோலை மற்றும் தக்கிலமாக்கான் பாலைவனம் வழியாக பாய்ந்து செல்லும் நதிகளான, காரகாஷ் நதி ('கருப்பு ஜேட் நதி') மற்றும் யுருங்காஷ் நதி ('வெள்ளை ஜேட் நதி') ஆகியவை இங்கிருந்து தொடங்குகின்றன. 

அல்டைன்-டாக் அல்லது அல்டுன் மலைத்தொடர் குன்லுன் மலைத்தொடரின் முக்கிய வடபகுதித் தொடர்களில் ஒன்றாகும். இதன் கிழக்கு நீட்சியான கிலியன் சான் குன்லுன் தொடரின் மற்றொரு முக்கிய மலைத்தொடராகும். தெற்கில் முக்கிய நீட்சியானக மின் சானாக இருக்கிறது.பாயன் ஹர் மலைகள் குன்லுன் மலைத்தொடரின் தெற்கு கிளையாக உள்ளது. இந்த பாயன் ஹர் மலைத்தொடர் சீனாவின் இரண்டு நீளமான நதிகளான, யாங்சே மற்றும் மஞ்சள் நதி ஆகியவற்றுக்கிடைப்பட்ட நீர் வடிநிலப்பகுதியை உருவாக்குகிறது.

குன்லுன் மலைத்தொடரின் மிக உயரமான மலையானது, கெரியா பகுதியில் காணப்படும் லியசி சான் (7,167 மீ) ஆகும். ஆர்க்கா டாக் (ஆர்ச் மலை) குன்லுன் சான் மலைப்பகுதியின் மையத்தில் காணப்படுவதாகும். இதன் மிக உயரமான பகுதியானது, உலுக் முஸ்டாக் (6,973 மீ) ஆகும். சில அமைப்புகள் குன்லுன் வடமேற்கு திசையில் கோங்கூர் டாக் (7,649 மீ) மற்றும் புகழ் பெற்ற முஸ்டாக் அடா (7,546 மீ) வரையிலும் நீண்டிருப்பதாக வாதிடுகின்றனர். ஆனால், இந்த மலைத்தொடரானது இயல்பாக பாமிர் மலைத்தொடருடனேயே அதிக நெருக்கமாக காணப்படுகின்றன.


</doc>
<doc id="404096" url="https://ta.wikipedia.org/wiki?curid=404096" title="பிரித்தானியாவின் ஆறாம் ஜோர்ஜ்">
பிரித்தானியாவின் ஆறாம் ஜோர்ஜ்

ஐக்கிய இராச்சியத்தின் ஆறாம் ஜோர்ஜ்

ஆறாம் ஜார்ஜ் ( "George VI" ஆல்பெர்ட் ஃபெரடரிக் அர்துர் ஜார்ஜ்; 14 டிசம்பர் 1895- 6 பிப்ரவரி 1952) என்பவர் ஐக்கிய இராச்சியம் மற்றும் பிரித்தானியப் பேரரசின் நிலப்பரப்புகளின் அரசராக 11 டிசம்பர் 1936 முதல் தனது இறப்பு வரை இருந்தார். இந்தியாவின் கடைசி பேரரசராகவும் (1947 வரை), அயர்லாந்தின் கடைசி அரசராகவும் (1949 வரை), பொதுநலவாய நாடுகளின் முதல் தலைவராகவும் இருந்தார்.

ஐந்தாம் ஜார்ஜின் இரண்டாவது மகனாக இருந்ததால் அரசராக முடிசூடுவார் என்று எதிர்பார்க்கப்படவில்லை. தனது இளமைக்காலத்தை அவருடைய அண்ணனான எட்வார்டின் நிழலிலேயே கழித்தார். முதலாம் உலகப்போரின் போது கடற்படையில் பணியாற்றினார். போருக்குப் பின்னர் பொது நிகழ்ச்சிகளில் கலந்து கொண்டார். 1923ம் வருடம் பெருமாட்டி எலிசபெத் போவஸ்-லயான் (Lady Elizabeth Bowes-Lyon) என்பவரை மணந்தார். அவர்களுக்கு எலிசபெத் (பின்னர் இரண்டாம் எலிசபெத்), மார்கரேத் என்று இரண்டு மகள்கள் பிறந்தனர்.

1936ம் ஆண்டு தந்தையின் மறைவுக்குப் பின்னர், ஜார்ஜின் அண்ணன் எட்வார்ட் VIII என்ற பெயரில் அரியணை ஏறினார். எனினும், ஒரு வருடத்திற்குள் வாலிஸ் சிம்ப்ஸன் என்னும் இருமுறை விவாகரத்துப் பெற்ற அமெரிக்கப் பெண்மணியை மணப்பதாக எட்வார்ட் தன் ஆசையை வெளிப்படுத்தினார். ஆனால் பிரிட்டனின் பிரதமராக இருந்த ஸ்டான்லி பால்ட்வின் அப்பெண்ணை மணந்தபின் அரசராக இருக்க முடியாது என்று எட்வார்டிடம் அறிவுறுத்தினார். அதனால் அப்பெண்ணை மணப்பதற்காக தனது தம்பியிடம் அரசாட்சியை ஒப்படைத்தார். ஆகவே, விண்ட்ஸர் குடியின் மூன்றாம் மன்னராக ஆறாம் ஜார்ஜ் அரியணை ஏறினார்.

</doc>
<doc id="404097" url="https://ta.wikipedia.org/wiki?curid=404097" title="கணாதன்">
கணாதன்

கணாதன்(செங்கிருதம்: कणाद) மற்றும் காசியபர், உலுக்கா, கனந்தர், கணாபுகர் என்றும் அறியப்படுபவர் தொன்மைய இந்தியாவின் மெய்யியலாளரும் அறிஞரும் ஆவார். இவரே வைசேடிகம் என்ற சமயநெறியேத் தோற்றுவித்தவராகக் கருதப்படுகிறார். கி.பி இரண்டாம் நூற்றாண்டில் எழுதப்பட்ட மணிமேகலை பெருங்காதையில் 27ஆவது காதையில் குறிப்பிடப்பட்டுள்ள ஆறு வகையான சமயநெறிகளில் வைசேடிகம் குறித்தும் கணாதர் குறித்தும் விளக்கமான செய்திகள் உள்ளன.

கி. மு ஆறாம் நூற்றாண்டுக்கும் கி.மு இரண்டாம் நூற்றாண்டுக்கும் இடைப்பட்ட காலத்தில் வாழ்ந்ததாக மதிப்பிடப்படும் இவரைக் குறித்த வாழ்க்கைக் குறிப்புகள் கிடைக்கப்பெறவில்லை. இவரது வழமையான பெயரான "கணாதன்" என்பதற்கு "அணுவை உண்பவர்" எனப் பொருள் கொள்ளலாம். இவரே இந்திய மெய்யியலில் அணுவைக் குறித்த கருத்தியலை நாட்டியவர். தனது வடமொழி நூலான "வைசேடிக சூத்திரத்தில்" இது குறித்து விளக்கியுள்ளார். இவரது உரை "கணாதர் சூத்திரங்கள்", அல்லது கணாதரின் நூற்பா எனவும் அழைக்கப்படுகின்றது.

தமது கருத்தியலில் கணாதர் அண்டத்தின் உருவாக்கலையும் இருத்தியலையும் விளக்க முற்பட்டுள்ளார். அணுக்கொள்கை, தருக்கம், மெய்யியல் பயன்படுத்தி இந்த விளக்கத்தைத் தர முயன்றுள்ளார். மெய்யியலின் உள்ளியக் கருத்தியலை மனித வரலாற்றில் முதன்முதலில் முன்மொழிந்தவர் இவரேயாகும். கணாதரின் கூற்றுப்படி எதுவம் உட்பிரிவாக பிரிக்க முடியும், ஆனால் இந்த உட்பிரிவை ஒரு கட்டத்திற்கு மேல் பிரிக்க முடியாத நிலை வரும். இவ்வாறு பிரிக்கமுடியாதளவில் உள்ளவை "பரமாணு" எனப்படும். இவை பிரிக்கப்பட முடியாதவை மட்டுமல்ல, இவை அழிக்க முடியாதவையும் கூட. இவற்றின் பல்வேறு கூட்டுப் பொருட்களே சிக்கலான பொருட்களாகும். இதுவே அனைத்து பொருட்களின் இருப்புக்கு காரணமுமாகும். இந்த கருத்தியலை இந்து சமயத்தின் ஆன்மாவிற்கும் பொருத்தி ஆத்திகமல்லா வழியிலும் வீடுபேறு அடையும் வழியை விளக்கினார். கணாதரின் கருத்துக்கள் இந்து சமயத்தின் பல்வேறு கருத்தியல்களிலும் உள்வாங்கப்பட்டுள்ளது. வரலாற்றின்படி இது இந்து சமயவியலில் நியாயம் குறித்ததாக அமைந்தது.

கணாதரின் ஆய்வில் ஆறு பகுப்புகள் (பதார்த்தாக்கள்) உள்ளன; இவை அறியக்கூடியவையும் பெயரிடப்பட்டவையுமாகும். இவற்றின் மூலமாக அண்டத்தின் அனைத்தையும், பார்வையாளர்கள் உட்பட, விவரிக்க முடியும் என்று கணாதர் கூறுகிறார். இந்த ஆறு பகுப்புகளாவன: திரவியம் (பொருள்), குணம் (பண்பு), கர்மன் (நகர்வு), சாமான்யம் (எங்குமுள்ளது), விசேடம் (குறிப்பிட்டவை), மற்றும் சமவாயம் (இருப்பியல்). திரவியம் எனப்படும் பொருட்களை ஒன்பது பிரிவுகளாக பிரிக்கிறார்; இவற்றில் சில அணுவளவிலானவை, சில பெரியவை, மற்றும் வேறு சில எங்கும் நிறைந்தவை 

கணாதரின் தாக்கம் இந்திய மெய்யியலில் மிகவும் குறிப்பிடத்தக்கது. பல்வேறு மெய்யியல் நூல்களிலும் இவர் குறிப்பிடப்பட்டுள்ளார்; இவற்றில் இவர் காசியபர், உலுக்கா, கனந்தர், கணாபுகர் என்று குறிப்பிடப்படுகிறார். சீன இலக்கியங்களில், இவர் மதிப்புடன் "சத்-உலூக்கா" எனப்படுகின்றார். இவரது வைசேடிக மெய்யியலானது இதேபோல "ஔலுக்கிய மெய்யியல்" போன்ற பல்வேறு பெயர்களில் விளங்குகின்றது. இவரது பெயர் உலுக்கா என்பது ஆந்தையைக் குறிக்கும்; ஆந்தையைப் போல பகல் முழுவதும் ஆராய்ச்சியிலும் தியானத்திலும் ஈடுபடும் கணாதர் இரவில் ஒருமுறை மட்டுமே உண்பார் என்பது ஓர் செவிவழிச் செய்தி.}} 

கணாதரின் கருத்துக்கள் பல துறைகளிலும் பொருந்தின; மெய்யியலை மட்டுமன்றி மற்ற துறைகளிலும் இவரது தாக்கம் இருந்தது. காட்டாக, மருத்துவ நூலை இயற்றிய சரகரின் "சரக சம்கிதையிலும்" இந்தத் தாக்கத்தைக் காணலாம்.




</doc>
<doc id="404100" url="https://ta.wikipedia.org/wiki?curid=404100" title="முதலாம் டேரியஸ்">
முதலாம் டேரியஸ்

முதலாம் டேரியஸ் (Darius I) (கிமு 550 – 486) அகாமனியப் பேரரசின் நான்காம் பேரரசர் ஆவார். இவரை "மகா டேரியஸ்" என்பர். உச்சநிலையில் இருந்த அகாமனியப் பேரரசின் பாரசீகம், அனதோலியா, வடக்கு மற்றும் வடகிழக்கு ஆப்பிரிக்கா, மேற்கு ஆசியா, நடு ஆசியா, காக்கேசியா மற்றும் பண்டைய ஐரோப்பாவின் பால்கன் குடா பகுதிகளை ஆட்சி செய்தவர். 

முதலாம் டேரியஸ் தன் பேரரசை மாகாணங்களாகப் பிரித்து, அதனை "சத்திரபதிகள்" எனும் ஆளுநர்களின் கீழ் கொண்டு வந்தார். அரமேய மொழியை அரச மொழியாக்கியவர். பேரரசு முழுவதும் ஒரே நாணய முறை மற்றும் எடை மற்றும் அளவுகோள்கள் முறைகளை நடைமுறைப்படுத்தினார்.

சூசா, பசர்கடே, பெர்சப்பொலிஸ், பாபிலோன் மற்றும் பண்டைய எகிப்திய நகரங்களில் புதிய கட்டுமானப் பணிகள் தொடங்கினார். பழைய பாரசீக மொழி, ஈலமைட்டு, பபிலோனிய மொழி ஆகிய மொழிகளில் எழுதப்பட்ட ஒரே உரையைக் கொண்ட பெஹிஸ்ட்டன் கல்வெட்டுகளில், தனது போர் வெற்றிகளையும், தன் வாழ்க்கை வரலாற்றையும் சுருக்கமாகக் குறித்துள்ளார்.

பழைய ஏற்பாட்டின் தானியேல் (நூல்), ஆகாய் (நூல்), செக்கரியா நூல்களில் பாரசீகப் பேரரசர் முதலாம் டேரியஸ்சின் பெயர் குறிக்கப்பட்டுள்ளது. 

கிரேக்க வரலாற்று அறிஞர் எரோடோட்டசு, தனது வரலாற்று நூலின் மூன்றாம் பகுதியில், அகாமனியப் பேரரசர் கௌதமன் எனும் பார்த்தியாவிடமிருந்து பேரரசை முதலாம் டேரியஸ் பறித்துக்கொள்வது முதல், டேரியசின் ஆட்சிக் காலம் முடியும் வரை விளக்கப்பட்டுள்ளது.

தனது அகாமனியப் பேரரசை நன்கு வலுப்படுத்திக் கொண்ட டேரியஸ், எகிப்திய மன்னர் பார்வோன், முதலாம் காம்பிசஸ் உடனான போரில் வென்று, எகிப்தை அகமானியப் பேரரசில் இணைத்தார். 

டேரியசின் தொடர் படையெடுப்புகளால் மேற்கில் பால்கன், திரேசு, மாசிடோனியா, பல்கேரியா பகுதிகளையும், கிழக்கில் சிந்து சமவெளி வரை தனது அகாமனியப் பேரரசை விரிவுபடுத்தினார். 

கிமு 516ல் டேரியஸ் நடு ஆசியாவின், பாக்திரியா, ஆப்கானித்தான், தற்கால பாகிஸ்தானின் தக்சசீலா மீது போர் தொடுத்து வென்றார். 

கிமு 516 - 515 குளிர்காலத்தில் பேரரசர் டேரியஸ் காந்தாரத்தில் தங்கி, சிந்து சமவெளியைக் கைப்பற்றி ஆயத்தப் பணிகளை மேற்கொண்டார். கிமு 515ல் சிந்து சமவெளியையும்; அதனைச் சுற்றியுள்ள பகுதிகளையும் வென்றார். 
பின்னர் தற்கால பாகிஸ்தானின் கராச்சி துறைமுகத்திலிருந்து, எகிப்திற்கு கடல் வழிப் கப்பல் பாதைக்கு வித்திட்டார்.

பின்னர் போலன் கணவாய் வழியாக பாரசீகதிற்கு திரும்பினார்.

கௌதமா என்ற பார்த்தியாவின் கொலைக்குப் பின் கிழக்கு அகாமனிசியப் பேரரசு முழுவதும், குறிப்பாக அனதோலியா மாகாணத்தின் ஐயோனியாவின் கிரேக்கர்களின் பெருங்கிளர்ச்சிகள் பரவியது. எனவே பேரரசு முழுவதும் படைகளை அனுப்பி கலவரங்களை ஒடுக்கி தன்னை பாரசீகத்தின் பேரரசர் என்பதை டேரியஸ் நிலைநாட்டினார். 

பாபிலோனில் மூன்றாம் நெபுகத்நேசர் தலைமையில் நடைபெற்ற கிளர்ச்சிகள் குறிப்பிடத்தக்கவை. இக்கிளர்ச்சிகளின் போது, டேரியசின் படைகள் பாபிலோன் நகரத்திலிருந்து பின்வாங்கியது.

பின்னர் பெரும் படைகளை திரட்டி வந்து பாபிலோனை முற்றுகையிட்டார். ஒன்றரை ஆண்டுக்களுக்குப் பின்னரே, பேரரசர் டேரியசின் படைகள் தந்திரமாக பால்பிலோனை கைப்பற்றி கிளர்ச்சிகளை அடக்க முடிந்தது. 

டேரியசின் பாரசீகப் படைகள் பாபிலோன் கிளர்ச்சியை அடக்கச் சென்ற நேரத்தில், நடு ஆசியாவின் நாடோடி மக்களான சிதியர்கள், பாரசீகத்தைக் கைப்பற்றி சேதங்களை விளைவித்தனர்.

அசிரியா, பாபிலோன், ஈலாம் பகுதிகளில் நடைபெற்ற பெருங் கிளர்ச்சிகளை அடக்கிய டேரியஸ் தனது படைகளுடன் பாரசீகத்திற்கு திரும்பி வந்து, சிதியர்களை அடித்துத் துரத்தினார். 

கிழக்கு பாரசீகத்தின் கால்நடைகளை மேய்க்கும் நாடோடி மக்களான சிதியர்கள், சிறிது காலம் பாரசீகத்தை கைப்பற்றி சூறையடியாவர்கள். மேலும் நடு ஆசியாவின் தன்யூப் ஆறு மற்றும் கருங்கடலிற்கிடையே உள்ள வணிகப் பாதையை அடைத்து, பாரசீகத்தின் வணிகத்தை சீர்குலைத்தனர். 
கிமு 513ல் பாரசீகப் பேரரசர் முதலாம் டேரியஸ் கருங்கடலைக் கடந்து கிழக்கு ஐரோப்பாவின் பெரும்பகுதிகளைக் கைப்பற்றி சிதியர்களை ஒடுக்கினார். மேலும் சிதியர்களின் கோட்டைகளையும், வாழ்வாதரங்களையும் அழித்தார்.
சிதியர்களின் பெரும்பகுதியை தேசப்படுத்திய களைப்படைந்த டேரியசின் படைகள் நோய்களால் துன்பமுற்றது. படைகளின் உயிர் சேதத்தை தவிர்க்க டேரியசின் படைகள், வால்கா ஆற்றின் கரையிலிருந்து, பண்டைய கிரேக்கத்தின் திராசு நகரை நோக்கி திரும்பிச் சென்றது. 

டேரியசின் ஐரோப்பா முற்றுகையில் கிரேக்கத்தின் திராசு பகுதியும், மாசிடோனியாவும் எவ்வெதிர்ப்பின்றி டேரியசிடம் தானாகப் பணிந்தது.

ஏஜியன் கடலுக்கு வடக்குப் பகுதிகளில் உள்ள நாடுகளை தனக்கு கப்பம் கட்டும் நாடுகளாக பணிந்தது. 

கிமு 510ல் கிரேக்கத் தீவுகள் மற்றும் ஆசியா மைனர் பகுதிகளை ஆண்ட கிரேக்க குறுநில மன்னர்கள் டேரியசின் மேலாண்மையை ஏற்றனர். கிரேக்க - பாரசீக உறவுகளை மேம்படுத்த, தன் பேரரசில் பணி புரிய விரும்பும் கிரேக்க படைவீரர்கள், மாலுமிகள், அரசியல் விற்பன்னர்கள் மற்றும் கலைஞர்களுக்கு பேரரசர் டேரியஸ் தன் கருவூலங்களையும், அரசவையையும் திறந்து விட்டார். பாரசீகப் பேரரசின் அனதோலியா மற்றும் லிடியா பகுதிகளில் கணக்கற்ற கிரேக்க குடியேறிகளால் நிரம்பி வழிந்தது. 

பின்வருங்காலங்களில் இக்கிரேக்கக் குடியேறிகளால் அகமானியப் பேரரசிற்கு எதிராக அனதோலியாவில் பெருங்கிளர்ச்சிகள், ஏதன்ஸ் மற்றும் எரித்திரிய போன்ற உரோமை ஆதரவுடன் நடைபெற்றது. இதுவே கிரேக்க பாரசீகப் போர்களுக்கு வித்திட்டது.

கிமு 490ல் கிரேக்கர்களின் ஐயோனியக் கிளர்ச்சியை அடக்க, கிரேக்கர்களின் ஏதன்ஸ் மற்றும் எரித்திரியா நகரங்கள் மீது வந்த பாரசீக தரைப்படையும், கப்பற்படையும், மாரத்தான் போரில் ஈடுபட்டது. போரின் முடிவில் கிரேக்கப்படைகள், பாரசீகப் படைகளை தந்திரமாக வெற்றி கொண்டனர்.

முதலாம் டேரியஸ், கிரேக்கர்களுடன் கிமு 499 முதல் 486 முடிய நடத்திய கிரேக்க-பாரசீகப் போர்கள் மூலம் நன்கறியப்படுகிறார். தன் பேரரசுக்குட்பட்ட ஐயோனியாவில் நடந்த கிளர்ச்சியை தூண்டிய கிரேக்கர்களை அடக்கி ஆண்டவர்.





</doc>
<doc id="404102" url="https://ta.wikipedia.org/wiki?curid=404102" title="நாயக் (திரைப்படம்)">
நாயக் (திரைப்படம்)

நாயக் (Naayak () என்பது 2013 ஆண்டைய இந்திய தெலுங்கு மசாலாப்படம் ஆகும். இதை அகுலா சிவா எழுத வி. வி. விநாயக் இயக்கியுள்ளார். படத்தை யுனிவர்சல் மீடியா என்ற பதாகையின் கீழ் டி. வி. வி. தன்னய்யா மற்றும் எஸ். எஸ். ராதாகிருஷ்ணா ஆகியோர் இணைந்து தயாரித்துள்ளனர். இப்படத்தில் ராம் சரண், காஜல் அகர்வால் , அமலா பால் ஆகியோர் முதன்மைப் பாத்திரங்களை ஏற்று நடித்துள்ளனர். எஸ். தமன் படத்துக்கான பின்னணி இசையமைப்பைச் செய்துள்ளார். சோட்டா கே. நாயுடு படத்தின் ஒளிப்பதிவையும், கௌதம் ராஜு படத்தொகுப்பையும் மேற்கோண்டுள்ளனர்.

இந்தப் படத்தில் ராம் சரண் இரட்டை வேடத்தில் நடித்திருக்கிறார்: ஐதராபாத்தைச் சேர்ந்த மென்பொருள் பொறியாளர் செர்ரி என்ற வேடம் மற்றும் கொல்கத்தாவில் ராவத் என்ற தீய அரசியல்வாதிக்கு எதிராக போராடுபவரான சித்தார்த் நாயக் ஆகிய இரு வேடங்களில் நடித்துள்ளார்.

படத்தயாரிப்பானது 2011 நவம்பர் 9 அன்று துவங்கி, முதன்மைப் படப்பிடிப்பானது 2012 பெப்ரவரி 7 அன்று துவங்கியது. படப்பிடிப்பானது பெரும்பாலும் ஐதராபாத் மற்றும் கொல்கத்தாவில் நடந்தது. மேலும் துபாய், ஐசுலாந்து, சுலோவீனியா ஆகிய இடங்களில் ஒரு சில பாடல் காட்சிகள் எடுக்கப்பட்டன. படப்பிடிப்பு 2012 திசம்பர் 29 அன்று முடிவுற்றது.

படமானது மகர சங்கராந்தியை முன்னிட்டு 2013 சனவரி 9 அன்று உலகளவில் 1600 திரையரங்குகளில் வெளியானது. இந்தத் திரைப்படம் விமர்சகர்களிடமிருந்து பொதுவாக நேர்மறையான விமர்சனங்களைப் பெற்று, வணிக ரீதியாகவும் வெற்றி பெற்றது. இந்தப்படம் தமிழ் மற்றும் மலையாளம் ஆகிய மொழிகளில் இதே பெயரில் மொழிமாற்றும் செய்யப்பட்டது. இந்தப்படம் இந்தியில்" டபுள் அட்டாக்" என்ற பெயரில் கோல்ட்மெய்ன்ஸ் டெலிஃபிலிம்ஸ் மூலம் அதே ஆண்டில் மொழிமாற்றும் செய்யப்பட்டது. இந்த படம் வங்க மொழியில் (வங்கதேசம்) "ஹீரோ: தி சூப்பர்ஸ்டார்" என்ற பெயரில் 2014 ஆண்டு மறு ஆக்கம் செய்யப்பட்டது.

ஐதராபாத்தைச் சேர்ந்த மென்பொருள் பொறியாளர் செர்ரி (ராம் சரண்) மற்றும் கொல்கத்தாவில் ராவத் என்ற தாதாவும் ஒரே தோற்றம் கொண்டவர்களாக உள்ளனர்.

சித்தார்த் நாயக் தன் மேற்படிப்புக்காக கொல்கத்தாவில் தன் அக்காளின் வீட்டில் இருந்து படித்து வருகின்றார். இந்நிலையில் ஒரு அரசியில்வாதியின் சகோதரரான ராவத் என்பவர் ஊரையே மிரட்டி அடக்கி ஆள்கிறான். எதிர்ப்பவர்களை எல்லாம் குத்திக் கொலை செய்கிறான். ஆரம்பத்தில் இந்த அநியாயங்களை தட்டிக் கேட்க நினைக்கும் தன் அக்காவின் கணவரை சித்தார்த் நாயக் தடுத்து நிறுத்துகிறார். ஒரு கட்டத்தில் சித்தார்த்தின் மாமாவையே அக்கொடியவன் குத்திக் கொன்றுவிடுகிறான். அதன் பிறகு தன் அக்காவின் கணவரைக் கொன்றவனை அழித்து சிதாதார்த் நாயக் தாதா ஆகிறார். அவருக்கு அடிபணியும் சண்டியர்களின் சொத்துக்களை எழுதி வாங்கி பொதுமக்களுக்கு வழங்குகிறார். படத்தின் பிற்பகுதியில், இவரது உருவத் தோற்றுமையால் செர்ரிக்கு பல குழப்பங்கள் உருவாகின்றன. ஒரு கட்டத்தில் செர்ரியும், சித்தார்த் நாயக்கும் சந்திக்கின்றனர். செர்ரியிடம் சித்தார்த் நாயக் தன் கதையைக் கூறுகிறார். இதையடுத்து செர்ரி அவருக்கு உதவ முன்வருகிறார். இருவரும் தங்கள் உருவ ஒற்றுமையைப் பயன்படுத்தி தீயவர்களை அழித்து, தங்கள் மீதுள்ள வழக்குகளிலில் இருந்தும் தப்பிக்கின்றனர் அது எப்படி என்பதே கதையின் முடிவு.


</doc>
<doc id="404116" url="https://ta.wikipedia.org/wiki?curid=404116" title="மார்லன் சாமுவேல்சு">
மார்லன் சாமுவேல்சு

மார்லன் நாதனியல் சாமுவேல்சு (Marlon Nathaniel Samuels (பிறப்பு:5 பெப்ரவரி ,1981) என்பவர் மேற்கிந்தியத்தீவுகள் துடுப்பாட்ட அணியின் வீரர் மற்றும் முன்னாள் தலைவர் ஆவார். இவர் தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம், பன்னாட்டு இருபது20 ஆகிய மூன்று வடிவங்களிலும் இந்த அணிக்காக விளையாடி வருகிறார். 2012 ஐசிசி உலக இருபது20 மற்றும் 2016 ஐசிசி உலக இருபது20 போட்டித் தொடரின் கோப்பைகளை வெல்வதற்கு மிகமுக்கிய நபராகத் திகழ்ந்தார். இந்த இரண்டுப் போட்டித் தொடர்களிலும் ஆட்ட நாயகன் விருதினைப் பெற்றுள்ளார். 

2000 ஆம் ஆண்டில் ஆத்திரேலியாவில் நடைபெற்ற தேர்வுத் துடுப்பாட்டப் போட்டியில் அறிமுகமானார். மேலும் நைரோபியில் நடைபெற்ற "ஐசிசி நாக் அவுட் கோப்பைக்கான" போட்டியில் இலங்கைத் துடுப்பாட்ட அணிக்கு எதிராக ஒருநாள் பன்னாட்டுத் துடுப்பாட்டப் போட்டியில் அறிமுகமானார்.

2013 ஆம் ஆண்டில் சிறந்த வீரர்களுள் ஒருவராக இவரை விசுடன் துடுப்பாட்டாளர்களின் நாட்குறிப்பு அறிவித்தது. "கரீபியன் பிரீமியர் லீக்" போட்டிகளில் விளையாடி வருகிறார். 2016 ஆம் ஆண்டின் சிறந்த ஒருநாள் பன்னாட்டுத் துடுப்பாட்ட வீரர் மற்றும் ஆண்டின் சிறந்த வீரர் விருதினை மேற்கிந்தியத் துடுப்பாட்ட வாரியம் வழங்கியது.

2002 -2003 ஆம் ஆண்டுகளில் இந்தியத் துடுப்பாட்ட அணிக்கு எதிராக நடந்த தேர்வுத் துடுப்பாட்டத்தில் தனது முதல் நூறு ஓட்டங்களைப் பதிவு செய்தார். இந்தத் தொடரின் இந்திய அணியில் ஜவகல் ஸ்ரீநாத், அனில் கும்ப்ளே மற்றும் ஹர்பஜன் சிங் ஆகிய பந்துவீச்சாளர்கள் இருந்தனர். இந்தப் போட்டியில் 104 ஓட்டங்கள் எடுத்து போட்டி சமனில் முடிய உதவினார். இதே அணிக்கு எதிராக ஒருநாள் பன்னாட்டுத் துடுப்பாட்டப் போட்டியில் அறிமுகமானார். இந்தத் தொடர் 3-3 எனும் சமநிலையில் இருந்தது. பின் இறுதிப் போட்டியானது நவம்பர் 24, 2002 இல் விசயவாடாவில் நடந்தது. இந்தப் போட்டியில் 75 பந்துகளில் இறுதிவரை ஆட்டமிழக்காமல் 108 ஓட்டங்கள் எடுத்து அணியின் மொத்த ஓட்டம் 315 ஆவதற்கு உதவினார். 135 ஓட்டங்கள் வித்தியாசத்தில் மேற்கிந்தியத் தீவுகள் அணி வெற்றி பெற்றது. 2005 ஆம் ஆண்டில் ஆத்திரேலியத் துடுப்பாட்ட அணிக்கு எதிராக இரு தேர்வுத் துடுப்பாட்டங்களில் விளையாடினார். ஆனால் சரியான திறனை வெளிப்படுத்த இயலவில்லை அதிகபட்சமாக 25 ஓட்டங்களையே எடுத்தார். பின் கனுக்காலில் ஏற்பட்ட காயத்தினால் அவர் நாடு திரும்பினார்.

பன்னாட்டு இருபது20 போட்டியில் சிறப்பாக விளையாடியதற்கான பன்னாட்டுத் துடுப்பாட்ட அவையின் இரு விருதினைப் பெற்ற முதல் வீரர் எனும் சாதனையைப் படைத்தார். மேலும் பன்னாட்டு இருபது20 போட்டித் தொடரின் இறுதிப் போட்டியில் 50 ஓட்டங்கள் மற்றும் 1 இலக்குகள் வீழ்த்திய இரண்டவது நபர் எனும் சாதனை படைத்தார். இதற்கு முன் சாகித் அஃபிரிடி இந்தச் சாதனையைப் புரிந்தார். பன்னாட்டு இருபது20 போட்டித் தொடரின் இறுதிப் போட்டியில் அதிக ஓட்டங்கள் எடுத்தவர் எனும் சாதனையைப் படைத்தார். 82 ஓட்டங்கள் எடுத்து இந்தச் சாதனையைப் புரிந்தார். மேலும் 2016 ஐசிசி உலக இருபது20 இறுதிப் போட்டியில் இரண்டாவதாக விளையாடியவர்களில்("சேசிங்)" அதிக ஓட்டங்கள் எனும் சாதனையையும் படைத்தார். ஒருநாள் பன்னாட்டுத் துடுப்பாட்டத்தில் கிறிஸ் கெயிலுடன் இணைந்து 372 ஓட்டங்கள் எடுத்தார். இதன்மூலம் 2 வது இணைக்கு அதிக ஓட்டங்கள் சேர்த்தவர்கள், துடுப்பாட்ட உலகக்கிண்ணத்தில் ஒரு இணையின் அதிகபட்ச ஓட்டங்கள் மற்றும் அ பிரிவு ஆட்டங்களில் எடுக்கப்பட்ட அதிகபட்ச ஓட்டங்கள் ஆகிய சாதனையைப் படைத்தனர்.


</doc>
<doc id="404118" url="https://ta.wikipedia.org/wiki?curid=404118" title="பரமஹம்ச யோகானந்தர்">
பரமஹம்ச யோகானந்தர்

பரமஹம்ச யோகானந்தா ("Paramahansa Yogananda", ) (5 சனவரி 18937 மார்ச்சு 1952), பிறப்பு முகுந்தலால் கோஷ் (), இந்திய யோகியும் பல்லாயிரக்கணக்கான இந்தியர்களுக்கும் மேற்கத்தியவர்களுக்கும் தியானம் மற்றும் "கிரியா யோகத்தை" படிப்பித்த குருவும் ஆவார். "யோகோடா சத்சங்க சமூகம், இந்தியா" என்ற நிறுவனத்தையும் "தன்னுணர்தல் தோழமை" என்ற நிறுவனத்தையும் இதற்காக நிறுவினார். அவரது தன்வாழ்க்கை நூலான, "யோகியின் சுயசரிதை" சிறந்த ஆன்மீக வழிகாட்டுதல் நூலாக விளங்குகின்றது. 21ஆம் நூற்றாண்டின் 100 சிறந்த ஆன்மீக நூல்களில் ஒன்றாக தேர்ந்தெடுக்கப்பட்டுள்ளது.

யோகானந்தர் ஆத்திகக் குடும்பமொன்றில் தற்கால உத்தரப் பிரதேசத்திலுள்ள கோரக்பூரில் பிறந்தார். முகுந்தலால் கோஷ் என இளவயதில் அழைக்கப்பட்ட யோகானந்தர் தனது இளமைக்காலத்திலேயே ஆன்மீக விழிப்புணர்வு பெற்றவராக இருந்ததாக யோகானந்தரின் தம்பி, சனாந்தன் நினைவு கூறுகிறார். இளமையிலேயே இந்தியாவின் பல இந்து சாதுக்களையும் துறவிகளையும் அணுகி தனக்கான ஆன்மீகத் தேடலுக்கான குருவைத் தேடி வந்தார்.

1910இல் அவரது பதினேழாம் அகவையில் யோகானந்தரின் தேடல் முடிவுற்றது; குரு, சுவாமி யுக்தேசுவர் கிரியிடம் தனது ஆன்மீக வினாக்களுக்கான விடைகளைப் பெற்றார். பல நூற்றாண்டுகளாக அவருடன் தொடர்பு இருந்ததாக யோகானந்தர் உணர்ந்தார்.

குரு யுக்தேசுவர் யோகானந்தரை ஓர் சிறப்பான நோக்கத்திற்காக தம்மிடம் மகாவதார பாபா அனுப்பியதாக பின்னர் கூறினார்.

கலையில் இடைநிலைத் தேர்வை கொல்கத்தாவின் இசுக்காட்டிசு சர்ச்சு கல்லூரியில் முடித்த பிறகு சூன் 1915இல் தற்கால இளங்கலைப் பட்டப்படிப்பை ஒத்த பட்டப்படிப்பை (அக்காலத்தில் அது ஏ.பி எனப்பட்டது) செராம்பூர் கல்லூரியில் முடித்தார். செராம்பூரில் படித்ததால் இக்காலத்தில் அவர் அங்கிருந்த யுக்தேசுவரின் ஆசிரமம் சென்றுவர முடிந்தது. 1915இல் துறவித்துவம் பெற்றுக் கொண்டு சுவாமி யோகானந்த கிரி என்ற பெயரைச் சூடினார். 1917இல் நவீன கல்வி முறைகளுடன் யோகக் கலையையும் ஆன்மீக கொள்கைகளையும் இணைத்த கல்வித்திட்டத்துடன் மேற்கு வங்காளத்தின் திஹிகாவில் சிறுவர்களுக்கானப் பள்ளியைத் தொடங்கினார்.ஓராண்டிற்குப் பிறகு இந்தப் பள்ளி ராஞ்சிக்கு இடம் பெயர்ந்தது. இந்தப் பள்ளி பின்னாளில் யோகோடா சத்சங்க சமூகம், இந்தியாவாக பெயர் மாற்றம் பெற்றது; இது அமெரிக்க நிறுவனமான தன்னுணர்தல் தோழமையின் கிளையாக விளங்கியது.
1920இல், பாஸ்டனில் ஒழுங்குபடுத்தப்பட்ட சமய முற்போக்காளர்களின் பன்னாட்டு பேராயத்திற்கு பேராளராக ஐக்கிய அமெரிக்காவிற்குப் பயணமானார். அதே ஆண்டு தனது தன்னுணர்தல் தோழமை என்ற நிறுவனத்தையும் அங்கு நிறுவினார்; இந்தியாவின் தொன்மையான பழக்கவழக்கங்களையும் யோகக் கலையின் மெய்யியலையும் தியானத்தின் பாரம்பரியத்தையும் உலகெங்கும் பரப்பிட இந்த நிறுவனத்தை நிறுவினார். அடுத்த பல்லாண்டுகளில் அமெரிக்க கிழக்குக் கடலோரத்தில் பல விரிவுரைகளையும் கற்பித்தலையும் மேற்கொண்டார். 1924இல் மற்ற கண்டங்களுக்கும் சென்று உரை நிகழ்த்தலானார். இவற்றைக் கேட்க வந்த பல்லாயிரவரில் மார்க் டுவெய்னின் மகள் கிளாரா கிளெமென்ட்சு உள்ளிட்ட பிரபலங்களும் அடங்குவர். 1925இல் தன்னுணர்தல் தோழமையின் கலிபோர்னியா மையத்தை இலாசு ஏஞ்செலசு நகரில் நிறுவினார். இதுவே பின்னாளில் அவரது வளர்ந்து வந்த பணிகளுக்கு மைய நிர்வாக மையமாக அமைந்தது. அமெரிக்காவில் யோகா ஆசிரியராக தனது வாழ்நாளில் பெரும்பகுதியை கழித்த முதல் இந்தியராக யோகானந்தர் விளங்கினார். 1920 முதல் 1952 வரை ஐக்கிய அமெரிக்காவில் வாழ்ந்திருந்தார்; 1935-36இல் இந்தியாவில் இருந்த தமது குருவைக் காணவும் மேற்கத்திய சமயவியலாளர்களான தெரசா நியூமன் போன்றவர்களைக் காணவும் ஓராண்டு காலம் அமெரிக்காவிற்கு வெளியே இருந்தார்.
1935இல், தமது குரு யுக்தேசுவர் கிரியைக் காணவும் யோகோடா சத்சங் சமூகத்தை நிலைநிறுத்தவும் இந்தியா திரும்பினார். தனது இந்தியப் பயணத்தின்போது மோகன்தாசு கரம்சந்த் காந்தி, புகழ்பெற்ற இயற்பியலாளர் ச. வெ. இராமன், யுக்தேசுவர் கிரியின் சீடர்கள் ஆகியாரைச் சந்தித்தார். இந்தியாவில் இருக்கும்போது யுக்தேசுவர் இவருக்கு "பரமஹம்ச" என்ற பட்டத்தை வழங்கினார். 1936இல் யோகானந்தா கொல்கத்தாவில் இருந்தபோது யுக்தேசுவர் புரியில் மகாசமாதி அடைந்தார். 
தனது மரணத்திற்கு முந்தைய சில நாட்களாகவே யோகானந்தா தாம் இந்த உலகை விட்டுச் செல்லும் நேரம் வந்துவிட்டதாக குறிப்பிட்டு வந்தார்.

மார்ச்சு 7, 1952இல் இலாசு எஞ்செலசிற்கு வந்திருந்த இந்தியத் தூதர் பினய் ரஞ்சன் சென்னுக்கு பில்ட்மோர் தங்குவிடுதியில் கொடுக்கப்பட்ட விருந்தில் யோகானந்தர் தமது மனைவியுடன் கலந்து கொண்டார். விருந்தின் முடிவில் உலக அமைதிக்கும் மாந்த வளர்ச்சிக்கும் இந்தியா, அமெரிக்கா பங்கு குறித்தும் வருங்கால கூட்டுறவு குறித்தும் யோகானந்தர் பேசினார். உரையை முடிக்கும் தருவாயில் அவரது உடல் தரையில் சாய்ந்தது. அவரது சீடர்கள் அவர் மகாசமாதி அடைந்ததாக கூறினாலும் அலுவல்முறையாக மரணத்தின் காரணமாக இதயச் செயலிழப்பு குறிப்பிடப்பட்டது.

யோகானந்தரின் உடல் கிலென்டேல், கலிபோர்னியாவிலுள்ள பாரஸ்ட் லான் மெமோரியல் பார்க்கில் உள்ள மோசோலியத்தில் வைக்கப்பட்டுள்ளது. இது வருகையாளர்களுக்கு மூடப்பட்டிருந்தாலும் யோகானந்தரின் சமாதி அணுகக் கூடியதாக உள்ளது.



</doc>
<doc id="404127" url="https://ta.wikipedia.org/wiki?curid=404127" title="சக்தி (2011 திரைப்படம்)">
சக்தி (2011 திரைப்படம்)

சக்தி (Shakti) (English: "The Strange") என்பது 2011 ஆண்டய தோல்வியற்ற தெலுங்கு வரலாற்று அதிரடி- கனவுருப்புனைவு திரைப்படமாகும். இப்படத்தை மெஹர் ரமேஷ் இயக்க இலியானா டி குரூஸ், ஜூனியர் என்டிஆர் மற்றும் மஞ்சரி பட்னிஸ் ஆகியோர் முன்னணி கதாபாத்திரங்களில் நடித்துள்ளனர். மேலும் இந்தப் படத்தில், சோனு சூத், எஸ். பி. பாலசுப்ரமணியம், ஜாக்கி செராப், பூஜா பேடி மற்றும் தமிழ் நடிகர் பிரபு கணேசன் ஆகியோர் துணைப் பாத்திரங்களில் நடித்துள்ளனர். படத்தை விஜயந்தி மூவிஸ் பதாகையின்கீழ் சி. அஸ்வினி தத் தயாரித்துள்ளார். படமானது 2011 ஏப்ரல் 1  அன்று வெளியானது. படத்தின் தமிழ் மொழிமாற்றப் பதிப்பானது ஒம் சக்தி என்ற பெயரில் ஒரே நேரத்தில் வெளியானது.
மேலும் இது ஏக் தா சோல்டிர் என்ற பெயரில் இந்தி மொழியில் மொழிமாற்றப்பட்டது. இது பெருமளவு எதிர்மறைக் கலவையான விமர்சனங்களைப் பெற்றது. மேலும் இது வசூலில் பெரும் இழப்பைச் சந்தித்தது.
ஐஸ்வர்யா (இலியானா) மத்திய அமைச்சர் மகாதேவராயாவின் (பிரபு கணேசன்) மகளாவார். ஐஸ்வர்யா நண்பர்களுடன் பயணம் மேற்கோள்ள தந்தையிடம் ஓப்புதல் கேட்கும்போது அவர் பாதுகாப்பு காரணங்களால், அனுமதிப்பதில்லை என்பதால், அவர் தன் தந்தைக்குக் தெரியாமலேயே பயணம் செல்கிறார். பயணத்தின்போது அவர் ஒரு வழிகாட்டியான, சக்தியை (ஜூனியர் என்.டி.ஆர்) சந்திக்கிறார். சக்தியின் வழிகாட்டுதலில் அவர் பல இடங்களுக்கு ஒரு பயணம் மேற்கொள்கிறார். சக்தியும் இதைப் பயன்படுத்திக்கொண்டு ஐஸ்வர்யாவிடம் பணம் சம்பாதிக்கிறார். ஒரு ஆபத்தில் இருந்து ஐஸ்ர்யாவை சக்கி காப்பாற்றுகிறார். இதனால் ​​அவள் அவனை விரும்பத்தொடங்குகிறாள். இந்நிலையில் ஐஸ்வர்யாவை தேடிவரும் சிலர் இறுதியாக அவளை அரித்துவாரில் கண்டுபிடித்து, அவளைக் காயப்படுத்தி, சக்தியைக் கொல்ல முயலுகிறார்கள். சக்தியால் அவர்களின் திட்டம் தோல்வியடைகிறது. ஐஸ்வர்யா தனது தந்தையிடம் திரும்பிச் செல்கையில், அவளை மன்னிக்கிறார், தங்கள் வசமுள்ள புனித வைரமுடைய பெட்டியை எடுத்தாயா என்று கேட்கிறார். அதற்கு எதிர்துதப் பேசும் ஐஸ்வர்யாவை தன் மகளான உன்னைவிட அந்தக் கல் மிக முக்கியமானது என்று கடிந்துகொள்கிறார். கோயிலுக்கு சென்றுன்ன ஐசுவர்யாவை உடனடியாக அந்தப் பெட்டியுடன் ஹம்பிக்கு அழைத்து வரும்படி மஹாதேவராயா ஆளனுப்புகிறார். அவர்கள் கிளம்பிச் செல்லும் வழியில் எகிப்தைச் சேர்ந்த பக்தியோ (பூஜா பேடி) மற்றும் அவள் மகன் ராக்கா போன்றோர் அடங்கிய கும்பல் பெட்டியைக் கைப்பற்ற வழிமறிக்கிறது. அவர்களிடம் இருந்து சக்கி அவரையும் பெட்டியையும் காப்பாற்றி மகாதேவராயாவிடம் அழைத்துச் செல்கிறார். மகாதேவராயாவும் சுவாமியும் (நசார்) அவரிடம், அந்தக் கல் குறிந்த பழங்கதையை வெளிப்படுத்துகின்றனர். 

மஹாதேவராயாவின் தந்தை விஜயராயா (எஸ்.பி. பாலாசுப்ரமணியம்) ஒரு அரசர் ஆவார். அவர் கடவுளின் ஆசீர்வாதத்தால் ஒரு வைரக்கல்லை அடைகிறார், அவர் அந்தக் கல்லைத் தொட்டதும், அது பிரகாசமாக வெளிச்சத்தைப் பொழிகிறது. அது மிகவும் சக்கிவாய்ந்த கல் என்றும் இதனால் நாட்டுக்கு மிகவும் நன்மை என்றும் அறிகிறார். இந்தக் கல்லை பாதுகாக்க ருத்ரா (ஜூனியர் என்.டி.ஆர்.) என்பவரை பாதுகாவலராக அரசர் நியமிக்கிறார். அவர் அந்த்தக் கல்லின் சக்கியை அறிந்த எகிப்து அரசர் அதைக் கைப்பற்ற முயல்கிறார். அவர்களிடம் இருந்து அந்தப் புனிதக் கல்லைக் காக்க ருத்ரா தன் உயிரை அளிக்கிறார். அவரின் மகன்தான் சக்தி என மகாதேவராயா கூறுகிறார். இந்தக் கல்லை மீண்டும் கைப்பற்ற அந்த எகிப்தியர்களின் அடுத்தத் தலைமுறையும் வந்துள்ளதாக மகாதேவராயர் கூறுகிறார். அவர்களே அந்த எகிப்தைச் சேர்ந்த கொள்ளை கும்பல் எப்பதை அறிந்த சக்தி அவர்களிடம் இருந்து வைரத்தாக் காக்க போராடி அவர்களை வீழ்த்தி அவர்களிடம் அந்தப் புனிதக் கல்லைக் காப்பாற்றி அதன்வழியாக இந்தியாவையும் மற்ற உலக நாடுகளையும் காக்கின்றார்


படம் அதன் முதல் நாளில் ரூ 4.25 கோடி (பங்கு) வசூலித்து பெரும் வரவேற்பைப் பெற்றது.   வார இறுதியில் இது ரூ 10 கோடி என்னும் மிக நல்ல வசூலை ஈட்டியது. படமானது அமெரிக்காவில் மிக நல்ல துவக்க வசூலாக $ 89,571 ( ரூ 55.57 லட்சம்) 3 நாட்களில் ஈட்டியது.

படத்திற்கு மணிசர்மா இசையமைத்தார். படத்தின் பாடல்கள் 2011 பெப்ரவரி 27  அன்று வெளியானது.


</doc>
<doc id="404131" url="https://ta.wikipedia.org/wiki?curid=404131" title="எல்டஸ்ட்">
எல்டஸ்ட்

எல்டஸ்ட் (Eldest) என்பது கிறிஸ்டோபர் பாலோனியின் மரபுவழிச் சுழற்சி தொடரில் வெளிவந்த இரண்டாவது புதினம் மற்றும் எரகன் புதினத்தின் தொடர்ச்சியாகும். 2005 ஆம் ஆண்டு ஆகத்து 23 ஆம் தேதி முதன்முதலில் தடிமனான அட்டையுடன் பதிப்பிடப்பட்டு வெளியிடப்பட்டது, மேலும் செப்டம்பர் 2006 ஆண்டில் காகிதத்தாள் அட்டையுடன் வெளியிடப்பட்டது. எல்டஸ்ட் ஒலி வடிவத்திலும் வெளியிடப்பட்டுள்ளது. மேலும் மின்னூலாகவும் வெளியிடப்பட்டுள்ளது. எரகனைப் போல எல்டஸ்ட் புதினமும் நியூயார்க் டைம்ஸின் சிறப்பாக விற்பனையாகும் புத்தகப் பட்டியலில் இடம்பிடித்தது. 2006 ஆம் ஆண்டு செப்டம்பர் 26 ஆம் தேதி எல்டஸ்டின் ஒரு மிகச் சிறந்தப் பதிப்பு வெளியிடப்பட்டது, இதில் புதிய தகவல்கள் மற்றும் எழுத்தாளர், வரைபடக்கலைஞர் ஆகியோர் வரைந்த படச்சித்திரங்களும் அடங்கும். எல்டஸ்டின் மற்ற பதிப்புகள் பிற மொழிகளில் மொழிபெயர்க்கப்பட்டுள்ளது.

எல்டஸ்டின் ஆரம்பம், எரகனில் பல முக்கிய நிகழ்வுகளில் இருந்து தொடங்குகிறது. கதையின் நாயகன் எரகன் மற்றும் அவரது டிராகன் சாபிரா உடன் டிராகன் சவாரியாளராக பயிற்சி பெறுவதற்காக எரகன் இராச்சியத்திற்குப் பயணம் செய்யும் போது எதிர்கொள்ளும் தொடர்ச்சியான சாகசங்களை மையமாக கொண்டு ஒரு கதைக்களம் அமைக்கப்பட்டுள்ளது. இன்னொரு கதைக்களம் ரோரன் (எரகனின் உறவினர்) மற்றும் நாசுவதா மீது கவனம் செலுத்துகிறது. ரோரன், வார்தனில் சேருவதற்காக கார்வாஹாலில் குடியிருக்கும் மக்களை அவரின் தலைமையில் சுர்தாவுக்கு வழிநடத்துகிறார். நாசுவதா, வார்தனின் தலைவராக தனது தந்தையின் பாத்திரத்தை தான் ஏற்றுக்கொள்கிறார். எரியும் சமவெளிகளில் நடந்து முடிந்த போர்களின் முடிவில். எரகன் இன்னுமொரு டிராகன் சவாரியாளரான முர்தாக் மற்றும் அவரது டிராகன் தோரன் ஆகியோரை சந்திக்கிறார். 

விமர்சனங்கள் த லோட் ஒவ் த ரிங்ஸ், போன்ற பழைய மற்றும் பிற படைப்புக்களுக்கு எல்டஸ்டிற்கும் இடையிலான ஒற்றுமைகளை சுட்டிக்காட்டுகின்றன, இருந்தாலும் நட்பு மற்றும் கௌரவம் போன்ற புத்தகத்தின் கருப்பொருளை புகழ்ந்துரைத்தும் உள்ளது. எல்டஸ்ட் புதினத்தின், பாணியையும் வகையையும் குறித்து பல விமர்சகர்கள் கருத்து தெரிவித்துள்ளனர். சிலர் த லோட் ஒவ் த ரிங்ஸ் போல இந்தப் புதினத்தை தழுவியும், திரைப்படம் எடுப்பதற்கு சாத்தியம் எனக் கருதினர்.

எல்டஸ்ட், முந்தைய புதினமான எரகனில் நடக்கும் ஒரு நிகழ்விற்குப் மூன்று நாட்களுக்குப் பிறகு குள்ளர்களின் நகரமான ட்ரான்ஜிமில் உள்ள பர்தன் தூர் மலையின் உள்ளே ஆரம்பிக்கிறது. பர்தன் தூர், அலகேசியாவின் தென்கிழக்குப் பகுதியில் அமைந்திருக்கிறது. அலகேசியா, ஒரு கற்பனை கண்டம். இங்கு தான் பெரும்பாலான மரபுவழிச் சுழற்சியின் கதை நிகழ்கிறது. புதினம் முழுவதும், கதாபாத்திரங்கள் பல்வேறு இடங்களுக்குப் பயணம் செய்கின்றன: எல்லெஸ்மெரா, து வெல்டென்வார்தன் காட்டில் இருக்கும் பதினொறாவது தலைநகரம், அலகேசியாவின் வடக்குப் பகுதியில் இருக்கும் காராவஹால், அலகேசியாவின் வடமேற்குப் பகுதியில் உள்ள பாலன்கார் பள்ளத்தாக்கில் இருக்கும் சிறிய நகரம் மற்றும் அபேரன், சுர்தாவின் தலைநகரம், இது அலகேசியாவின் தெற்குப் பகுதியில் அமைந்துள்ளது. 

இந்தப் புதினத்தின் கதை, எரகன், ரோரன் மற்றும் நாசுவதா போன்ற கதைமாந்தர்கள் மூன்றாவது நபரிடம் கூறுவதாக அமைக்கப்பட்டுள்ளது. எரகன் எப்போதும் அவருடைய டிராகன் சாபராவுடன் சேர்ந்தே இருப்பார். புதினத்தில், பல கதைகள் ஒரே நேரத்தில் நடைபெறுகின்றன, மேலும் கதையில் வரும் கதாபாத்திரங்கள் பெரும்பாலும் ஒன்றோடொன்று சந்திக்கவில்லை. முந்தைய புதினமான எரகனில் வரும் பல கதைமாந்தர்கள், இந்தப் புதினத்திலும் மீண்டும் வருகிறார்கள். அவர்களுள், ஆர்யா (எல்ப் போர்வீரன், பதினொரு இராணியின் மகள்), ஓரிக், ரோரன் (எரகனின் உறவினர் மற்றும் முக்கிய கதைமாந்தர்), அஜிஹட், (வார்தனின் தலைவர், இறப்பிற்குப் பின் இவரது மகள் நாசுவதா தலைவராகிறார்) மற்றும் ஏஞ்சலா, மூலிகை மருத்துவர் ஆகியோர் அடங்குவர். சிலப் புதிய கதாபாத்திரங்கள் எல்டஸ்டில் அறிமுகப்படுத்தப்பட்டுள்ளது. அவர்கள் ஓரோமிஸ் மற்றும் அவரது டிராகன் கிலாடர், முர்தாக், ஒரு சிறிய கதாபாத்திரத்தில் வருகிறார். ஆனால் பின்பு இவர் மீண்டும் முக்கிய மாந்தராக தனது டிராகன் தோரனுடன் வருகிறார். 


</doc>
<doc id="404136" url="https://ta.wikipedia.org/wiki?curid=404136" title="4சான்">
4சான்

4சான் ஒரு ஆங்கில மொழி படச்சுருள் வலைத்தளம் ஆகும். பயனர்கள் பொதுவாக அநாமதேயமாக இடுகையிட மீதமுள்ள மேல் தோன்றிய மிகச் சமீபத்திய இடுகைகள் இதன் மேல் இருக்கும். 4சான் தங்கள் சொந்த குறிப்பிட்ட உள்ளடக்கம் மற்றும் வழிகாட்டுதல்கள் பல்வேறு பலகைகலாக பிரிக்கப்பட்டுள்ளது. இதை பதிவு செய்ய முடியாது ஊழியர்களைத் தவிர.இது அக்டோபர் 1, 2003 அன்று தொடங்கப்பட்டது.இந்த தளம் ஜப்பானிய படச்சுருளைகளில் குறிப்பாக பெடபா சேனலில் மாதிரியாக இருந்தது. 4சான் இன் முதல் பலகைகள் முதன்மையாக முதன்மையான படங்களை வெளியிடுவதற்கு மற்றும் மங்கா மற்றும் அனிமேஷைப் பற்றிப் பயன்படுத்தப்பட்டன. அனிமேஷன் மங்கா இருந்து வீடியோ கேம்கள், இசை, இலக்கியம், உடற்பயிற்சி, அரசியல், மற்றும் விளையாட்டு ஆகியவற்றிலிருந்து இந்த தளம் விரைவாக பரவலானது. மற்றும் விரிவுபடுத்தப்பட்டது. இப்போது பல்வேறு தலைப்புகளுக்கு அர்ப்பணிக்கப்பட்டது.
இணையதல உபகாரங்கள் மற்றும் செயல்பாட்டுக் குழுக்களுடன் இணைக்கப்பட்டுள்ளது. குறிப்பாக அனலாக், ஆல்ட்-ரைட் மற்றும் திட்டக் களஞ்சியம் ஆகும்.லால்கேட்ஸ், ரிக்ரோலிங், "சாக்லேட் ரெயின்", பிடோபியர் மற்றும் இது போன்ற இண்டர்நெட் மெமஸ்களின் உருவாக்கம் அல்லது பிரபலமடைவதற்கு 4சான் பயனர்கள் பொறுப்பு வகிக்கிறார்கள். தளத்தின் "ரேண்டம்" குழுமம் "/ b /" என்றும் அழைக்கப்படும். முதல் குழு உருவாக்கப்பட்டது.மேலும் இது மிகவும் போக்குவரத்துக்குரியது. அதன் பெயர் குறிப்பிடுவதுபோல் ரேண்டம் போர்ட்டில் இடுகையிடப்பட்ட உள்ளடக்கத்தில் குறைந்த விதிகள் உள்ளன. க்வ்கர் ஒரு முறை நகைச்சுவையாக "வாசித்தல் / பி / உங்கள் மூளை உருகும்" என்று கூறப்பட்டது. தளத்தின் அநாமதேய சமூகம் மற்றும் கலாச்சாரம் பெரும்பாலும் ஊடக கவனத்தை தூண்டியது.
= பின்னணி =

கிறிஸ்டோபர் பூலே, 4சான் இன் நிறுவனர். 2012 இல் XOXO விழாவில்
4சான் இன் செயல்பாடு செய்தி பலகைகளிலும் படப்பதிவுகளிலும் நடைபெறுகிறது. ஜப்பானிய கலாச்சாரம், ஆர்வம், கிரியேட்டிவ், வயது வந்தோர் (18+) என இந்த வலைத்தளம் ஆறு வகைகளாக பிரிக்கப்பட்டுள்ளது. அசைவூட்டம், மங்கா, தொழில்நுட்பம், விளையாட்டு, புகைப்படம் எடுத்தல், இசை, ஹொன்டிய், டோரண்ட்ஸ், டிரைவ், ஃபிஷர் ஃபிட்னெஸ், அத்துடன் ரேண்டம் போர்டு ஆகியவற்றைப் பற்றி விவாதிக்க, தலைப்புகள் பலவற்றை வழங்குகிறது. 4சான் முதலில் "வோர்டு4ச்" என்றழைக்கப்பட்ட ஒரு தனிப்பகுதியில் கலந்துரையாடல் பலகைகளை நடத்தியது. ஆனால் பின்னர் அவை dis.4chan.org துனை கட்டுப்பாட்டுக்கு மாற்றப்பட்டன. தளத்தில் குறைந்தபட்சம் ஒரு பணியாளர் இருந்தார். 4சான் இன் நிறுவனர் கிறிஸ்டோபர் பூலே ஆன்லைன் டெட்ரிஸ் வழியாக சந்தித்தார். மற்ற எல்லா மதிப்பீட்டாளர்களும் தன்னார்வலர்கள். 2011 இன் படி, / b / (ரேண்டம்), / v / (வீடியோ விளையாட்டுகள்), / a / (அனிம் மற்றும் மங்கா) மற்றும் / கள் / (வெளிப்படையான படங்கள்) பலகைகள் முறையே முதல், இரண்டாவது, மூன்றாவது மற்றும் நான்காவது மிகவும் பிரபலமான பலகைகள் ஆகும்.லாஸ் ஏஞ்சல்ஸ் டைம்ஸ் பத்திரிகையில் 4சான் இணையத்தளத்தின் மிகப்பெரிய கடத்தல்காரன்களில் ஒன்றாகும் என வந்தது. 4சான் இன் அலெக்ஸா தரவரிசை பொதுவாக சுமார் 700, என்றாலும் அது 56 வது முறையாக அதிக எண்ணிக்கையில் இருந்த போதிலும் இது அதன் பயனர்களுக்கு இலவசமாக வழங்கப்படுகிறது மற்றும் அதிக அளவு அலைவரிசையை பயன்படுத்துகிறது. இதன் விளைவாக, அதன் நிதி பெரும்பாலும் சிக்கலாக உள்ளது. நன்கொடைகளை தனியாக ஆன்லைனில் வைத்திருக்க முடியாது என்று பூலே ஒப்புக்கொள்கிறார். அதனால் அவர் முடிவை சந்திக்க உதவ விளம்பரங்களைக் கொண்டுள்ளார். இருப்பினும் 4சானா இல் வழங்கப்பட்ட வெளிப்படையான உள்ளடக்கம் தளத்தின் உள்ளடக்கத்துடன் தொடர்பு கொள்ள விரும்பாத வணிகர்களைத் தடுக்கிறது. ஜனவரி 2009 இல், பூலே விளம்பர நிறுவனத்துடன் ஒரு புதிய ஒப்பந்தத்தில் கையெழுத்திட்டாரா பிப்ரவரி 2009 இல், அவர் கடனில் 20,000 டாலரில் இருந்தார் மற்றும் அந்த தளம் பணத்தை இழக்க தொடர்ந்திருந்தது. 4சான் சேவையகங்கள் ஆகஸ்டு 2008 இல் டெக்சாஸிலிருந்து கலிபோர்னியாவிற்கு மாற்றப்பட்டன. இது 100எம் பைடா / s முதல் 4ஜிபி / s வரை 4சான் இன் அதிகபட்ச அலைவரிசையை வெளியிட்டது.

= மேற்கோள் =


</doc>
<doc id="404147" url="https://ta.wikipedia.org/wiki?curid=404147" title="வேதிவினை வழிமுறை">
வேதிவினை வழிமுறை

வேதியியலில், வேதிவினை வழிமுறை என்பது ஒரு ஒட்டுமொத்த வேதிமாற்றம் நிகழ்வதன் தொடக்க வினைகளின் படிப்படியான வரிசை முறையாகும்.

வேதி வினை வழிமுறையானது, ஒட்டுமொத்த வேதிவினையின் ஒவ்வொரு படிநிலையிலும், என்ன நடைபெறுகிறது என்பதை விளக்கமாக விவரிக்க முயற்சி செய்யும் கருத்தியல்ரீதியான அனுமானமாகும். பெரும்பாலான நேரங்களில், பல வேதிவினைகளுக்கு விரிவான வழிமுறைகளை காணக்கூடிய வாய்ப்பில்லை. அனுமானமான வேதிவினை வழிமுறைகள் பின்வரும் கூறுகளைளக் கருத்தில் கொண்டு தேர்வு செய்யப்படுகின்றன. அவை, வெப்ப இயக்கவியல் அடிப்படையில் சாத்தியமானதா?, பிரித்தெடுக்கப்படவுள்ள இடைநிலை விளைபொருட்களுக்கான சோதிக்கத்தக்க ஆதாரங்கள் அல்லது வேதிவினையின் பண்பறி, அளவறிகின்ற இயல்புகள் ஆகியவையாகும். வினை வழிமுறையானது, ஒவ்வொரு வேதிவினையின் இடைநிலை விளைபொருட்கள், செயல்மிகு அணைவுச் சேர்க்கை விளைபொருள், நிலைமாறு நிலை மற்றும் பிணைப்புகள் எந்த வரிசையில் உடைக்கப்படுகின்றன?, எந்த வரிசையில் பிணைப்புகள் உருவாகின்றன என்பதையெல்லாம் விவரிக்கிறது. ஒரு முழுமையான வினை வழிமுறையானது, வினைபடு பொருட்கள் மற்றும் ஊக்கியாக பயன்படுத்தப்படும் பொருட்கள் ஏன் பயன்படுத்தப்படுகின்றன என்பதற்கான காரணத்தையும் விளக்குகிறது. மேலும், வினை வழிமுறையானது, வினைபடு பொருட்கள் மற்றும் வினைவிளைபொருட்களின் முப்பரிமாண வேதியியல்,  உருவாக்கப்பட்ட வினைவிளை பொருட்கள் மற்றும் ஒவ்வொன்றின் அளவு ஆகியவற்றையும் விவரிக்கிறது. 

எதிர்மின்னி இரட்டையின் நகர்வை அம்புக்குறியின் மூலம் காட்டுவது வினை வழிமுறையை விளக்குவதாய் உள்ளது; உதாரணமாக, பென்சாயின் குறுக்க வினையின் வினை வழிமுறை பின்வரும் எடுத்துக்காட்டில் விளக்கப்பட்டுள்ளது.

ஒரு வினை வழிமுறையானது மூலக்கூறுகள் வினைபுரியும் வினையின் படிக்கான காரணத்தையும் விளக்க வேண்டும். பெரும்பாலும், ஒரு படிநிலையில் நடப்பது போல் தோன்றும் வினைகள் உண்மையில் பல படிநிலைகளைக் கொண்டுள்ளதாக உள்ளது.

வினை இடைநிலைப்பொருட்கள் என்பவை பெரும்பாலும் நிலைத்தன்மையில்லாத. குறுகிய ஆயுட்காலம் கொண்ட(சில நேரங்களில் பிரித்தெடுக்கக்கூடிய வாய்ப்புள்ள) வேதிப்பொருட்களாக உள்ளன. இவை, வேதிவினையில் வினைபடு பொருட்களும் அல்லாமல், வினைவிளை பொருட்களும் அல்லாமல் வினை வழிமுறையின் படிநிலைகளில் உருவாகின்ற தற்காலிகமான வேதிப்பொருட்களாகும். பெரும்பாலும் வினை இடைப்பொருட்கள் தனி உறுப்புக்களாகவோ அல்லது அயனிகளாகவோ காணப்படுகின்றன.

வினைவேகவியலானது (ஒட்டுமொத்த வினையின் வேகச்சமன்பாடு மற்றும் வினையின் படிநிலைகளின் ஒப்பு வேகம்) வினையில் வினைபடும் பொருட்களை உத்தேசிக்கப்பட்ட நிலைமாறு நிலைக்கு மாறுதல் செய்யத் தேவையான ஆற்றலின் அடிப்படையில் கணக்கிடப்படுகிறது.

ஒரு வினையின் வழிமுறைையக் குறித்த தகவல்களானவை, பெரும்பாலும், அந்த வினையின் வேகத்தைப் பற்றி அறிய உதவும் வினைவேகச் சமன்பாடு மற்றும் ஒவ்வொரு வினைபடு பொருளின் நிலையிலிருந்தும் வினையின் படி ஆகியவற்றிலிருந்து கிடைக்கிறது.

கீழே தரப்பட்டுள்ள உதாரணத்தை எடுத்துக் கொள்வோம்:

இந்த வினையில், வினையானது, formula_1 என்ற வினைவேகச் சமன்பாட்டின்படி நிகழ்வதாகச் சோதனைகள் மூலம் கண்டறியப்பட்டுள்ளன. இந்த வடிவம் வினையின் வேகத்தைக் கண்டறியும் படியினைப் பற்றிய தகவலைத் தருகிறது. இந்த வினையில் வினையின் வேகத்தை நிர்ணயிக்கும் வினையின் படியாக இரண்டு மூலக்கூறுகள் NO க்கு இடையேயான வினை அமைகிறது. வினைவேகச்ஒ சமன்பாட்டை விளக்கும், வினைக்கான சாத்தியமுள்ள வினை வழிமுறை பின்வருமாறு:

ஒவ்வொரு படிநிலையும் அடிப்படைப் படிநிலையாகும், மேலும் ஒவ்வொன்றும் தனக்கான வினைவேகச் சமன்பாட்டையும், மூலக்கூறு படிநிலையையும் கொண்டுள்ளன. அசலான வினையைப் பெற அடிப்படைப் படிநிலைகள் சேர்க்கப்பட வேண்டும்.

ஒரு வினையின் ஒட்டுமொத்த வினை வேகச்சமன்பாட்டை கண்டறியும் போது, மெதுவான படிநிலையே வினையின் வேகத்தைத் தீர்மானிக்கும் படிநிலையாக இருக்கிறது. ஏனெனில், மேலே குறிப்பிட்டுள்ள வினையில், முதல் படியானது, வேகம் குறைந்த, வினையின் வேகத்தை நிர்ணயிக்கும் படிநிலையாக உள்ளது. இந்தப்படிநிலையில் வினையானது இரண்டு NO மூலக்கூறுகளின் மோதலைக் கொண்டுள்ளதுடன், இது ஒரு இரண்டாம்படி வினையாக formula_1 என்ற வினைவேகச் சமன்பாட்டைக் கொண்டதாகவும் உள்ளது.


</doc>
<doc id="404152" url="https://ta.wikipedia.org/wiki?curid=404152" title="பெரிங் கடல்">
பெரிங் கடல்

பெரிங் கடல் ("Bering Sea", ) அமைதிப் பெருங்கடலில் அலாஸ்காவிற்கும் சைபீரியாவிற்கும் இடையே உள்ள ஓர் கரையோரக் கடல் ஆகும். இது ஆழ்ந்த நீர்நிலையாகவும் பின்னர் கண்டத் திட்டுக்களின் மேலாக குறுகலான சாய்வில் எழும் குறைந்த ஆழமுள்ள நீர்நிலையாகவும் உள்ளது. உருசியாவின் முதலாம் பேதுருவின் கீழ் பணிபுரிந்து 1728ஆம் ஆண்டில் அலாஸ்காவைக் கண்டறிந்த டேனிய நாடுகாண் பயணி விட்டஸ் பெரிங் நினைவாகப் பெயரிடப்பட்டுள்ளது. 

பெரிங் கடலை அலாஸ்கா வளைகுடாவிலிருந்து அலாஸ்கா மூவலந்தீவு பிரிக்கின்றது. இதன் பரப்பளவு ஆகும். இதன் கிழக்கிலும் வடகிழக்கிலும் அலாஸ்காவும், மேற்கில் கம்சாத்கா மூவலந்தீவும் உருசிய தொலைக்கிழக்கும் தெற்கில் அலாஸ்கா மூவலந்தீவும் அலூசியன் தீவுகளும் அமைந்துள்ளன; தொலைவடக்கில் பெரிங் நீரிணை, பெரிங் கடலை ஆர்க்டிக் பெருங்கடலின் சுக்ச்சி கடலுடன் இணைக்கிறது. பெரிங் கடலின் அங்கமான பிரிஸ்தல் வளைகுடா, அலாஸ்கா மூவலந்தீவை அலாஸ்காவிலிருந்துப் பிரிக்கின்றது. 

பெரிங் கடலின் சுற்றுச்சூழல் ஐக்கிய அமெரிக்கா, உருசிய நாட்டெல்லைகளை உள்ளடக்கி உள்ளது; தவிரவும் கடலின் நடுப்பகுதி "டோநட் குழி" எனப்படும் பன்னாட்டு நீர்நிலையாகவும் உள்ளது. ). கடல் பனி,வானிலை, நீரோட்டங்களுக்கிடையேயான இடைவினைகள் இக்கடலின் சூழலை நிலைநிறுத்துகின்றன.
பெரும்பாலான அறிவியலாளர்கள் மிகக் கடைசியான பனியூழிக் காலத்தில் கடல் மட்டம் மிகத் தாழ்ந்திருந்ததாகவும் இதனால் கிழக்கத்திய ஆசியாவிலிருந்து மனிதர்கள் வட அமெரிக்காவிற்கு நடையாகவே தற்போதுள்ள பெரிங் நீரிணை வழியாக இடம்பெயர்ந்துள்ளனர் என்றும் கருதுகின்றனர். பிற விலங்குகளும் இருபுறமும் இடம்பெயர்ந்துள்ளன. இது பொதுவாக "பெரிங் நிலப்பாலம்" எனக் குறிப்பிடப்படுகின்றது. இதுவே அமெரிக்காக்களுக்குள்ளான முதல் மாந்த நுழைவாக அனைவரும் இல்லாதபோதும் பெரும்பாலான அறிவியலாளர்களின் கருத்தாகும்.

"குலாத் தட்டு" அலாஸ்காவின் கீழே கீழமிழ்ந்த தொன்மையான புவிப்பொறைத் தட்டாகும். இத்தட்டின் சிறிய பகுதி பெரிங் கடலில் உள்ளது.
பன்னாட்டு நீர்ப்பரப்பிற்குரிய அமைப்பு பெரிங் கடலின் எல்லைகளை இவ்வாறு வரையறுத்துள்ளது:

பெரிங் கடலில் உள்ளத் தீவுகள்:
பெரிங் கடலில் உள்ள வட்டாரங்களில்:

பெரிங் கடலில் 16 கடலடிப் பள்ளத்தாக்குகள் உள்ளன; இதில் உலகின் மிகப் பெரிய கடலடிப் பள்ளத்தாக்கான செம்சுகு கேன்யன் அடங்கும்.

பெரிங் கடற்பகுதியில் உயிரினங்களின் முதன்மைப் பெருக்கத்திற்கு கண்டத்தட்டுப் பிரிவு முதன்மையான காரணியாகும். இந்த மண்டலத்தில், ஆழமில்லா கண்டத்திட்டு விரைவாக கீழிறங்குகும் பகுதி "பசுமைவளையம்" எனப்படுகின்றது. அலோசிய அடியில் குளிர்ந்த நீரிலிருந்து மேலெழும் பயிருணவு தொடர்ந்த அலைதாவரங்கள் உருவாக காரணமாக அமைகின்றது. 

இரண்டாவது காரணமாக பருவகால கடற் பனிக்கட்டிகள் இளவேனிற்கால அலைதாவரங்களின் பெருக்கத்தைத் தூண்டுகிறது. பருவகால கடற் பனிக்கட்டி உருகுதல் உப்பு குறைந்த நீரை நடுப்பகுதிக்கும் பிற பகுதிகளுக்கும் பரப்புகின்றது. இதனால் ஏற்படும் படிப்படியான நிலைகளும் நீர்ப்பரப்பியல் விளைவுகளும் இனப்பெருக்கத்தை தூண்டுகின்றன. தவிரவும்பனிக்கட்டி பாசிகள் படர தளத்தை அமைத்துக் கொடுக்கின்றன. 

பெரிங் கடல் சூழ்நிலையில் பெரும் மாற்றங்கள் ஏற்கெனவே நிகழ்ந்துள்ளதாக சான்றுகள் கிடைக்கின்றன. 1997 வேனிற்காலத்தில் சூடான நீரினால் குறைந்த ஆற்றல் கடற்பாசிகள் பெருகியதாக அறியப்படுகின்றது. நீண்ட கால கரிம ஓரிடதனிமங்களின் பதிகையை கொண்டு வரலாற்றுக் காலங்களிலிருந்தே பெரிங் கடலில் முதன்மை இனப்பெருக்கம் நிகழ்ந்ததற்கான சான்றுகள் கிடைத்துள்ளன; அம்புத்தலை திமிலங்களை இதற்கு சான்றாகக் கொள்ளலாம். கடந்த 50 ஆண்டுகளில் ஆண்டுக்கு முதன்மை இனப்பெருக்கம் 30–40% வரை குறைந்து வருகிறது. இதன்படி பெரிங் கடலின் தாங்கும் இருப்பளவு கடந்த காலத்தை விடக் குறைந்துள்ளதாக அறியப்படுகின்றது.



</doc>
<doc id="404158" url="https://ta.wikipedia.org/wiki?curid=404158" title="பலீன் திமிங்கலம்">
பலீன் திமிங்கலம்

பலீன் திமிங்கலம் அல்லது பல்லற்ற திமிங்கலத்தின் முறையான பெயர் மிஸ்டிசெடி (mysticeti) ஆகும். இதற்கு எல்லா திமிங்கலங்களுக்கும் இருப்பது போன்று பல் இல்லாமல் அதற்கு பதில் தாடை எலும்புகளே பற்கள் போன்று அமைந்து செயல் படும். இது முன்பு திமிங்கல எலும்பு திமிங்கலம் என்று அழைக்கப் பட்டது. இது செடேசியே என்ற துணைக் குடும்பத்தில் (திமிங்கலவம், டால்பின் மற்றும் கடற்பன்றிகள்) ஒரு உள் குடும்பத்தை உருவாக்குகிறது. இவ்வகை திமிங்கலங்கள் உலகில் பரவலாக காணப் படுகிறது. மிஸ்டிசெடி பலீன்டியே குடும்பம்(ரைட் திமிங்கலம்), ப்லீனோப்டிரைடே(ரோர்குவல்ஸ்), ஸிடோதெரிடே(குள்ள ரைட் திமிங்கலங்கள்) மற்றும் எஸ்கிரிச்டிடே(சாம்பல் திமிங்கலம்) உள்ளடக்கியது. தற்போது பலீன் திமிங்கலத்தில் பதினைந்து இனங்கள் காணப் படுகின்றன. முப்பத்து நான்கு மில்லியன் ஆண்டுகளுக்கு முன்பு இந்த பலீன் திமிங்கலங்கள் பல்லுள்ள திமிங்கிலங்களிலிருந்து பிரிந்து சென்றது. 
இவ்வகை திமிங்கிலங்கள் 20 அடி (6மீ) 3,000 கி.கி குள்ள ரைட் திமிங்கிலங்களிலிருந்து 112 அடி (34மீ) 210 டன் எடை கொண்ட நீலத் திமிங்கலம் வரை அடங்கும். இந்த நீலத் திமிங்கலம் உலகின் மிகப் பெரிய விலங்காகும். இவைகள் இருநிலை வளர்ச்சி பாலினம் கொண்டதாகும். இவைகளின் உணவு வழக்கத்திற்கு ஏற்றாற் போல் இவற்றின் உடலமைப்பு கதிர் வடிவம் கொண்டதாகவோ(நெறி படுத்தப் பட்ட) அல்லது மிகப் பெரிய உடல் அமைப்பு கொண்டதாகவோ இருக்கும். இவற்றின் இரு பக்கவாட்டு அல்லது கை போன்ற உறுப்புகள் துடுப்புகளாம மாறி செயல் படுகின்றன. இவைகளின் சீல் விலங்கின் உடலமைப்பு போல நெகிழ்வாக வளைந்து கொடுக்கும் தன்மை மற்றும் சுறுசுறுப்பான தன்மை கொண்டதாக இல்லாவிட்டாலுமிவைகளும் மிக வேகமாக நீந்தும் தன்மை கொண்டவை தான். இவைகளின் அதி வேகம் ஒரு மணிநேரத்துக்கு 23 கி.மீ ஆகும். இவைகள் தங்களின் பல்போன்று செயல் படும் தாடை எலும்புகளின் உதவியோடு தன் உணவை வடி கட்டி உண்ணும் அல்லது அவற்றை குழைமம் போல் ஆக்கி உண்ணும். இவற்றின் கழுத்து முள்ளெலும்புகள் ஒன்றொடொன்று இணைந்து காணப்படும் எனவே இவைகளால் இவற்றின் தலையைத் திருப்பவே முடியாது. இத்திமிங்கலங்கள் இரண்டு ஊது புரைகள் அல்லது துளைகள் கொண்டது. சில இனங்கள் கடலின் அடியில் மிக ஆழத்திற்கு செல்லும் வகையில் வடிவமைக்கப் பட்டுள்ளது. இவகளின் தோலுக்கு அடியில் கொழுப்பு அடுக்குகள் கொண்டுள்ளது. இந்த கொழுப்பு திமிங்கலங்கள் மிகக் குளிர்ந்த கடல் நீரிலும் உயிர் வாழ உதவி செய்கிறது. 

இத்திமிங்கலங்கள் உலகம் முழுவதும் காணப் பட்டாலும் இவை வட மற்றும் தென் துருவங்களின் குளிர் மிகுந்த கடல் நீரில் வாழ்வதையே விரும்புகின்றன. சாம்பல் திமிங்கலங்கள் கடலின் ஆழத்தில் வாழும் ஒட்டு மீன்களை சாப்பிடுவதில் சிறந்தவைகள். ரார்க்யூவல்ஸ் உணவை வடி கட்டி உண்பதில் தேர்ந்தவை. மேலும் இவற்றின் உடல் கதிர் வடிவத்தில் நெறி படுத்தப் பட்டு இருப்பதால் இவைகள் வேகமாக நீந்தும் போது தங்கள் உடலை இழுத்துக் கொண்டு செல்ல வேண்டியதில்லை. இவைகளின் உடல் எடை மற்றும் அமைப்பு நீந்துவதற்கு தடையாக இருப்பதில்லை. ரைட் திமிங்கலங்கள் தங்களின் மிகைப் படுத்தப் பட்ட தலை அமைப்பினால் தங்கள் இரையை விழுங்கும் தன்மை உடையவை அப்பொழுது அகப்படக் கூடிய சிறு இரைகளை அவைகள் வடிக் கட்டி விடும். ஆண் திமிங்கலங்கள் பொதுவாக அநேகம் பெண் திமிங்கலங்களோடு கூடும் தன்மையுடையவை. இந்த பல்லிணைச் சேர்க்கை இனத்திற்கு இனம் மாறுபடும். ஆண் திமிங்கலங்களின் இணை சேரும் தந்திரமானது திமிங்கல நடனத்திலிருந்து இணைசேருவதற்கான விசேஷித்த விளையாட்டு வரை மாறுபடும். ஆண்களின் வெற்றி இதை பொறுத்தே காணப் படும். இவற்றின் கன்றுகள் பொதுவாக குளிர் காலங்கள் அல்லது வசந்த காலங்களில் பிறக்கும். தன் கன்றுகளை வளர்க்கும் பொறுப்பை பெண் திமிங்கலங்கள் பொதுவாக ஏற்றுக் கொள்ளும். திமிங்கல தாயானது வலசை போகும் நேரம் நீண்ட காலத்திற்கு உண்ணாவிரதம் இருக்கும். இந்த காலம் இனத்திற்கு இனம் மாறு படும். இவைகள் அநேக வகையில் சத்தமிடும் மற்றும் பாடும் அவற்றில் கூன் முதுகு திமிங்கலத்தின் பாடல் சிறந்தது.

இவைகள் செடஸியன்ஸ் (திமிங்கலம்). உள்வகைப்பாடாகிய மிஸ்டிசெடியில் வகைப்படுத்தப் பட்டுள்ளது. இதன் அடியில் நான்கு விரிவான குடும்பங்கள் காணப்படுகிறது. அவையான மிஸ்டிசெடி பலீன்டியே குடும்பம்(ரைட் திமிங்கலம்), ப்லீனோப்டிரைடே(ரோர்குவல்ஸ்), ஸிடோதெரிடே(குள்ள ரைட் திமிங்கலங்கள்) மற்றும் எஸ்கிரிச்டிடே(சாம்பல் திமிங்கலம்) ஆகும். பலன்டீயன் திமிங்கலங்கள் அவற்றின் பெரிய தலை மற்றும் அடர்த்தியான கொழுப்பு மூலம் தனித்து அறியப்படுகிறது. அதே வேளையில் ரார்குயூவல்ஸ் மற்றும் சாம்பல் திமிங்கலங்கள் தட்டையான தலை, நீண்ட தொண்டை மடிப்பு மற்றும் பலீன்டியன் திமிங்கலங்கள் விட நெறிபடுத்தப் பட்ட கதிர்வடிவமைப்பு கொண்டவை. ரார்குயூவல்ஸ் சாம்பல் திமிங்கலத்தை விட பெரியது.

ரார்குயூவல் திமிங்கலங்கள் தங்கள் தொண்டை மடிப்பை தங்கள் வாயை விரிவாக திறக்க உபயோகிக்கின்றன. இது அவைகள் அதிக அளவு இரையை உட்கொள்ள உதவுகின்றன. ஆனால் இவைகள் தங்கள் வாயை விரிவாய் திறக்க நீர் அழுத்தத்தை உப்யோகிக்க வேண்டியுள்ளது. இவைகள் தங்கள் வாயை விரிவாய் திறப்பதால் அதிக அளவு நீர் உள்ளே சென்று வடிகட்டும் முறையில் தங்கள் பற்கள் போன்ற தாடை எலும்புகளால் உணவை தக்க வைத்து உண்கின்றன. இந்த முறையில் திமிங்கலங்கள் ஒரு சிறு மீன் கூட்டத்தை அப்படியே விழுங்கி விடும். ரார்குயூவல் திமிங்கலங்களுக்கு இந்த பணியை விரைவாக செய்வதற்கு ஏற்றவாறு நெறி படுத்தப் பட்ட உடல் அமைப்பு காணப்படுகிறது. அதே வேளையில் பலீன் திமிங்கலங்கள் தங்கள் இரையைப் பிடிக்க தங்கள் பெரிய தலையை சார்ந்து உள்ளது. இந்த முறை உணவூட்டம் இவர்களின் உடம்பை பெரியதாகவும் பருமனாகவும் ஆக்குகிறது. இவைகளுக்கு கட்டான நெறி படுத்தப் பட்ட உடல் அமைப்பு தேவையில்லை. மற்ற திமிங்கலங்கள் போல் அல்லாமல் இவைகளின் தோல் தடிமனாக இருக்கும். பெருவாய் திமிங்கல்த்திற்கும் தோல் தடித்தே காணப் படும். இவைகளுக்கு மிக அதிக அளவில் தசை திசுக்கள் உண்டு ஆகவே ஏறக்குறைய இவைகள் எதிர்மறையான மிதக்கும் தன்மை கொண்டதாகக் காணப் படுகிறது. ஆனால் இவைகளுக்கு எதிர்மறையாக ரைட் திமிங்கலங்கள் அதிக அளவு திமிங்கல கொழுப்பைக் கொண்ட்ள்ளன எனவே இவைகளின் மிதக்கும் தன்மை அதிகம். சாம்பல் திமிங்கலங்கள் அவைகளின் எஃகு சாம்பல் வண்ணம், முதுகுப் புற முகடு மற்றும் நுண்ணுயிரிகளால் ஏற்படுத்தப் பட்ட வெள்ளை நிற தழும்புகளால் விரைவில் அடையாளம் காணப்படும். ரார்குயுவல் திமிங்கலங்கள் தங்கள் தொண்டை மடிப்பு மூலம் நீரை உறிஞ்சி இரையை உண்ணும் போது இந்த சாம்பல் திமிங்கலங்கள் கடலின் அடிப்பாகம் வரை சென்று மணலில் தங்கள் இரையைத் தேடும். இரை தேடும்போது இவைகள் பொதுவாக தங்கள் பக்கவாட்டில் திரும்பி கடலடியில் படிந்துள்ள படிமங்கள் ஊடாகச் சென்று நீரின் அடிப்பகுதியில் வாழும் தன்மையுடைய கடலுயிரிகளை விசேசமாக நீர்நில வாழும் நண்டு போன்ற சிறு உயிரிகளை வடிகட்டி விட்டு மற்ற பெரிய உயிரிகளைச் சாப்பிடும். இவைகள் இப்படித் தங்கள் தலையை உபயோகித்து உணவு தேடுவதால் இவைகளின் தலையில் நன்கு தெரியக் கூடிய அளவு குறி காணப் படும். குள்ள ரைட் திமிங்கலமும் மிங்கி திமிங்கலமும் அவைகளின் ஒத்த அளவு, அடர் சாம்பல் நிற முதுகு, வெளிர் சாம்பல் நிற வயிறு மற்றும் கண்ணில் காணப்படும் பட்டை போன்றவற்றால் அடிக்கடி ஒன்றை மன்றொன்றாக கருதும் குழப்ப நிலையை உருவாக்கும்.


</doc>
<doc id="404160" url="https://ta.wikipedia.org/wiki?curid=404160" title="கறுப்புச் சட்டம்">
கறுப்புச் சட்டம்

கறுப்புச் சட்டம் அல்லது கருப்புச் சட்டம் (Black Act) என்பது, அத்துமீறிக் காட்டு விலங்குகளை வேட்டையாடும் "கறுப்பர்" என அழைக்கப்பட்ட இரண்டு குழுக்களின் தொடர்த் தாக்குதல்களின் விளைவாக 1723 ஆம் ஆண்டு பெரிய பிரித்தானிய நாடாளுமன்றத்தால் நிறைவேற்றப்பட்ட ஒரு சட்டம் ஆகும். தென்கடல் பொருளாதாரப் பெருக்கம் தகர்ந்ததைத் தொடர்ந்து ஏற்பட்ட பொருளாதார வீழ்ச்சி காரணமாக இக்குழுக்கள் உருவாகின. தாக்குதலின் போது தமது முகத்தைக் கறுப்பாக்கிக் கொள்ளும் வழக்கம் காரணமாகவே அவர்களுக்குக் "கறுப்பர்" என்னும் பெயர் ஏற்பட்டது. இவர்கள் விரைவாகவே "ஒரு திட்டமிட்ட செயற்பாட்டையும், சமூக எதிர்ப்பையும் வெளிக்காட்டினர்". இவர்களின் நடவடிக்கைகள் 1723 ஏப்ரல் 26 ஆம் தேதி நாடாளுமன்றத்தில் கருப்புச் சட்டம் கொண்டுவருவதற்கு வித்திட்டன. அதே ஆண்டு மே 27 ஆம் திகதி இச்சட்டம் நடைமுறைக்கு வந்தது. மாறு வேடத்தில் காட்டில் காணப்படுவது உள்ளிட்ட 50 குற்றங்களுக்கு மரண தண்டனை விதிக்க இச்சட்டம் வழிசமைத்தது. 18 ஆம் நூற்றாண்டில் கொண்டுவரப்பட்ட எந்தவொரு சட்டமும் இவ்வளவு கடுமையாக இருந்ததில்லை. பல வழக்குகளில் மரண தண்டனையும் விதிக்கப்பட்டதில்லை. 19 ஆம் நூற்றாண்டின் தொடக்கத்தில், உருவான குற்றவியற் சட்டச் சீர்திருத்தத்துக்கான இயக்கத்தைத் தொடர்ந்து, 1823 யூலை 8 ஆம் தேதி ராபர்ட் பீல் என்பவரால் அறிமுகப்படுத்தப்பட்ட சீர்திருத்தச் சட்டம் "கருப்புச் சட்டத்தைப்" பெருமளவுக்கு இல்லாமல் ஆக்கியது. 

வெளிப்புற அலங்காரங்களில் கட்டுப்பாடுகளை விதித்த, 1774 இன் இலண்டன் கட்டிடச் சட்டமும் "கறுப்புச் சட்டம் என அழைக்கப்படுவது உண்டு.

1720 இல் தென்கடல் பொருளாதாரப் பெருக்கம் சீர்குலைந்ததைத் தொடர்ந்து, பிரித்தானியாவில் ஏற்பட்ட பொருளாதார வீழ்ச்சி, சமூக இறுக்கங்கள் உயர்வடைவதற்கு வழிவகுத்தது. இதன் ஒரு சிறிய கூறே அம்ப்சயரையும், வின்சர் காட்டையும் தளமாகக் கொண்ட இரண்டு சட்டத்துக்குப் புறம்பான வேட்டைக் குழுக்களின் நடவடிக்கைகள் ஆகும். இவற்றுள் முதல் செயற்பாடு 1721 அக்டோபரில் அம்ப்சயர் குழுவினால் மேற்கொள்ளப்பட்டது. 16 சட்டவிரோத வேட்டைக்காரர்கள் ஃபார்ண்காம் (Farnham) என்னும் இடத்தில் கூடி வின்செசுட்டர் ஆயரின் பூங்காப் பகுதிக்குள் நுழைந்து இரண்டு மான்களைக் கொன்றதுடன், மூன்றைப் பிடித்தும் சென்றனர். பின்னர் இவர்களுள் நால்வர் பிடிபட்டனர். ஆனாலும், இருவருக்கு எதிராகச் சான்றுகள் போதாமையால் விடுதலையாக இருவருக்கு ஓராண்டும் ஒரு நாளும் சிறைத் தண்டனை கிடைத்தது. இத்தண்டனைக்குப் பதிலடியாகச் சட்டவிரோத வேட்டைக்காரர் மீண்டும் ஆயரின் சொத்தின் மீதே தாக்குதல் நடத்தத் தீர்மானித்தனர். வழமையான சட்டவிரோத வேட்டைக்காரரின் நடவடிக்கைகளிலிருந்து வேறுபட்டுக் காணப்பட்ட இது, திட்டமிடப்பட்ட செயற்பாட்டையும் சமூக எதிப்புணர்வையும் வெளிக்காட்டும் ஒன்றாக அமைந்தது. இப்பதிலடியின்போது 11 மான்கள் எடுத்துச் செல்லப்பட்டதுடன், பல கொல்லப்பட்டன. இதைத் தொடர்ந்து இக்கும்பலைப் பிடிப்பதற்கான தகவல் தருவோருக்கு £100 சன்மானம் வழங்கப்படும் என அரசு அறிவித்தது. இதைத் தொடர்ந்து தொடர்ச்சியான பல தாக்குதல்கள் இடம்பெற்றதானது, நேரடியான வகுப்புசார்ந்த வெறுப்புணர்வை எடுத்துக்காட்டியது. இதன் உச்சக் கட்டமாக வேல்சு இளவரசர் பிரெடெரிக்குக்காக ஒதுக்கப்பட்டிருந்த ஒரு தொகுதி வைன் கொள்ளையிடப்பட்டது. இதன் விளைவாக கடுபோக்கு நீதிபதியான சர் பிரான்சிசு பேஜ் என்பவர் வின்செசுட்டருக்கு அனுப்பப்பட்டார். இதனால், அம்சயர் கறுப்பர்கள் தலைமறைவானார்கள்.

இதன் பின்னர் அம்சயர் குழுவைப் பின்பற்றி வின்ட்சர் கறுப்பர் தமது நடவடிக்கைகளைத் தொடங்கினர். கடொகனின் ஏர்ளுக்குச் சொந்தமான கவர்சாம் பூங்காவே இவர்களது முக்கிய இலக்காக அமைந்தது. 1722 இலும் 1723 இலும் தொடரான பல தாக்குதல்கள் இடம்பெற்றன. ஒரு தாக்குதலில் பூங்காப் பணியாளரொருவரின் மகன் உயிரிழக்க நேரிட்டது. இதன் விளைவாகவே அரசாங்கம் 1723 ஏப்ரல் 26 இல் கறுப்புச் சட்டத்தை நாடாளுமன்றத்தில் சமர்ப்பித்து, மே 27 இல் நடைமுறைக்குக் கொண்டு வந்தது.



</doc>
<doc id="404168" url="https://ta.wikipedia.org/wiki?curid=404168" title="ஹென்றி மூர்">
ஹென்றி மூர்

ஹென்றி மூர் (30 ஜூலை 1898 - 31 ஓகஸ்ட் 1986) ஒரு நன்கு அறியப்பட்ட ஆங்கிலக் கலைஞர். சிற்பி, வரைவாளர். இவர் ஆங்கிலக் கலை வரலாற்றின் மிக முக்கியமான சிற்பியாகவும், 20 ஆம் நூற்றாண்டின் மிகவும் செல்வாக்குமிக்க, முக்கியமான கலைஞர்களில் ஒருவராகவும் கருதப்படுபவர். இவரது சிற்பவேலைகள் உலகளாவிய ரீதியில் கண்காட்சிக்கு உட்படுத்தப் பட்டுள்ளன.

இவர் ரேமண்ட் ஸ்பென்சர் மூர், மேரி பேக்கர் தம்பதிகளின் ஏழு குழந்தைகளில் ஏழாவது குழந்தை. இவரது தந்தை ரேமண்ட் ஸ்பென்சர் மூர் ஒரு சுரங்கத் தொழிலாளி. 1929 இல் இவர் கலை நிபுணரான இரீனா என்ற பெண்ணைத் திருமணம் செய்து கொண்டார். இரீனா உருசிய-போலந்து பெற்றோரின் மகள். 1907 மார்ச் 26 இல் பிறந்தவர். இரீனாவின் தந்தை உருசியப் புரட்சியின் போது காணாமல் போனார். தாயார் பாரிஸ் நாட்டுக்குத் தப்பியோடினார். திருமணத்துக்குப் பிறகு இரீனாவும், ஹென்றியும் இலண்டனுக்குச் சென்றனர். இரீனா பலமுறை கருச்சிதைவினால் பாதிக்கப் பட்டார். மார்ச் 7, 1946 இல் பெண்குழந்தை மேரியைப் பெற்றெடுத்தார். இக்குழந்தை சில வருடங்களின் முன் இறந்த இவரது தாயின் பெயர் கொண்டே அழைக்கப் பட்டது

இவரது தந்தை தன்னைப் போல தனது குழந்தைகள் சுரங்கத்தினுள் வேலை செய்யும் நிலை வந்து விடக்கூடாது என நினைத்து நன்கு படிக்க வைத்தார். ஹென்றி மூர் தனது பதினோராவது வயதிலேயே தான் ஒரு சிற்பியாக வர வேண்டும் என்று விரும்பினார். இவரது பாடசாலையின் கலைப்பிரிவு ஆசிரியர்களின் பெரும் ஆதரவுடன் இவர் இளமையிலேயே களிமண்ணில் உருவங்கள் செய்யவும், மரங்களில் கலைப்பொருட்கள் செய்யவும் தொடங்கியிருந்தார். இவை உடலை வருத்திச் செய்யும் வேலைகள் எனக் கருதி இவரது பெற்றோர் இவரது இந்தப் பாதையை ஆதரிக்கவில்லை. 

இவர் 1915- 1916 இல் Castleford இல் கற்பித்தல்பணியைக் கற்று முடித்து ஆரம்பப்பள்ளி ஆசிரியரானார். 1917 இல் தனது 18வது வயதில் இராணுவசேவையில் இணைந்து கொண்டார். அங்கிருந்தவர்களில் இவரே இளையவராக இருந்தார். 1919 இல் ஒரு கலைக்கல்லூரியில் தனது கலைக்கல்வியைப் படிக்க முடிவு செய்தார். இவர் இராணுவத்தில் இருந்த போது செய்த சேவையின் காரணமாக படிப்பதற்கான உதவித் தொகையைப் பெற்று 1921 - 1924 இல் லண்டனில் உள்ள Royal College of Art இல் தனது கலைக்கல்வியைத் தொடர்ந்தார். 1932-1939 இல் Chelsea School of Art க்கு மாறி அங்கு சிற்பக்கலை வகுப்பினர்க்கு தலைமை சிற்ப விரிவுரையாளரானார்.

மகளின் பிறப்பையடுத்து ஹென்றி மூர் ஒரு தொடராக அம்மாவும் குழந்தையுமான சிற்பங்களை உருவாக்கினார். அதே வருடத்தில் இவர் முதற்தடவையாக அமெரிக்காவுக்குச் சென்றார். அங்கு New Yorker Museum of Modern Art இனால் ஒரு பெரும் கண்காட்சி வைக்கப்பட்டு கௌரவிக்கப் பட்டார். 1948இல் Venice Biennale இன் சர்வதேச சிற்பப் பரிசை ஐப் பெற்றார். 

இவரது சிற்பங்களும் வரைபடங்களும் உலகம் முழுவதும் உள்ள பல கலை அருங்காட்சியகங்களில் காட்சிக்கு வைக்கப்பட்டுள்ளன. இவரது படைப்புகளின் குறிப்பிடத்தக்க தொகுப்புக்கள் பின்வரும் கலைச்சேகரிப்புகளில் உள்ளன. 




</doc>
<doc id="404170" url="https://ta.wikipedia.org/wiki?curid=404170" title="தாங்கும் இருப்பளவு">
தாங்கும் இருப்பளவு

உயிரியலில், சூழல் மண்டலத்தின் தாங்கும் இருப்பளவு ("carrying capacity") என்பது எத்தனை உயிரினங்கள் சூழலை பாதிக்காதளவில் வாழக்கூடிய திறனாகும். ஓர் சூழல் மண்டலத்தில் மிகுதியான உயிரினங்கள் வாழ்ந்தால் அது "தொகைமிகுத்தல்" எனப்படும்.

ஓர் சூழலின் தாங்கும் இருப்பளவு மாறலாம்; மனிதர்களின் செயற்பாடுகளால் இது பாதிக்கப்படலாம். சுற்றுச்சூழல் மாசுபாடு, இயற்கை வள சுரண்டல் போன்றவை தாங்கும் இருப்பளவைக் குறைக்கின்றன.


</doc>
<doc id="404173" url="https://ta.wikipedia.org/wiki?curid=404173" title="சுக்ச்சி கடல்">
சுக்ச்சி கடல்

சுக்ச்சி கடல் ("Chukchi Sea") ஆர்க்டிக் பெருங்கடலின் கரையோரக் கடலாகும். இதன் மேற்கெல்லையாக டி லாங் நீரிணையும் கிழக்கில் அலாஸ்காவின் பரோ முனையும் அதையும் கடந்து பியூபோர்ட் கடலும் உள்ளன. பெரிங் நீரிணை தெற்கெல்லையாக பெரிங் கடலுடனும் அதன்வழியே அமைதிப் பெருங்கடலுடனும் இணைக்கிறது. சுக்ச்சி கடலின் முதன்மையானத் துறைமுகமாக உருசியாவின் யூலென் உள்ளது. பன்னாட்டு நாள் கோடு சுக்ச்சி கடலைக் கடக்கிறது. இந்த நாள்கோடு உருசிய நிலப்பகுதி சுகோத்கா தன்னாட்சி வட்டாரம் மற்றும் ராங்கல் தீவை தவிர்க்க கிழக்குமுகமாக வளைக்கப்பட்டுள்ளது. 

இந்தக் கடலின் பரப்பளவு ஏறத்தாழ 595,000 கிமீ² (230,000 மை²). ஆண்டில் நான்கு மாதங்கள் மட்டுமே இதில் பயணிக்க முடியும். 
இக்கடலின் பரப்பளவு ஏறத்தாழ . நான்கு மாதங்களே பயணிக்கக் கூடிய இந்தக் கடலின் முதன்மை புவியியல் கூறாக இதனடியில் ஹோப் வடிநிலம் உள்ளது; இது வடகிழக்கில் எரால்டு வில்வளைவுடன் பிணைக்கப்பட்டுள்ளது. மொத்த பரப்பளவில் 56% பகுதியிலும் கடலின் ஆழம் க்கும் குறைவாக உள்ளது. 
ஆர்க்டிக் பெருங்கடலின் மற்ற கடல்களைப் போலன்றி சுகுச்சி கடலில் வெகு சிலத் தீவுகளே உள்ளன. ராங்கெல் தீவு ("Wrangel" Island) வடமேற்கு எல்லையில் உள்ளது. எரால்டு தீவு இக்கடலின் வடக்கெல்லை அருகே உள்ளது. தவிர வெகுசில தீவுகள் சைபீரியா, அலாஸ்கா கடலோரங்களில் உள்ளன.
இந்தக் கடல் சுகோத்கா மூவலந்தீவிலும் இந்தக் கடலின் கரையோரங்களிலும் வசிக்கும் சுக்ச்சி மக்களைக் கொண்டு பெயரிடப்பட்டுள்ளது. கடலோர சுக்ச்சி மக்கள் வழமையாக மீன் பிடித்தல், திமிங்கில வேட்டை, மற்றும் பனிக்கடல் யானை வேட்டையில் ஈடுபடுகின்றனர்.

கடலோரத்தில் அமைந்துள்ள சில சைபீரிய இடங்கள்: பில்லிங்சு முனை, இசுமிட்டு முனை, அம்குயெமா ஆறு, வங்காரெம் முனை, பெரும் கொல்யூசின்சுகாயா விரிகுடா, நெசுகின்பில்கைன் லகூன், செர்ட்சே காமென் முனை, எனுர்மினோ, செகிதுன் ஆறு, இஞ்சௌன், யூலென் மற்றும் தேசுனெவ் முனை.

1648இல் செய்மோன் செம்யோன் கொலிமா ஆற்றிலிருந்து ஆர்க்டிக்கில் கடற்பயணம் மேற்கொண்டு அமைதிப் பெருங்கடலில் உள்ள அனாடைர் ஆற்றை வந்தடைந்தார். ஆனால் அவரது கடல்வழி நடைமுறைக்கு ஒத்துவராததால் அடுத்த 200 ஆண்டுகளுக்கு இந்த வழி பயன்படுத்தப்படவில்லை. 1728இல் விட்டஸ் பெரிங்கும் 1779இல் கேப்டன் ஜேம்ஸ் குக்கும் அமைதிப் பெருங்கடலிலிருந்து இக்கடலுக்கு வந்தனர். 

செப்டம்பர் 28, 1878இல் அடோல்்ப் எரிக் நோர்டென்சுகோல்டு வரலாற்றில் முதன்முறையாக முழுமையான "வடகிழக்குப் பாதை"யில் பயணித்தார். இந்தப் பயணத்தின்போது அவரது நீராவிக் கப்பல் "வேகா" கரையோரத்துடன் பிணைத்த கடற்பனிப்பாறைகளில் சிக்கியது. இதனால் அந்தாண்டு குளிர்காலத்தில் கப்பலை மீட்புப்பணிகள் நிறுத்தப்பட்டு பாதுகாப்பு செய்யப்பட்டது. தெளிவான நீருக்கு சில கிமீ தொலைவே என அறிந்திருந்தாலும் கப்பல் மாலுமிகளால் எதுவும் செய்ய இயலவில்லை. அடுத்த ஆண்டு வேனில் காலத்தில் பனிப்பாறைகள் உருகியபின்னரே கப்பல் நகரத் தொடங்கியது; இது பெரிங் நீரிணை வழியாக அமைதிப்பெருங்கடலை எட்டியது. 

1913இல் இவ்வாறு கைவிடப்பட்ட கப்பல் "கார்லுக்" சுக்ச்சி கடலின் வடக்குப் பனிப்பாறைகளில் நகர்ந்து சென்று எரால்டு தீவு அருகே பனிப்பாறைகளால் நொறுங்கியது. இதில் உயிர் தப்பியவர்கள் ராங்கெல் தீவை அடைந்தனர். அங்கிருந்து சுக்ச்சி கடலின் கடற்பனிப்பாறைகளின் மீது கப்பல் தலைவர் ராபர்ட் பார்லெட் நூற்றுக்கணக்கான கிலோமீட்டர்கள் நடந்து சென்று உதவி நாடினார். சுகோத்சா கடலோர வாங்கரம் முனையை ஏப்ரல் 15, 1914இல் அடைந்தார். ஒன்பது மாதங்களுக்குப் பிறகு ராங்கெல் தீவில் தப்பியவர்களில் 12 பேர் உயிருடன் இருந்தனர். இவர்களை ஆர்க்டிக் கடல் கப்பல் கிங் & விங் காப்பாற்றியது. 

933இல் நீராவிக் கப்பல் "செல்யுஸ்கின்" முர்மன்ஸ்க்கிலிருந்து புறப்பட்டு வடக்குக் கடல் வழி மூலம் அமைதிப் பெருங்கடலை அடைய முற்ப்பட்டது. இதனை ஒரே பருவத்தில் நடத்திக்காட்ட முயன்றது. ஆனால் சக்ச்சி கடலில் பனிப்பாறைகளில் மாட்டிக் கொண்டது. இரண்டு மாதங்களுக்கு பனிப்பாறைகளுடன் நகர்ந்த இக்கப்பல் பின்னர் நசுங்கி பெப்ரவரி 13, 1934இல் மூழ்கியது. ஒருவரது உயிரிழப்புத் தவிர கப்பலில் பயணித்த 104 பேரும் கடற்பனிப்பாறையில் முகாம் அமைத்தனர். சோவியத் அரசு இவர்களை விடுவிக்க பெரும் வானூர்தி வெளியேற்றத்தை ஒருங்கிணைத்தது. அனைவரையும் காப்பாற்றியது.

அக்டோபர் 15, 2010இல் உருசிய அறிவியலாளர்கள் மிதக்கும் முனைய ஆய்வு நிலையத்தை சுக்ச்சி கடலும் ஆர்க்டிக் பெருங்கடலும் இணையும் இடத்தில் அமைத்தனர். செவர்னி போல்யுசு-38 என அழைக்கப்பட்டிந்த நிலையத்தில் ஓராண்டுக்கு 15 ஆராய்ச்சியாளர்கள் தங்கி ஆய்வுகள் மேற்கொண்டனர். இது ஆர்க்டிக்கின் மீது உருசியர்களின் உரிமையை நிலைநாட்டியது. 
சுக்ச்சி அடிமட்டத்தில் திறனுள்ள எண்ணெயும் இயற்கை எரிவாயுவும் உள்ளதாக மதிப்பிடப்பட்டுள்ளது. இதற்கு ஏலம் விட ஐக்கிய அமெரிக்க அரசு முயன்றபோது சூழலியலாளர்களிடமிருந்து பெரும் எதிர்ப்பு எழுந்தது. 2015இல் ஒபாமா ஆட்சியில் ராயல் டச்சு ஷெல் நிறுவனத்திற்கு ஆழமற்ற ( ஆழம்) சுக்ச்சி கடல் நீரில் துளையிட அனுமதித்தது. செப்டம்பர் 2015இல் ஏராளமான பொருட்செலவையும் குறைந்து வரும் எண்ணெய் விலையையும் காரணம் காட்டி இந்த துளையிடலை நிறுத்திக் கொண்டது.



</doc>
<doc id="404177" url="https://ta.wikipedia.org/wiki?curid=404177" title="சிராபந்தி சாட்டர்ஜி">
சிராபந்தி சாட்டர்ஜி

சிராபந்தி சாட்டர்ஜி (Srabanti Chatterjee, ஆகத்து 13, 1987)
ஓர் இந்திய திரைப்பட நடிகை
ஆவார். இவர் அதிகமாக பெங்காலி
திரைப்படங்களில் நடித்துள்ளார்.
சிராபந்தி பிரதானமாக கொல்கத்தாவை அடிப்படையாகக்கொண்ட மேற்கு வங்கத் திரைப்படங்களில் இயங்கிவருகிறார். இவர் 1997 ஆம் ஆண்டு "மாயர் பதான்" என்ற வங்கப்படத்தில் சிறு வேடத்தில் நடித்தார். மேலும் இவர் இடிவி பங்களா தொலைக்காட்சியின் ஒரு சில தொலைக்காட்சிப் படங்களில் தோன்றினார். 2003 இவர் முதன்முதலில் முதன்மைப் பாத்திரத்தில் நடித்த சாம்பியன் படமானது பெருவெற்றி கண்டது. ஐந்து ஆண்டுகள் இடைவெளிக்குப் பிறகு, 2008 ஆம் ஆண்டு "பாலாபாஷா" என்றதெ திரைப்படத்தில் சிராபந்தி நடித்தார். இதைத் தொடர்ந்து 2013 இல் வெளிவந்த அபர்ணா சென்னின் கோயார் பக்சோ உள்ளிட்ட பல வெற்றிப் படங்களில் நடித்தார்.


</doc>
<doc id="404183" url="https://ta.wikipedia.org/wiki?curid=404183" title="மலேசியப் பொதுத் தேர்தல், 2018">
மலேசியப் பொதுத் தேர்தல், 2018

14-வது மலேசியப் பொதுத் தேர்தல் ("14th Malaysian general election") மலேசியாவின் 140வது நாடாளுமன்றத்திற்கான உறுப்பினர்களைத் தேர்ந்தெடுக்க 2018 மே 9 அன்று நடத்தப்பட்டது. மக்களவையின் 222 இடங்களுக்கும், 12 மாநில சட்டமன்றங்களின் 505 இடங்களுக்கும் தேர்தல்கள் இடம்பெற்றன. 13-வது நாடாளுமன்றம் 2018 ஏப்ரல் 7 இல் கலைக்கப்பட்டது.

இத்தேர்தலில் மலேசிய நாடாளுமன்றத்தின் முக்கிய எதிர்க்கட்சிக் கூட்டணியான பாக்காத்தான் ஹரப்பான் வெற்றி பெற்றது. இக்கூட்டணி மக்களவையில் 113 இடங்களைக் கைப்பற்றி, சாதாரணப் பெரும்பான்மையுடன் ஆட்சியமைத்தது. இக்கூட்டணி அரசுக்கு 8 இடங்களை வென்ற சபா மரபுக் கட்சி தனது ஆதரவை வழங்க முன்வந்தது.

மலேசியா 1957 இல் விடுதலை பெற்ற பின்னர் 61 ஆண்டுகளாகப் பதவியில் இருக்கும் ஆளும் தேசிய முன்னணி கூட்டணிக்கு இத்தேர்தல் பெரும் தோல்வியாகக் கருதப்படுகிறது. 92 வயதான மகாதீர் பின் முகமது புதிய பிரதமராகப் பதவியேற்றார். உலகின் மிக வயதான அரசுத்தலைவர் என்ற பெருமையும் இவரைச் சேருகிறது. சிறைப்படுத்தப்பட்டிருக்கும் எதிர்க்கட்சித் தலைவர் அன்வர் இப்ராகீம் பொது மன்னிப்புப் பெற்று விடுதலை ஆகும் பட்சத்தில், அவருக்கு பிரதமர் பதவியை விட்டுக் கொடுப்பதாக மகாதீர் அறிவித்தார்.

அனைத்து 222 நாடாளுமன்ற இருக்கைகளுக்கும் (12 சட்டமன்றங்களின் 505 இருக்கைகளுக்கும்) தேர்தல்கள் இடம்பெற்றன. முடிவுகள் மே 9 மாலை 5 மணிக்குப் பின்னர் அறிவிக்கப்பட்டன.

=""></gallery>


</doc>
<doc id="404187" url="https://ta.wikipedia.org/wiki?curid=404187" title="சித்தார்த்தநகர்">
சித்தார்த்தநகர்

சித்தார்த்தநகர் (Siddharthanagar) (முன்னர் இதன் பெயர் பைரவா) (Bhairahawa) நேபாள நாட்டின் மாநில எண் 5ல் உள்ள ரூபந்தேகி மாவட்டத் தலைமையிட நகரம் ஆகும். 

இந்திய-நேபாள எல்லையோரத்தில், நேபாளத்தின் தராய் சமவெளியில் அமைந்துள்ள இந்நகரம், தேசியத் தலைநகர் காட்மாண்டிற்கு மேற்கே 265 கிமீ தொலைவில் உள்ளது.

கௌதம புத்தர் பிறந்த லும்பினி நகரம், இந்நகரத்திற்கு மேற்கே 25 கிமீ தொலைவில் உள்ளது. 

இந்நகரத்திலிருந்து 21 கிமீ தொலைவில் பூத்வல் நகரம் உள்ளது. 

சித்தார்த்தநகர், நேபாளத்தின் பெருந்தொழில் நகரம் ஆகும்.

இந்தியாவின் எல்லைப்புற வணிகத்தில், வீரகஞ்ச் நகரத்திற்கு அடுத்து இரண்டாமிடத்தில் சித்தார்த்தநகர் உள்ளது.

2011ம் ஆண்டின் மக்கள்தொகை கணக்கெடுப்பின் படி, சித்தாத்தநகரின் மக்கள்தொகை 63,528 ஆகும். 

சித்தார்த்தநகர் நேபாளத்தின் பெரிய எல்லைப்புற வணிக மையம் ஆகும். 

இந்நகரத்திற்கு தெற்கே 5 கிமீ தொலவில் இந்தியா-நேபாள எல்லையில் சுங்கச் சாவடி செயல்படுகிறது. இந்தியாவிலிருந்து வணிகப் பொருட்கள், இச்சோதனைச் சாவடியை கடந்து நேபாளத்திற்கு வரவேண்டும். 

சித்தார்த்தநகரைச் சுற்றிலும் பல சிறு, குறு மற்றும் பெருந்தொழிற்சாலைகள் உள்ளது.

இந்நகரிலிருந்து 3 கிமீ தொலைவில் உள்ள கௌதம புத்தா வானூர்தி நிலையத்திலிருந்து, தேசியத் தலைநகர் காட்மாண்டிற்கு நேரடி வானூர்தி சேவைகள் உள்ளது. 

மேலும் நாட்டின் அனைத்து முக்கிய நகரங்களுக்கு, இங்கிருந்து பேருந்து சேவைகள் உள்ளது.

இந்நகரின் கோடைக்கால அதிகபட்ச வெப்பம் 44.8°C ஆகவும்; குளிர்கால அதிகபட்ச வெப்பம் -1.1°C ஆக பதிவாகியுள்ளது. 


</doc>
<doc id="404194" url="https://ta.wikipedia.org/wiki?curid=404194" title="இராமகிராமம்">
இராமகிராமம்

ராமகிராமம் (Ramgram) நேபாள நாட்டின் தெற்கில் அமைந்த மாநில எண் 4ன் தராய் பகுதியில் அமைந்த நவல்பராசி மாவட்டத்தின் தலைமையிட நகரமும், நகராட்சியும் ஆகும்.

2011ம் ஆண்டின் மக்கள்தொகை கணக்கெடுப்பின் படி, 4,972 குடியிருப்புகள் கொண்ட இந்நகரத்தின் மக்கள்தொகை 25,990 ஆகும். 

மகேந்திரா நெடுஞ்சாலையிலிருந்து 9 கிமீ தொலைவில் உள்ள இராமகிராமம் நகரம், கிமு 483ல் கௌதம புத்தர் நினைவாக நிறுவப்பட்ட இராமகிராம தூபியால் புகழ்பெற்றதாகும். 


</doc>
<doc id="404196" url="https://ta.wikipedia.org/wiki?curid=404196" title="வண்டுத் தேனீ">
வண்டுத் தேனீ

வண்டுத் தேனீ அல்லது வண்டுத்தேனீ அபிடேயே பெருங்குடும்பத்தில் உள்ள தேனீ குடும்பத்தில் உள்ள பாம்பஸ் இனத்தைச் சேர்ந்தது. பாம்பினி மலைவாழ் பேரினத்தில் இந்த ஒரு இனம் தான் தற்போது நடப்பில் உயிரோடு உள்ளது. சிலவகை அழிந்த இனங்கள் அவற்றின் புதை படிவத்தின் மூலம் கண்டறியப் பட்டுள்ளது. 250 வகையான வண்டுத் தேனீ இனம் கண்டு பிடிக்கப் பட்டுள்ளது. முக்கியமாக இவைகள் உயரமான இடங்களிலும் வடதுருவ அட்சரேகை பகுதிகளிலும் காணப்படும். இவைகள் தென் அமெரிக்காவிலும் காணப் படுகிறது. இங்கு தாழ்நில வெப்பமண்டல தேனீ இனம் காணப் படுகிறது. ஐரோப்பிய வண்டுதேனீகள் நியூசிலாந்து மற்றும் டாஸ்மனியா நாடுகளிலும் அறிமுகப் படுத்தப் பட்டது. ஒட்டுண்ணி தேனீக்கள் அல்லது குயில் தேனீக்கள் (இவைகள் தங்கள் குஞ்சுகளை வளர்க்க அடுத்த உயிரிகளை குயில் போல நம்பி இருப்பதால் இந்த பெயர்) சித்ரஸ் "(Psithrus") இனத்தின் உப சிற்றினமாகக் கருதப் பட்டது ஆனால் தற்போது பாம்பஸ் இனத்தின் அங்கமாகக் கருதப் படுகிறது.

இவ்வகைத் தேனீக்களில் அநேகம் சமூக பூச்சிகளாகும். இவைகள் ஒரே இராணித் தேனீயோடு குழுக்களாக அல்லது கூட்டமாக வாழ்பவை. இந்த குழுக்கள் சதாரண தேனீக்களை விட சிறியவை. இவைகள் ஐம்பது தேனீக்கள் மட்டுமே உள்ள கூட்டமாக வாழும். பெண் வண்டுத் தேனீக்கள் மறுபடியும் மறுபடியும் கொட்டக்கூடியவை ஆனால் பொதுவாக இவை மனிதரையும் மிருகங்களையும் கண்டு கொள்வதில்லை. குயில் இன தேனீக்கள் தாங்களாகக் கூடு கட்டுவதில்லை ஆனால் அவற்றின் இராணித் தேனீக்கள் மற்ற இன தேனீக்களின் கூட்டில் ஆக்ரோஷமாக நுழைந்து அவற்றின் இராணித் தேனியை கொன்று தன் முட்டைகளை அக்கூட்டில் இடும்.

வண்டுத்தேனீக்கள் வட்ட வடிவமும் அவற்றில் மென்மையான முடியும் கொண்டவை. இம்முடிக்கு பைல் என்று பெயர். இந்த முடியானது இவைகளுக்கு ஒரு தெளிவற்ற உருவத்தைக் கொடுக்கிறது. இத்தேனிக்களின் வண்ணம் அவைகளைக் கொல்ல வரும் அவைகளின் எதிரிகளுக்கு எச்சரிப்பைக் கொடுக்கும்.(எச்சரிப்பு என்பது தன்னை உண்பதால் ஏற்படக்கூடிய பின்விளைவுகளைக் குறிக்கும்). அநேக வேளைகளில் முரண்பாடான வண்ணங்களைக் வரிவரியாகக் கொண்டிருக்கும். சில வேளைகளில் ஒரே இடத்தில் உள்ள வேறு வேறு இனத்தைச் சார்ந்த தேனீக்கள் தங்களைக் காத்துக் கொள்வதற்காக ஒன்று மற்றொன்றைப் போல மாறி கொள்ளும். இதனால் இவற்றின் எதிரிகள் இவற்றை தங்களின் எச்சரிப்பாக எடுத்துக் கொண்டு அவற்றை விட்டு விலகி சென்று விடும். இந்த நிகழ்வுக்கு ஜெர்மன் இயற்கை ஆராய்ச்சியாளர் பெயரால் முல்லெரியன் மிமிக்ரி(போலி வண்ண நடிப்பு) என்று அழைக்கப் படுகிறது. சில வேளைகளில் தீங்கில்லாத பூத் தேனீக்கள் அவைகளைப் போன்று தோற்றமளிக்கும் வண்டுத் தேனீகளிடம் பாதுகாப்பைத் தேடிக்கொள்ளும். கூடு கட்டும் வண்டுத் தேனீக்கள் அவற்றைப் போல் தோற்றமளிக்கும் கூடுகட்டாத குக்கூ தேனீயிடமிருந்து அவற்றின் பின்னங்கால்கள் மூலம் வேறு படுத்தி அறிய முடியும். கூடுகட்டும் தேனீக்களின் பின்னங் கால்கள் மகரந்தக் கூடையாக மாறுபாடடைந்துள்ளது. இது வழவழப்பான் வெற்றிடத்தில் ஒரங்களில் முடியால் சூழப்பட்டு மகரந்தத்தை கடத்த உதவுகிறது. ஆனால் குக்கூ தேனீயில் பின்னங் கால்கள் முழுவதும் முடியால் மூடப் பட்டிருக்கும் அவற்றிற்கு இடையில் மகரந்தம் காணப்படும்.

வண்டு தேனீக்கள் தங்கள் உறவினர் தேனீக்களைப் போல பூக்களின் மதுரத்தை உண்டு உயிர் வாழும். தங்களின் முடி நிறைந்த நாவினால் மதுரத்தை நக்கும். இவைகள் பறக்கும் போது தங்களின் உறிஞ்சுக் குழலை அவற்றின் தலைக்கு அடியில் வைத்துக் கொள்ளும். இவைகள் மதுரத்தை கூட்டில் சேமித்து வைக்கவும் மகரந்தத்தை தங்கள் குஞ்சுகளுக்கு உணவூட்டவும் உபயோகப் படுத்துகிறது. இவைகள் தங்களின் உணவை மல்ர்கள் காணப் படும் இடம் மற்றும் வண்ணத்தை வைத்து கண்டுபிடித்து தேடிக் கொள்ளும். சில வண்டுத் தேனீக்கள் மலர்களின் அடியில் துளையிட்டு அவற்றின் மதுரத்தை திருடி விடும் அதாவது மகரந்ததூளின் பரிமாற்றம் இல்லாமல் தேனை உறிஞ்சும். பொதுவாக தேனீக்கள் மிகச் சிறந்த மகரந்த சேர்க்கையாளர்கள். எனவே அமெரிக்கா, ஐரோப்பா மற்றும் ஆசியாவில் இவைகளின் அழிவு கவலைப் படக்கூடிய ஒன்று ஆகும். இவைகளின் அழிவிற்கு முக்கிய காரணம் வாழ்விடமின்மை, விவசாயத்தில் உப்யோகப்படுத்தப் படும் அதி நவீன எந்திரங்கள் மற்றும் பூச்சி மருந்துகள் ஆகும்.

இந்த வண்டுத் தேனீயின் இனக் குழு பாம்பினி ஆகும்.இது அபிடே குடும்பத்திலுள்ள கார்பிகுலேட் (மகரந்தக் கூடை உடையவை) குழுமத்திலுள்ள நான்கு குழுக்களில் ஒன்றாகும். மற்றவை அபினி (தேனீக்கள்). யூக்லோஸினி(ஆர்கிட் தேனீக்கள்) மற்றும் மெலிபொனினி ஆகும்(கொடுக்குகள் இல்லாதவை).கார்பிகுலேட் தேனீக்கள் ஒற்றை மரபு வரிசை உடையவை ஆகும்.



</doc>
<doc id="404203" url="https://ta.wikipedia.org/wiki?curid=404203" title="வில்லியம் பால்க்னர்">
வில்லியம் பால்க்னர்

வில்லியம் கியுபெர்ட் பால்க்னர் (William Cuthbert Faulkner) (பிறப்பு செப்டம்பர் 25, 1897 மற்றும் இறப்பு சூலை 6, 1962) ஒரு அமெரிக்க எழுத்தாளர் மற்றும் இலக்கியத்திற்கான நோபல் பரிசு பெற்றவர். மேலும் ஆக்ஸ்போர்டு, மிசிசிப்பி மாநிலத்தை சேர்ந்தவர். பால்க்னர் புதினங்கள், சிறுகதைகள், நாடகங்கள், கட்டுரைகள் மற்றும் திரைக்கதைகள் எழுதியுள்ளார். இவர் முக்கியமாக இவரது புதினங்கள் மற்றும் சிறு கதைகளுக்காக அறியப்படுகிறார். பெரும்பாலும் இவரது கதைகள், கற்பனை கவுண்டியான ஜோகனாபேடாபா கவுண்டியை நடப்பதாகவே இருக்கும். இந்த கற்பனை கவுண்டி, பால்க்னரின் வீடு அமைந்திருக்கும் லபாஃயட் கவுண்டியை அடிப்படையாக கொண்டு அமைக்கபட்டுள்ளது.ற்

பால்க்னர் பொதுவாக அமெரிக்க இலக்கிய உலகில் கொண்டாடப்படும் நபராக உள்ளார். மேலும் தெற்கு கோதிக் நடையில் எழுதும் எழுத்தாளர்களில் ஒருவராகவும் இருக்கிறார். அவரது படைப்புகள் 1919 ஆம் ஆண்டிற்கு முன்னரே வெளிவந்திருந்தாலும், 1920 மற்றும் 1930 ஆம் ஆண்டில் இடைபட்ட காலத்தில் தான் மிக அதிக அளவில் பதிப்பிற்கப்பட்டது. 1949 ஆம் ஆண்டின் இலக்கியத்திற்கான நோபல் பரிசு பெறும் வரையில் பால்க்னர் அவ்வளவாக மக்களிடம் அறியப்படாமலும் மற்றும் பிரபலமடையாமலும் இருந்தார். மிசிசிப்பியில் பிறந்தவர்களில் இதுவரையில் இவர் ஒருவர் மட்டுமே நோபல் பரிசை பெற்றிருக்கிறார். இவரது இரண்டு படைப்புகள், ஒரு பாபெல் (A Fable) (1954) மற்றும் அவரது கடைசி புதினமான தி ரிவர்ஸ் (The Reivers) (1962), கற்பனை வகையில் புலிட்சர் விருது வென்றிருக்கின்றன..1998 ஆம் ஆண்டில், அமெரிக்காவில் உள்ள நவீன் நூலகம் என்ற பதிப்பகம், 1929 ஆம் ஆண்டு வெளிவந்த சத்தம் மற்றும் சீற்றம் (The Sound and the Fury) என்ற பால்க்னரின் புதினம், 20 ஆம் நூற்றாண்டின் மிகச்சிறந்த 100 புத்தகங்களின் பட்டியலில் ஆறாவது இடத்தை பிடித்தது. இது போல அவரது மற்ற படைப்புகளான "நான் சாககிடக்கும்பொழுது" (As I Lay Dying) (1930) மற்றும் "ஆகத்து மாதத்தின் ஒளி" (Light in August) (1932), "அப்சலோம், அப்சலோமி" ( Absalom, Absalom!) (1936) இதே போன்ற பட்டியல்களில் தோன்றி இருக்கிறது. அவரது முதல் வெளியிடப்பட்ட கதையான "எமிலிக்கு ஒரு ரோஜாப் பூ" (A Rose for Emily), அமெரிக்க எழுத்தாளர்கள் இதுவரை எழுதியுள்ள கதைகளில் மிகவும் பிரபலமான ஒரு படைப்பாகும். 

சூன் 17, 1962 ஆண்டில், பால்க்னர் குதிரை சவாரி செய்யும் போது ஏற்பட்ட விபத்தில் கடுமையான காயம் அடைந்தார், இதனால் இரத்தக் குழாயில் அடைப்பு ஏற்பட்டது. இதனை தொடர்ந்து சூலை 6, 1962 ஆம் ஆண்டில், 64 வது அகவையில், பைஹாலியா, மிசிசிப்பியில் உள்ள ரைட்ஸ் மருத்துவமனையில் மாரடைப்பு ஏற்பட்டு மரணமடைந்தார். அவரது உடல், குடும்ப உறுப்பினர்கள் முன்னிலையில் ஆக்ஸ்போர்டு, புனித பீட்டர் கல்லறையில் புதைக்கப்பட்டது. இவரது கல்லறை, E.T. என்ற அடையாளக்குறியிடப்பட்ட, அடையாளம் தெரியாத குடும்ப நண்பரின் கல்லறை அருகில் அமைக்கப்பட்டுள்ளது.. 



</doc>
<doc id="404216" url="https://ta.wikipedia.org/wiki?curid=404216" title="மேற்கு ருக்கும் மாவட்டம்">
மேற்கு ருக்கும் மாவட்டம்

மேற்கு ருக்கும் மாவட்டம் (West Rukum) () நேபாளத்தின் மேற்கில் அமைந்த கர்ணாலி பிரதேசத்தின் (முன்னாள் நேபாள மாநில எண் 6) 10 மாவட்டங்களில் ஒன்றாகும். மேலும் நேபாளத்தின் 77 மாவட்டங்களில் ஒன்றாகும்.இம்மாவட்டத்தின் நிர்வாகத் தலைமையிட நகரம் முசிகோட் கலங்கா ஆகும்

நிர்வாக வசதிக்காக ருக்கும் மாவட்டத்தின் மேற்கு பகுதிகளைக் கொண்டு மேற்கு ருக்கும் மாவட்டமும்; கிழக்குப் பகுதிகளைக் கொண்டு கிழக்கு ருக்கும் மாவட்டமும் 20 செப்டம்பர் 2015ல் நிறுவப்பட்டது.

1213.49 சதுர கிமீ பரப்பளவு கொண்ட மேற்கு ருக்கும் மாவட்டத்தின், 2011ம் ஆண்டின் மக்கள்தொகை கணக்கெடுப்பின் படி, மொத்த மக்கள் தொகை 1,54,272 ஆகும். 

மேற்கு ருக்கும் மாவட்டத்தின் வடக்கில் டோல்பா மாவட்டம், கிழக்கில் கிழக்கு ருக்கும் மாவட்டம், தென்கிழக்கில் ரோல்பா மாவட்டம், தென்மேற்கில் சல்யான் மாவட்டம், மேற்கில் ஜாஜர்கோட் மாவட்டம் எல்லைகளாக உள்ளது.

மேற்கு ருக்கும் மாவட்டம் 3 நகர்புற நகராட்சிகளையும்; 3 கிராமிய நகராட்சி மன்றங்களையும் கொண்டது. 






</doc>
<doc id="404218" url="https://ta.wikipedia.org/wiki?curid=404218" title="கிழக்கு ருக்கும் மாவட்டம்">
கிழக்கு ருக்கும் மாவட்டம்

கிழக்கு ருக்கும் மாவட்டம் (East Rukum) (), நேபாளத்தின் மேற்கில் அமைந்த மாநில எண் 5ல் உள்ள 12 மாவட்டங்களில் ஒன்றாகும். மேலும் நேபாளத்தின் 77 மாவட்டங்களில் ஒன்றாகும்.

கிழக்கு ருக்கும்கோட் மாவட்டத்தின் தற்காலிகத் தலைமையிடம் "ருக்கும்கோட்" நகரம் ஆகும்.

நிர்வாக வசதிக்காக முந்தைய ருக்கும் மாவட்டத்தின் மேற்கு பகுதிகளைக் கொண்டு மேற்கு ருக்கும் மாவட்டம் மற்றும் கிழக்குப் பகுதிகளைக் கொண்டு கிழக்கு ருக்கும் மாவட்டங்களை 20 செப்டம்பர் 2015 அன்று புதிதாக நிறுவப்பட்டது.

161.13 சதுர கிலோ மீட்டர் பரப்பளவு கொண்ட கிழக்கு ருக்கும்கோட் மாவட்டத்தின், 2011ம் ஆண்டின் மக்கள்தொகை கணக்கெடுப்பின் படி, மொத்த மக்கள்தொகை 53,018 ஆகும். 

கிழக்கு ருக்கும் மாவட்டத்தின் வடக்கில் டோல்பா மாவட்டம், கிழக்கில் மியாக்தி மாவட்டம் மற்றும் பாகலுங் மாவட்டம், தெற்கில் ரோல்பா மாவட்டம் மற்றும் மேற்கில் மேற்கு ருக்கும் மாவட்டம் எல்லைகளாக உள்ளது. 

இம்மாவட்டம் 3 கிராமிய நகராட்சி மன்றங்களையும், தோர்பட்டான் எனும் பெரும் பரப்புடைய காப்புக் காடுகளும் கொண்டது. . இம்மாவடடத்தில் நகர்புற நகராட்சிகள் இல்லை.




</doc>
<doc id="404232" url="https://ta.wikipedia.org/wiki?curid=404232" title="உரால் ஆறு">
உரால் ஆறு

உரால் ஆறு (The Ural) (, ) or Jayıq/Zhayyq (, "Yayıq", ; , Жайық, جايىق, ), known as Yaik () 1775 ஆம் ஆண்டுக்கு முன்பாக, ஐரோவாசியாவில் உருசியா மற்றும் கசக்கஸ்தான் ஆகிய பகுதிகளுக்கு இடையே பாய்ந்த ஆறாகும். இந்த ஆறு தெற்கு உரால் மலைகளில் உருவாகி காசுப்பியன் கடலில் கலக்கிறது. 2428 கிலோமீட்டர்களுடன் (1509 மைல்கள்), ஐரோப்பாவில் வோல்கா ஆறு மற்றும் தன்யூப் ஆறுகளுக்கு அடுத்தபடியாக மூன்றாவது மிகப்பெரிய ஆறாக உள்ளது. ஆசியாவில் இது 18 ஆவது மிக நீளமான ஆறாக உள்ளது. காலகாலமாக இந்த ஆறு ஐரோப்பா மற்றும் ஆசிய கண்டங்களின் இயற்கை எல்லையாகக் கருதப்படுகிறது. 

உரால் நதி உரால் மலைகளில் உள்ள கிருக்லாயா மலையில் உற்பத்தியாகி தெற்காகப் பாய்கிறது. இந்த நதி வடக்கு நோக்கிப்பாயும் டோபோல் ஆற்றுக்கு இணையாகவும் மேக்னிடோகோர்ஸ்க் வழியாகவும் பாய்ந்து உரால் மலையின் தெற்கு முனையைச் சுற்றி மேற்காக ஓர்ஸ்க் வழியாகப் பாய்ந்து சுமார் 300 கிலோமீட்டர்கள் (190 மைல்கள்) பாய்ந்து ஓரென்பர்க்கை அடைகிறது. இங்கு அது சம்காரா ஆற்றுடன் இணைகிறது. ஓரென்பர்கிலிருந்து அது தொடர்ந்து மேற்கு நோக்கி பாய்ந்து, கசககஸ்தானிற்குள் பாய்கிறது. பின்னர், கசகஸ்தானில் உள்ள ஓரல் எனுமிடத்தில் தெற்காகத் திரும்பி, வளைந்து, நெளிந்து ஒரு பரந்த, திறந்த சமவெளியை அடைகிறது. பின்னர் அது காசுப்பியன் கடலை அடைவதற்கு முன்னதாக ஒரு சில மைல்கள் கீழே அடைராவ், எனுமிடத்தில் அது டெல்டாவை உருவாக்குகிறது. ().

உரால் ஆறு, உரால் மலைத்தொடரில், உச்சலின்ஸ்கைல் (பாஷ்கொர்டொஸ்தான்) பகுதியில் தெற்கு உராலில் கிருக்லயா மலையில் உற்பத்தியாகிறது.  இந்த ஆற்றின் சராசரி அகலமானது 60 மீ தல் 80 மீட்டர் வரை(200 முதல் 260 அடி) காணப்படுகிறது. இந்த ஆறு ஒரு மலையாற்று வகையைச் சார்ந்ததாக உள்ளது. பிறகு இந்த ஆறு யாக் சதுப்பு நிலத்தில் விழுகிறது. வெளியேறிய பிறகு, இது 5 கி.மீ (3 மைல்கள்) அளவிற்கு அகன்று விரிகிறது. வெர்க்னியுரால்ஸ்கிற்கும் கீழாக, இந்த ஆறானது, தனது இயல்பான சமவெளிப் பிரதேச ஆறாக, பயணிக்கிறது; அங்கு இந்த ஆறு செல்யாபின்ஸ்க் மற்றும் ஓரென்பர்க் ஓப்ளாஸ்ட் பகுதிகளுக்குள் நுழைகிறது. மேக்னிடோகோர்ஸ்க்கிலிருந்து ஓர்ஸ்க் வரை, இதன் கரைகளானவை செங்குத்தானவையாகவும், பாறைகள் நிறைந்ததாகவும், அடித்தளப் பகுதியில் பல பிளவுகளைக் கொண்டதாகவும் காணப்படுகிறது. ஓர்ஸ்க்கிற்குப் பிறகு, இந்த ஆறானது, திடுக்கிடும் வகையில், மேற்கு நோக்கித் திரும்பி, 45 கி,மீ (28 மைல்கள்) குபெர்லின்ஸ்க் மலைப்பகுதியில் உள்ள நீண்ட பள்ளத்தாக்கில் பாய்கிறது. கச்சகஸ்தானில் உள்ள ஓரலுக்குப் பிறகு, இந்த ஆறு வடக்கிலிருந்து தெற்காக மேற்கு கச்சகஸ்தான் மாகாணம் மற்றும் அடைராவு மாகாணம் வழியாகப் பாய்கிறது. இப்பகுதியில் இந்த ஆறு அகன்று பல ஏரிகளையும்,  தளப்பக்கங்களையும் உருவாக்குகிறது. இதன் முகத்துவாரப் பகுதிக்கு அருகில், இந்த ஆறு யைக் மற்றும் சோலோடி கிளைகளாகப் பிரிகிறது. மேலும், சதுப்பு நிலங்களை உருவாக்குகிறது. யைக் கிளை நதியானது ஆழமில்லாததாகவும், கரைகளில் பெரும்பாலும் மரங்களேயில்லாமலும், மீன் வளம் நிறைந்ததாகவும் காணப்படுகிறது; ஆனால், சோலோடியோ ஆழம் நிறைந்ததாகவும், நீர் வழிப் போக்குவரத்திற்கு உகந்ததாகவும் காணப்படுகிறது.
உரால் ஆறு கண்கவர் மரம் போன்ற தோற்றத்தைக் கொண்டுள்ளது. இந்த வகையான சமவெளி இயல்பாக மெதுவாக ஓடக்கூடிய, அதிக வண்டல் படிவை ஏற்படுத்தக்கூடிய ஆறுகளால் ஏற்படுத்தப்படுகின்றது. இதன் பிறகு, இத்தகைய ஆறுகள் அமைதியான கடலுடன் கலக்கின்றன.


</doc>
<doc id="404233" url="https://ta.wikipedia.org/wiki?curid=404233" title="ஆழ் சிரைக் குழலியக்குருதியுறைமை">
ஆழ் சிரைக் குழலியக்குருதியுறைமை

ஆழ் சிரைக் குழலியக்குருதியுறைமை (Deep vein thrombosis - DVT) என்பது உடலில் ஆழ்ந்து காணப்படும் சிரைகளுக்குள் உருவாகும் குருதி உறைமையாகும். பாதிக்கப்பட்ட பகுதியில் வலி, வீக்கமடைதல், சிவந்து இருத்தல், சூடாக இருத்தல் என்பன இந்நிலையின் அறியப்பட்ட அறிகுறிகள் ஆகும். பலருக்கு இது அறிகுறிகள் இன்றி இருக்கலாம். தொடைச் சிரை, புயச்சிரை, முழங்கால் குழிச்சிரை ஆகியன ஆழ் சிரைகளுள் சிலவாகும்.

சில மருத்துவ நிலைகளில் குருதி உறைவதற்கு காரணமாக இருக்கும் காரணிகள் பாதிக்கப்படுவதால் ஆழ் சிரைக் குழலியக்குருதியுறைமை ஏற்படலாம். அறுவைச்சிகிச்சையின் போது அல்லது விமானத்தில் பயணம் செய்தல் போன்ற சந்தர்ப்பங்களில் கால்கள் பலமணி நேரம் அசையாது இருப்பதாலும் இது ஏற்படலாம். சிரையுள் உறைந்த குருதிக்கட்டி அவ்விடத்தை விட்டு நீங்கி நுரையீரலை அடையும் போது அடைப்பு ஏற்பட்டு நுரையீரற் தக்குமை (pulmonary embolism) உண்டாகின்றது. இது ஒரு பேரிடர் உருவாக்கக்கூடிய நிலையாகும்.

பொதுவான அறிகுறிகள் பாதிக்கப்பட்ட இடத்தில் தொடுவலி, வலி, வீக்கம், சூடாக இருத்தல், சிவப்பாக அல்லது நிறம் மாறிக் காணப்படுதல். இத்துடன் மேற்பரப்புச் சிரைகள் நெளிந்து இயல்புக்கு மாறான வடிவத்தைக் கொண்டதாகக் காணப்படலாம். மேற்குறிப்பிட்ட அறிகுறிகளை வைத்து இந்த நோயை அறுதியிட முடியாது. இவ்வறிகுறிகளும் சமீபத்தைய அறுவைச்சிகிச்சை, புற்றுநோய், காயம், குறைவாக நடப்பது போன்ற இடர்க்காரணிகளும் இணைந்து வரும்போது ஆழ் சிரைக் குழலியக்குருதியுறைமைக்குரிய சாத்தியக்கூறுகள் இருப்பதை உறுதி செய்யமுடியும். பெரும்பான்மையான சந்தர்ப்பங்களில் ஆழ் சிரைக் குழலியக்குருதியுறைமை என முதலில் கருதப்பட்டு, ஆனால் அறுதியிட்ட பிற்பாடு வேறொரு நோயாக இருப்பது தெரியவந்துள்ளது. ஆழ் சிரைக் குருதியுறைமையை ஒத்த நோய்களாவன: செலுளைடிசு, பேக்கரின் நீர்மக்கட்டி, எலும்புத் தசைக் காயங்கள். 

குழலியக்குருதியுறைமை உருவாவதற்கு மூன்று முதன்மைக் காரணிகள் உள்ளன: குருதி ஓட்டம் தடைப்பட்டுத் தேக்கம் அடைதல், குருதியுறைமை மிகைப்பு, குருதிக்குழாய் அகவணிகள் சேதமடைதல். இவை மூன்றும் ஒருமித்து விர்கோவின் மும்மை என அழைக்கப்படுகின்றது. மேலும் நோய் எதிர்ப்பாற்றல் முறைமையின் கூறுகள் தூண்டப்படுதல், குருதிச்சிறுதட்டுகள் செயலூக்கம் அடைதல் என்பனவும் காரணிகளுக்குள் அடங்கும். காயங்கள், அறுவைச்சிகிச்சை, சில மருந்துகள், நீண்ட நேரம் அசையாது இருத்தல் (எ.கா: விமானப் பயணம்) போன்ற குருதியுறைதலைத் தூண்டக்கூடிய எந்தவொரு காரணியும் ஆழ் சிரைக் குழலியக்குருதியுறைமையை உண்டாக்கலாம்.

டி-டைமர் சோதனை, மீயொலி நோட்டம், குருதியுறை காரணிகள் ஆய்வு

இயல்பான நிலையில் குருதிச் சுற்றோட்டம் நிகழ்வதற்கு இதயம் காரணமாகின்றது. நாடிகள் மூலம் குருதி செலுத்தப்பட இதயத்தின் சுருங்குதல் உதவுகின்றது. அதேவேளை, கால் போன்ற கீழ்ப்பகுதிகளில் இருந்து குருதி மீண்டும் இதயத்துக்குச் செலுத்தப்பட உடலின் தசைகளும் அவற்றின் அசைவுகளும் ஒரு முக்கிய பங்கை வகிக்கின்றது. நீண்ட நேரம் ஓரிடத்தில் அசையாது இருக்கையில் தசைகள் இயக்கமற்று இருப்பதால் குருதி மீண்டும் இதயத்துக்குப் போகாமல் தேங்கத் தொடங்குகின்றது. குருதி ஒரு குறிப்பிட்ட இடத்தில் ஓட்டம் அற்று தேங்குவதால் குருதியுறை காரணிகள் தூண்டப்பட்டு குருதி உறைந்து கட்டியாகின்றது. 
நடைப்பயிற்சி, கெண்டைக்கால் தசைகளுக்குப் பயிற்சி என்பன குருதி காற்சிரைகளில் தேங்கிக் கிடப்பதைத் தடுக்கின்றது. அசைய முடியா நிலையில் இருக்கும் நபருக்கு அழுத்தும் பாதவுறைகள் உதவுகின்றன. விமானப் பயணம் மேற்கொள்வோர் அடிக்கடி தமது கால்களை அசைத்துக் கொள்வதன மூலம் ஆழ் சிரைக் குழலியக்குருதியுறைமையைத் தடுக்கமுடியும்.
குருதியுறை எதிர்ப்பிகள், அழுத்தும் பாதவுறைகள், உறைகுருதிச் சிதைவு


</doc>
<doc id="404242" url="https://ta.wikipedia.org/wiki?curid=404242" title="டேவிட் குடால்">
டேவிட் குடால்

டேவிட் வில்லியம் குடால் ( David William Goodall 4 எப்பிரல் 1914 – 10 மே 2018 ) என்பவர் பிரித்தானியாவில் பிறந்த ஆத்திரேலிய வாழ் உயிரியல் அறிவியலாளர் ஆவார். சுற்றுப்புறவியலின் புள்ளி விவரங்கள் மற்றும் மரம் செடி கொடி பற்றிய ஆய்வு செய்தவர். 

டேவிட் குடால் இலண்டன் பல்கலைக்கழகத்தில் பயின்று அறிவியலில் பட்டம் பெற்றார். தக்காளிச் செடி பற்றிய ஆய்வுகள் செய்து முனைவர் பட்டம் பெற்றார். இக்கால கட்டத்தில் அவரால் இரண்டாம் போரில் கலந்து கொள்ள முடியவில்லை.
1948 இல் ஆத்திரேலியாவுக்குச் சென்று குடியேறினார். மெல்போர்ன் பல்கலைக்கழகத்தில் பேராசியராகப் பணி செய்தார். 1952 முதல் 1954 வரை கோல்ட் கோஸ்த் பல்கலைக்கழகத்தில் பயிரியல் துறை ஆசிரியராகப் பணி புரிந்தார். 1953 இல் மெல்போர்ன் பல்கலைக் கழகத்தில் அறிவியல் முனைவர் பட்டம் பெற்றார்.

குடால் மூன்று முறை திருமணம் செய்து கொண்டார்.நான்கு குழந்தைகளும் 12 பெயரக் குழந்தைகளும் இவருக்கு உண்டு.தமது மரபியல் தம்மை இத்தனை ஆண்டுகள் வாழ வைத்தது என்றும் உ யிரோடு வாழ செயலூக்கத்துடன் இருக்க வேண்டும் என்றும் கூறினார். 
தமது 90 அகவை வரை டென்னிஸ் விளையாடினார்.கவிஞராகவும் நடிகராகவும் இருந்தார். 

நூற்று நான்கு ஆண்டுகள் வாழ்ந்த டேவிட் குடால், சுவிட்சர்லாந்தில் அந்த நாட்டின் இசைவைப் பெற்று, ஆங்கு சென்று, ஒரு மருத்துவமனையில் தம்மைத் தாமே மாய்த்துக் கொண்டார். இந்தச் செய்தி அறிவு உலகில் பரபரப்பை ஏற்படுத்தியது. 


</doc>
<doc id="404259" url="https://ta.wikipedia.org/wiki?curid=404259" title="சாமனித்து பேரரசு">
சாமனித்து பேரரசு

சாமனித்து பேரரசு (Samanid Empire) (, பாரசீக சன்னி இசுலாமிய அமீர்கள் கிபி 819 முதல் 999 முடிய ஆண்ட நிலப்பரப்பாகும். 

சாமனித்து பேரரசு, தற்கால ஈரான், ஆப்கானித்தான், உஸ்பெகிஸ்தான், தஜிகிஸ்தான், கிர்கிஸ்தான், துருக்மெனிஸ்தான், கசக்ஸ்தான் மற்றும் பாகிஸ்தான் நாடுகளைக் கொண்டிருந்தது.

சாமனித்துப் பேரரசை நூ இபின் ஆசாத், அகமது இபின் ஆசாத், யாகியா இபின் ஆசாத் மற்றும் இலியாஸ் இபின் ஆசாத் எனும் நான்கு உடன்பிறப்புகள் சேர்ந்து தோற்றுவித்து, ஹெராத், குராசான் மற்றும் திரான்சாக்சியானா நிலப்பகுதிகளை, தன்னாட்சியுடன், அப்பாசியக் கலீபகத்தின் கீழ் ஆண்டனர்.

இப்பேரரசின் தலைநகரங்களாக சமர்கந்து மற்றும் புகாரா நகரங்கள் விளங்கியது.

சமானித்து வம்சத்தின் பெயரிக்குரிய முன்னோர் பாரசீகத்தின் தேக்கான் குடும்பத்தினைச் சேர்ந்த சமான் குடா எனும் நிலக்கிழார் ஆவார்.

பாரசீகத்தின் குராசான் மாநிலத்தை ஆண்ட ஆளுநர் அசாத் இபின் அப்துல்லா அல் குவாசிரியின் காலத்தில் சமான் குடா, சோராட்டிய சமயத்திலிருந்து இசுலாமிற்கு மதம் மாறி, தன் மூத்த மகனுக்கு, ஆளுநரின் பெயரால் ஆசாத் இபின் சமான் எனப்பெயரிட்டார். 

கிபி 819ல் குராசான் அளுநர் கஜான் இபின் அப்பாத், தனக்கு எதிராக கிளர்ச்சி செய்தவர்களை போராடி வீழ்த்திய சமான் குடாவின் நான்கு மகன்களில் ரபி இபின் லைத் மற்றும் நூ இபின் ஆசாத் ஆகியவர்களுக்கு சமர்கந்து பிரதேசத்தையும்; அகமது இபின் ஆசாத்திற்கு பெர்கானா பிரதேசத்தையும்: யாகியா இபின் ஆசாத்திற்கு தாஷ்கந்து பிரதேசத்தையும்; இலியாஸ் இபின் ஆசாத்திற்கு ஹெராத் பிரதேத்தையும் நிர்வகிக்க அனுமதி வழங்கினார். இந்நிகழ்வே சமானித்து வம்ச வளர்ச்சிக்கு தொடக்கமாக அமைந்தது.

ஹெராத்தின் ஆளுநர் முகமது இபின் தகீர், கிபி 856ல் இலியாஸ் இபின் ஆசாத்தின் இறப்பிற்குப் பின், அவரது மகன் இப்ராகிம் இபின் இலியாசை படைத்தலைவராக நியமனம் செய்தார். படைத்தலைவர் இப்ராகிம் இலியாஸ், சபாரித்து ஆட்சியாளர் யாகூப் இபின் அல் சபார் படைகளுடன் சி
ஸ்தான் நகரத்தில் மோதினார். 857ல் நடைபெற்ற போரில் இப்ராகிம் இலியாஸ், சபாரித்து ஆட்சியாளரை கைது செய்து, சீஸ்தன் நகரத்தில் வீட்டுக்காவலில் வைத்தார்.

கிபி 839/40ல், சமானித்து வம்சத்தின் நூ இபின் ஆசாத், ஸ்டெப்பி புல்வெளிகளின் துருக்கிய நாடோடி கூட்டத்தினரிடமிருந்து நடு ஆசியாவின் இபிஜாப் பகுதியை கைப்பற்றினார். 

எதிரிகளிடமிருந்து அந்நகரத்தைக் காக்க சுற்றிலும் அரண் அமைத்தார். 841/12ல் நூ இபின் ஆசாத் இறக்கவும், அவரது இரண்டு உடன்பிறப்புகளான யாகியா மற்றும் அகமது ஆகியோர் அந்நகரத்தின் கூட்டாச்சியாளர்களாக குராசான் ஆளுநரால் நியமிக்கப்பட்டனர். 

855ல் யாகியா இறக்க, அகமது ஷாஸ் மற்றும் திரான்சாக்சியானாவின் ஆட்சியாளரானார்.
அகமது 864/5ல் இறக்க, அவரது மகன் முதலாம் நசீர் பர்கானா மற்றும் சமர்கந்து பகுதிகளுக்கும்; மற்ற மகனான யாகூப் இபின் அகமது ஷாஸ் பகுதிக்கும் ஆட்சியாளர் ஆனார்.
சபாரித்து வம்ச ஆட்சியாளர்களால், தகிரித்து வம்ச ஆட்சியாளர்கள் வீழ்ச்சியடைந்து கொண்டிருந்த நேரத்தில், சமானித்து வம்சத்தினர் எழுச்சி கொண்டு, தன் பகுதிகளை தன்னாட்சியுடன் ஆண்டனர்.
முதலாம் நசீர் தனது தம்பி இஸ்மாயில் இபின் அகமது மூலம் புகாராவை கைப்பற்றினார். 

வரி வருவாயை பிரித்துக் கொள்வது தொடர்பாக உடன்பிறப்புகளுக்கிடையே பிணக்குகள் கிளைத்தன. உடன்பிறப்புகளில் இஸ்மாயில் இபின் அகமதுவின் கை ஓங்கியதால், சமானித்து அரசை நிறுவினார். திரான்சாக்சியானா பகுதியை கைப்பற்றிய இஸ்மாயிலின் தம்பி நசீருக்கு அப்பாசியக் கலீபகம் ஆதரவு அளித்தது. கிபி 892ல் நசீர் இறக்க, திரான்சாக்சியானா பகுதி இஸ்மாயிலின் கட்டுக்கள் வந்தது. 

சில மாதங்களுக்குப் பின் இஸ்மாயில் இபின் அகமதுவின் தம்பியான யாகூப் அல் சபாரும் இறக்க, மற்றொரு தம்பி அமீர் இபின் லையத், கிபி 900ல் பால்க் நகரத்தில் இஸ்மாயில் படைகளுடன் மோதினார். போரின் முடிவில் அமீர் இபின் லையத் கைது செய்யப்பட்டு, பின்னர் பாக்தாத்திற்கு அனுப்பப்பட்டு, கொல்லப்பட்டார். 
இறுதியில் இஸ்மாயில் இபின் அகமது, கொராசான் மற்றும் திரான்சாக்சியானா பகுதிகளின் அமீராக அப்பாசிய கலீபகத்தால் ஏற்றுக்கொள்ளப்பட்டார். 

பின்னர் ஹெராத், குராசான் சீஸ்தன் மற்றும் பலுசிஸ்தான், பால்க், புகாரா, பெர்கானா, ஷாஷ், சமர்கந்து போன்ற நடு ஆசியாவின் பெரும்பகுதிகளை சமானித்துப் பேரரசில் கொண்டுவந்தார்.

சாமனித்துப் பேரரசில் பெரும்பான்மையாக பாரசீகர்கள் இருப்பினும், குரோசானியர்கள், பாக்திரியர்கள், சோக்தியானர்கள் மற்றும் சகர்களும் வாழ்ந்தனர்.

பாரசீக மொழியே பேரரசின் ஆட்சி மொழியாக விளங்கியது. பேரரசின்சில பகுதிகளில் பாக்திரியா மொழி, சோக்தியானா மொழி, யக்னோபி மொழி பயிலப்பட்டது.

பத்தாம் நூற்றாண்டின் பின் பகுதியில் சாமனித்து பேரரசு வீழ்ச்சியடையத் துவங்கியது.
கிபி 962ல் கொராசான் பகுதியின் படைத்தலைவர், தற்கால ஆப்கானித்தானின் காசுனி நகரத்தைக் கைப்பற்றி தன்னாட்சியுடன் ஆண்டார். கஜினி முகமதுவின் தந்தையான செபுக்தேசின் காசுனி நகரத்தை தலைநகராகக் கொண்டு கஜினிப் பேரரசை நிறுவினார்.

கிபி 992ல் கார-கானித்து வம்சத்தின் பழங்குடியின தலைவர், சாமனித்துப் பேரரசின் தலைநகரான புகாராவை கைப்பற்றினார்.


</doc>
<doc id="404261" url="https://ta.wikipedia.org/wiki?curid=404261" title="காணொளி விளையாட்டு வகை">
காணொளி விளையாட்டு வகை

காணொளி விளையாட்டு வகை என்பது ஒரு காணொளி விளையாட்டிற்கு அளிக்கப்படும்  வகைப்பாடு. இது வரைகலை மற்றும் மொழிபு வேறுபாடுகளைக் காட்டிலும் அதன் விளையாட்டு தொடர்புகளின் அடிப்படையில் அமைக்கப்பட்ட ஒரு வகைப்படுத்தலாகும். 



</doc>
<doc id="404262" url="https://ta.wikipedia.org/wiki?curid=404262" title="முள்ளந்தண்டு வடம் பாதிப்புறல்">
முள்ளந்தண்டு வடம் பாதிப்புறல்

முள்ளந்தண்டு வடம் பாதிப்புறல் என்பது நிரந்தரமாக அல்லது தற்காலிகமாக முள்ளந்தண்டு வடத்தின் செயற்பாட்டில் மாற்றங்களை ஏற்படுத்தும் பாதிப்பு ஆகும். இந்த மாற்றங்கள் காரணமாக தசைத் தொழிற்பாடு, புலனுணர்வுத் தொகுதி பாதிக்கப்படல், மற்றும் தன்னியக்க நரம்புத் தொகுதிகளின் பாதிப்புகள் காரணமாக உடலின் குறித்த பகுதிகள் செயலிழக்கும். இப்பாதிப்பு முள்ளந்தண்டுவடத்தின் எப்பகுதியிலும் நிகழலாம். இது முழுமையான செயலிழப்பு அல்லது பகுதிச் செயலிழப்புக்கு இட்டுச் செல்லலாம். பகுதிச் செயலிழப்பு என்பது குறித்த சில நரம்புகள் மட்டும் மூள்ளந்தண்டு வடத்தில் செயற்படுபதாகக் காணப்படுவதாகும். பாதிப்பின் இடத்திற்கும் தன்மைக்கு ஏற்ப அதன் அளவு சிறு வலி அல்லது உணர்வின்மை முதல் பாரிசவாதம் முதல் சிறுநீர் காட்டுபாடின்மை வரை பரந்ததாக இருக்கலாம். பாதிப்புகள் கூட மிக அரிதாக குணப்படுத்தக் கூடியதாக இருப்பதுடன் நிரந்தர இழப்புகளான சதுரங்கவாதம் எனும் கழுத்துப் பாதிப்பு மற்றும் கீழ்ப்பாதி வாதம் வரை செல்லும். தசைப் பிடிப்பு, தொற்று, சுவாசப் பாதிப்பு மற்றும் கண்டிப்புக் காயம் என்பன இதன் பின்னிலைச் சிக்கல்களாகக் காணப்படும்.

முள்ளந்தண்டு வடம் பாதிப்புறல் நீண்ட நாள் பாதிப்புடையதாக அல்லது குறுகிய பாதிப்பு உடையதாக எனவோ, மற்றும் அதன் பாதிப்புக் காரணத்தின் அடிப்படையிலோ வகைப்படுத்தப்படும்: பொறிமுறை விசை, நஞ்சாக்கம், மற்றும் குருதி பாய்தல் குறைவு என் அமையும். இதன் பாதிப்புகள் முதன்மையான பாதிப்பு, இரண்டாம் நிலைப் பாதிப்பு எனவும் வகைப்படுத்தப்படும்: நேரடிப் பாதிப்பு காரணமாக உடனடியான இழையங்கள் சிதைவுறுவது மற்றும் உடனடிப் பாதிப்பின் விளைவாக ஏற்படும் உயிர் வேதியியல் தாக்கங்களின் மூலம் அடுத்து இழையங்கள் சிதைவடைதல் 

முழுமையான முள்ளந்தண்டுப் பாதிப்பின் போது பாதிக்கப்பட்ட இடத்திற்கு கீழே சகல செயற்பாடுகளும் இழக்கப்படும் நிலை.பகுதி முள்ளந்தண்டு பாதிப்பில் பாதிக்கப்பட்ட இடத்திற்குக் கீழே உணர்ச்சி மற்றும் இயக்கம் காணப்படும்.  பகுதிப் பாதிப்பு என வகைப்படுத்தப்பட்டால் உணர்ச்சி மற்றும் இயக்கத்திற்கான இருப்பளவு S4 to S5 எனக் குறிப்பிடப்படும், குறித்த பகுதிக்கான நரம்புகள் முள்ளந்தண்டு வடத்தின் தாழ் பகுதிகளுடன் தொடர்புறுவதனால் அப்பகுதிகளுக்கான தொழிற்பாடுகளும் உணர்ச்சியும் குறைவுபடும் போது அது பகுதியளவு பாதிக்கப்பட்டதாக கொள்ளப்படும்.


</doc>
<doc id="404264" url="https://ta.wikipedia.org/wiki?curid=404264" title="சபாரித்து வம்சம்">
சபாரித்து வம்சம்

சபாரித்து வம்சம் (Saffarid dynasty) (), பாரசீக சன்னி இசுலாமிய வம்சாகும். தற்கால ஈரானின் சீசுத்தான் பகுதியைச் சேர்ந்த சபாரித்து வம்சத்தினர், கிழக்கு ஈரான் மற்றும் குராசான் போன்ற பெரும் நிலப்பகுதிகளை, "சராஞ்ச்" (ஆப்கானித்தான்) நகரத்தை தலைநகராகக் கொண்டு 861 முதல் 1003 முடிய ஆட்சி செய்தவர்கள். 922- 963 காலத்தில் இப்பேரரசு, சாமனித்து பேரரசு ஆதிக்கத்தில் இருந்தது. 

கிபி 1002ல், கஜினி முகமது, சீசுத்தான் பகுதியை கைப்பற்றி, சபாரித்து வம்சத்தை முடிவுக்கு கொண்டு வந்தார்.




</doc>
<doc id="404265" url="https://ta.wikipedia.org/wiki?curid=404265" title="ஒப்பனக்காரத் தெரு">
ஒப்பனக்காரத் தெரு

ஒப்பனக்காரத் தெரு என்பது தமிழ்நாட்டின், கோயம்புத்தூர் மாநகரில் உள்ள ஒரு பழமையான தெரு மற்றும் வணிக முக்கியத்துவம் கொண்ட தெருவும் ஆகும். கோயம்புத்தூரில் முதன்முதலாக மின் இணைப்பு வசதி பெற்ற தெரு என்ற பெருமையும் இதற்கு உண்டு. இந்தத் தெரு கோயம்புத்தூர் நகராட்சிக் கட்டிடத்துக்கும் டவுன் ஹாலுக்கும் அருகில் உள்ளது. இந்தத் தெருவின் ஒருபுறம் தெற்கு ஒக்கடமும் மறுபுறம் மில் சாலையும் உள்ளன.

இந்தத் தெருவுக்கு ஒப்பனக்காரத் தெரு என பெயர் வந்ததற்குக் காரணம், இந்தத் தெருவில் அக்காலத்தில் மக்களிடம் வரி வசூலித்த பலிஜா நாயுடு வம்சத்தைச் சேர்ந்தவர்கள் அங்கு வசித்துள்ளனர் என்பதால், இது ஒப்பனக்காரத் தெரு என்று அழைக்கப்படுகிறது என்பது பரவலான நம்பிக்கையாக உள்ளது. ஒப்பனக்காரர்கள் என்றால் தமிழில் வரி வசூலிப்பவர்கள் என்று பொருள் ஆகும். தெலுங்கில் அது ஒப்பனவாரு என்று அழைக்கப்படுகிறது. 

ஒப்பனக்காரத் தெருவில். துணிக்கடைகள், நகைக்கடைகள் போன்ற பல வணிக நிறுவனங்களும், வரலாற்றுச் சிறப்புமிக்க பழமையான கட்டிடங்களும் இருக்கின்றன. அதில் ஒன்று பாரம்பரிய சிறப்புமிக்க அத்தர் ஜமாத் பள்ளிவாசலாகும். இந்தப் பள்ளிவாசல் 1860 இல் கட்டப்பட்டது. இது திருநெல்வேலி பேட்டையிலிருந்து அங்கே குடியேறிய 52 வாசனைத் திரவ வணிகக் குடும்பங்களால் கட்டப்பட்டது. அதனால்தான் இந்த பள்ளிவாசல் அத்தர் மசூதி என்றழைக்கப்படுகிறது. அத்தர் என்றால் தமிழில் வாசனைத் திரவியம் என்று பொருள். இந்தப் பள்ளிவாசலுக்கு இந்தியாவின் முதல் பிரதமர் ஜவாஹர்லால் நேரு வந்துள்ளார். மேலும் உருசியாவின் பிரதமராக குருஷ்ஷெவ் ஆவரதற்கு முன்பு 1953 இல் இந்த பள்ளிவாசலுக்கு வந்துள்ளார். 


</doc>
<doc id="404269" url="https://ta.wikipedia.org/wiki?curid=404269" title="சீன அரசியலமைப்பு">
சீன அரசியலமைப்பு

சீன அரசியலமைப்பு,பொதுவாக  சீன மக்கள் குடியரசின் அரசியலமைப்பு என்று அழைக்கப்படுகிறது . இது  பெயரளவில் இந்நாட்டின் மிகப்பெரிய சட்டமாகும். 

தற்போதைய பதிப்பு டிசம்பர் 4, 1982 இல் 5 வது தேசிய மக்கள் காங்கிரஸால் ( 1988, 1993, 1999, 2004 மற்றும் 2018 ஆம் ஆண்டுகளின் திருத்தங்களுடன்) ஏற்றுக்கொள்ளப்பட்டுள்ளது .

சீன அரசியலமைப்பில் ஐந்து பிரிவுகள் உள்ளன. அவைகளாவன 1. முகப்புரை ,2.பொது கொள்கைகள், 3. குடிமக்களின் அடிப்படை உரிமைகள் மற்றும் கடமைகள்,4.நாட்டின்  கட்டமைப்பு (இதில் தேசத்தின்  உறுப்புகளான 1.தேசிய மக்கள் காங்கிரஸ்,2.மாநில கவுன்சில்,3. உள்ளூர் மக்கள் காங்கிரஸ் மற்றும் உள்ளூர் மக்கள் அரசாங்கங்கள்,4. மக்கள் நீதிமன்றங்கள் மற்றும் மக்களின்  மேலாளர் ஆணையம்  போன்றவைகள் அடங்கும் ) மற்றும் 5. தேசிய கொடி மற்றும் அரசின் சின்னங்கள் .

2018 இன்அரசியலமைப்பு திருத்தம் 

கடைசியாக மார்ச் 11, 2018 இல் அரசியலமைப்பு திருத்தப்பட்டது. இது கம்யூனிஸ்ட் கட்சியின் கட்டுப்பாட்டையும் மேலாதிக்கத்தையும் மேலும் சீர்படுத்தி வலுப்படுத்தியுள்ளது .மேலும் இஃது ஜி ஜிங் பிங்கின் சித்தாந்தங்களை முகப்புரையில் சேர்த்ததோடன்றி அதிபர் மற்றும் துணை அதிபரின் கால வரம்புகளை நீக்கியும்  உள்ளது .

</doc>
<doc id="404273" url="https://ta.wikipedia.org/wiki?curid=404273" title="சியாட்டில்-டகோமா பன்னாட்டு வானூர்தி நிலையம்">
சியாட்டில்-டகோமா பன்னாட்டு வானூர்தி நிலையம்

சியாட்டில் - டகோமா பன்னாட்டு வானூர்தி நிலையம் ("Seattle–Tacoma International Airport", நிலையக் குறிகள்:|SEA|KSEA|SEA), அல்லது பரவலாக சீ–டேக் வானூர்தி நிலையம் அல்லது இன்னமும் சுருக்கமாக சீ–டேக், வாசிங்டன் மாநில சியாட்டில் பெருநகரப் பகுதிக்கான முதன்மை வணிகமய வானூர்தி நிலையமாகும். இது சியாட்டில் நகரமையத்திலிருந்து தெற்கே 13 மைல்கள் (21 கிமீ) தொலைவிலுள்ள சீ-டேக் நகரில் அமைந்துள்ளது. வட அமெரிக்காவின் பசிபிக் வடமேற்கில் இதுவே மிகப்பெரிய வானூர்தி நிலையமாக விளங்குகின்றது. இதனை சியாட்டில் துறைமுகம் மேலாண்மை செய்கின்றது. 


</doc>
<doc id="404275" url="https://ta.wikipedia.org/wiki?curid=404275" title="தி லிட்டில் பிளவர் கம்பெனி">
தி லிட்டில் பிளவர் கம்பெனி

தி லிட்டில் பிளவர் கம்பெனி (லிப்கோ) என்பது தமிழ்நாட்டைச் சேர்ந்த ஒரு பதிப்பகமாகும். இப்பதிப்பகம் குறிப்பாக ஆங்கிலம் - தமிழ் அகராதிக்காக அறியப்பட்ட்டது. 

இந்தப் பதிப்பகமானது கடலூரில் இருந்து சென்னைக்கு குடியேறிய வரதாச்சாரி கிருஷ்ணசாமி சர்மா என்பவரால் 1952 இல் சென்னை ரங்கநாதன் தெருவில், ஆங்கிலப் புத்தகங்கள் வெளியிடும் பதிப்பகமாக துவக்கப்பட்டது. அப்போது எஸ் எஸ் எல் சி என்று சொல்லப்பட்ட பத்தாம் வகுப்புக்கு ஆங்கில இலக்கணக் குறிப்புகளை வெளியிட்டது. 1952 ஆம் ஆண்டில் இருந்து ஆங்கில அகராதி வெளியிட்டுவருகின்றனர். படிப்படியாக வளர்ந்த இந்த நிறுவனம் பின்னர் லிஃப்கோ என்று பெயர் மாற்றம் பெற்றது. இந்தப் பதிப்பகத்தைத் துவக்கியதிலிருந்து இதுவரை, பத்து விதமான அகராதிகளைப் இது பதிப்பித்துள்ளது. இந்தப் பதிப்பகம் அகராதிகளைத் தவிர ஆன்மீக நூல்களையும் வெளியிட்டு வருகிறது. லிப்கோ இதுவரை பதிப்பித்த 728 நூல்களில் 433 நூல்கள் ஆன்மீகம் தொடர்பானவையாகவும், 200 நூல்கள் இதர துறைகளாகவும் வெளிவந்திருக்கின்றன.


</doc>
<doc id="404301" url="https://ta.wikipedia.org/wiki?curid=404301" title="பியாண்ட் தி கிளவுட்ஸ் (2017 திரைப்படம்)">
பியாண்ட் தி கிளவுட்ஸ் (2017 திரைப்படம்)

பியாண்ட் தி கிளவுட்ஸ் (Beyond the Clouds) என்பது 2018 ஆண்டைய இந்திய நாடகத் திரைப்படம். இதை எழுதி, இயக்கியவர் மசித் மசிதி ஆவார். படமானது ஜீ ஸ்டுடியோஸ்  பதாகையின் கீழ் தயாரிக்கப்பட்டது. படத்தில் நட்சத்திரமாக இஷான் காதிர் என்பவர் அறிமுகப்படுத்தப்பட்டுள்ளார். இவர்  மும்பை நகரில் போதை மருந்து விற்கும் ஆமிர் என்ற பாத்திரத்தில் நடித்துள்ளார் ஆமிரின் சகோதரியான தாரா என்னும் பாத்திரத்தில் மாளவிகா மோகனன் நடித்துள்ளார். தாரா ஒரு கண்டிப்பான வணிகரிடம் (கௌதம் கோஸ்) பணிபுரிகிறார். இந்தத் திரைப்படத்தின் கதையானது உடன்பிறப்புகளுக்கு இடையே உள்ள பிணைப்பை மையமாகக் கொண்டதாக உள்ளது. 

இப்படத்தின் தயாரிப்புத் திட்டப் பணிகள் 2016 ஆகத்தில் துவங்கியது. படத்தின் முதன்மைப் படப்பிடிப்புப் பணிகள்  2017 சனவரி மாதம் முதல் மும்பை நகரில் தொடங்கி, செய்பூருக்கு அருகில் உள்ள சம்பாரில் தொடர்ந்து, 2017 மே 6 அன்று மும்பையில் முடிவடைந்தது. வணிக வெளியீட்டுக்கு முன்பு, திரைப்படமானது 2017 அக்டோபர் முதல் 2018 பெப்ரவரிவரை சர்வதேச திரைப்பட விழாக்களில் திரையிடப்பட்டது. மேலும் இது இந்திய சர்வதேச திரைப்பட விழாவில் 2017 நவம்பர் 20 அன்று திரையிடப்பட்டது. பியாண்ட் தி க்ளவுட்ஸ் படமானது மஷித் மஜிதி இயக்கிய திரைப்படத்துக்கு அடுத்து இசையமைப்பாளர் ஏ. ஆர். ரகுமானுடன் கூட்டணி சேர்ந்த இரண்டாவது படம் ஆகும். 

2018 ஏப்ரல் 20 அன்று இந்தியாவில் வெளியிடப்பட்ட இந்த படம் கலவையான விமர்சனங்களைப் பெற்றது. இந்தத் திரைப்படமானது முன்னணி பாத்திரங்களை ஏற்றவர்களின் நடிப்பு மற்றும் ஒளிப்பதிவுக்காக பாராட்டப்பட்டது, ஆனால் இயக்கம் மற்றும் யூகிக்கக்கூடிய கதையோட்டத்திற்காக படம் விமர்சிக்கப்பட்டது.

தாராவும் ஆமிரும் உடன்பிறப்பான அக்காள் தம்பி ஆவார் இவர்களின் பெற்றோர், மகிழுந்து விபத்து ஒன்றில் மரணமடைய, அவர்கள் ஆதரவற்றவர்களாகிறார்கள். தாராவுக்குத் திருமணமாகிறது. அவளுடைய கணவன், குடிகாரன். தினமும் குடித்துவிட்டு, அக்காவையும் தம்பியையும் அடிப்பதுவே அவன் வாடிக்கை. ஒரு நாள், தாராவை விட்டு பிரியும் ஆமிர் போதைப் பொருள் வியாபாரம் செய்யும் கும்பல் ஒன்றிடம் வேலைக்குச் சேர்கிறான். அந்தக் கும்பல் தரும் பொட்டலங்களை வாடிக்கையாளர்களிடம் கொண்டுசேர்ப்பதுதான் அவனுடைய வேலை. 

இதற்கிடையில் தாரா கணவனை விட்டுப் பிரிந்து, வேலைக்குச் சேர்கிறாள். அவள் வேலை செய்யும் இடத்தில் அக்ஷி எனும் ஒருவன், அவளை வல்லுறவு செய்ய முயல்கிறான். அப்போது தாரா அவனைத் தாக்குவதால், அவன் மயக்கமடைந்து. ஆபத்தான நிலையில் மருத்துவமனையில் சேர்க்கப்படுகிறான். இதனால் தாரா, சிறைக்குச் செல்கிறாள். அக்ஷி உயிருடன் மீண்டு வந்தால் ஒழிய, அவள் விடுதலை பெற முடியாத சூழல் ஏற்படுகிறது. இந்நிலையில், அவளின் விடுதலைக்கு முயல்கிறான் ஆமிர். அவனால் அது முடிந்ததா என்பதுதான் மீதிப் படம்.


</doc>
<doc id="404303" url="https://ta.wikipedia.org/wiki?curid=404303" title="பிளாக்பியர்ட்">
பிளாக்பியர்ட்

பிளாக்பியர்ட் ("Blackbeard", – 22 நவம்பர் 1718) எனப் பெரிதும் அறியப்பட்ட எட்வேர்ட் டீச் ("Edward Teach") அல்லது எட்வேர்ட் தட்ச் ("Edward Thatch") ஒரு ஆங்கிலேயக் கடற் கொள்ளைக்காரன். இவன், மேற்கிந்தியத் தீவுகளைச் சுற்றியும், பிரித்தானியாவின் வட அமெரிக்கக் குடியேற்றங்களின் கரைகளை அண்டியும் இயங்கிவந்தான். இவனுடைய தொடக்ககால வாழ்க்கையைப் பற்றி அதிகம் தெரியவில்லை. அரசி ஆனின் போர்க் காலத்தில் அரசுக்காகப் பணிபுரிந்த தனியார் போர்க்கப்பல் ஒன்றில் இவன் மாலுமியாக இருந்திருக்கக்கூடும். பின்னர், தளபதி பெஞ்சமின் ஓர்னிகோல்ட்டின் தளமாக இருந்த நியூ புரொவிடென்சு என்னும் பகமாசுத் தீவில் குடியேறிய பிளாக்பியர்ட், 1716 இல் பெஞ்சமினின் பணிக்குழுவில் ஒருவனாக இணைந்துகொண்டான். ஓர்னிகோல்ட் தான் கைப்பற்றிய கப்பல் ஒன்றுக்குத் தளபதியாக பிளாக்பியர்டை நியமித்தான். இருவரும் பல கடற்கொள்ளைகளில் ஈடுபட்டனர். இன்னும் இரண்டு கப்பல்களைச் சேர்த்துக்கொண்டதன் மூலம் அவர்களது எண்ணிக்கை மேலும் அதிகரித்தது. இவற்றுள் ஒன்று இசுட்டீட் பொனெட் என்பவனின் தலைமையில் இயங்கியது. 1717 ஆம் ஆண்டின் இறுதியில் ஓர்னிகோல்ட் கடற்கொள்ளை நடவடிக்கைகளில் இருந்து ஒதுங்கிக்கொண்டபோது இரண்டு கப்பல்களையும் தன்னுடன் எடுத்துச் சென்றான். 

டீச் பிரெஞ்சு வணிகக் கப்பல் ஒன்றைக் கைப்பற்றி அதை "அரசி ஆனின் பழிவாங்கல்" எனப் பெயர் மாற்றம் செய்துகொண்டு 40 சுடுகலன்களையும் அதில் பொருத்தினான். பெயர் பெற்ற கடற் கொள்ளையனான அவனது பட்டப் பெயர் அவனது அடர்த்தியான, பயமூட்டக்கூடிய கருமையான தாடியால் ஏற்பட்டது. அவன் கடற் கொள்ளையர்களின் கூட்டணி ஒன்றை உருவாக்கிக்கொண்டு தென் கரோலினாவின் சார்லசு டவுன் துறைமுகத்தைச் சுற்றிவளைத்து அங்கிருந்தவர்களைப் பணயக் கைதிகளாகப் பிடித்தான். தனது கூட்டாளியான பொனெட்டுடனான கூட்டை முறித்துக்கொண்ட அவன், அரச பொதுமன்னிப்பை ஏற்றுக்கொண்டு பாத் டவுணில் குடியேறினான். ஆனால், விரைவிலேயே அவன் மீண்டும் கடலுக்குத் திரும்பினான். வெர்சீனியாவின் ஆளுனரான அலெக்சாந்தர் இசுப்பொட்சுவூட் அவனைப் பிடிப்பதற்குப் படை வீரர்களையும் மாலுமிகளையும் கொண்ட குழுவொன்றை அமைத்தார். பலத்த சண்டை ஒன்றுக்குப் பின்னர் 1718 நவம்பர் 22 ஆம் தேதி, பிளாக்பியர்ட் பிடிபட்டான். பிளாக்பியர்டும் அவனது குழுவினரில் பலரும் ராபர்ட் மேனார்ட் என்பவரின் தலைமையிலான சிறிய படை ஒன்றினால் கொல்லப்பட்டனர். 

தந்திரமானவனும் எதையும் திட்டமிட்டுச் செய்யக்கூடியவனுமான ஒரு தலைவனாக இருந்த பிளாக்பியர்ட், பலத்தைப் பயன்படுத்துவதில் அதிக அக்கறை கொள்ளவில்லை. பதிலாக, அவனது பயங்கரமான தோற்றத்தைப் பயன்படுத்தி அவனிடம் பிடிபட்டவர்களிடம் இருந்து தான் விரும்பியதை அடையக்கூடியவனாக இருந்தான். முற்காலத்துக் கொடூரமான கடற்கொள்ளையர் தொடர்பில் நாம் கொண்டிருக்கும் மனப்பிம்பங்களுக்கு மாறாக, தனது குழுவினரின் விருப்பத்துக்கு அமைவாகவே கப்பல்களை அவன் நடத்திச் சென்றான். அவனிடம் பிடிபட்டவர்களைக் கொலை செய்ததாகவோ அல்லது உடல் ரீதியான பாதிப்புக்களை ஏற்படுத்தியதாகவோ தகவல்கள் இல்லை. பிளாக்பியர்டின் இறப்பின் பின்னர் அவனை அடிப்படையாகக் கொண்டு பல வகையான கற்பனை ஆக்கங்கள் உருவாக்கப்பட்டுள்ளன.

இவனது வாழ்வின் தொடக்க காலம் பற்றிய தகவல்கள் குறைவாகவே உள்ளன. இறக்கும்போது இவனுக்கு வயது 35க்கும் 40க்கும் இடையில் இருக்கக்கூடும் எனவும், அதனால் இவன் 1680 அளவில் பிறந்திருக்கக்கூடும் எனவும் நம்பப்படுகிறது. இவனது சமகால ஆவணங்களில் இவன் பொதுவாக பிளாக்பியர்ட், எட்வார்ட் தட்ச், எட்வார்ட் டீச் ஆகிய பியர்களால் குறிப்பிடப்படுகிறான். இவற்றுள் இறுதியாகக் குறிப்பிடப்பட்ட பெயரே பெரும்பாலும் பயன்படுத்தப்பட்டது. ஒரு பழைய மூலம் இவனது குடும்பப் பெயர் "ட்ருமொண்ட்" என்கிறது. ஆனாலும், இதற்கு வேறு நம்பத்தகுந்த ஆதாரங்கள் இல்லை. தமது குடும்பப் பெயருக்குக் களங்கம் ஏற்படுவதைத் தடுப்பதற்காகப் பெரும்பாலும் கடற்கொள்ளையர்கள் தமது உண்மையான குடும்பப் பெயரைப் பயன்படுத்தாதுகற்பனைப் பெயர்களையே பய்ன்படுத்துவர். இதனால் பிளாக்பியர்டின் உண்மைப் பெயர் தெரிய வருவதற்குச் சாத்தியங்கள் இல்லை.



</doc>
<doc id="404305" url="https://ta.wikipedia.org/wiki?curid=404305" title="தேசிய நெடுஞ்சாலை 14 (இந்தியா)">
தேசிய நெடுஞ்சாலை 14 (இந்தியா)

தேசிய நெடுஞ்சாலை 14 (என் எச் 14), இந்தியாவின் தேசிய நெடுஞ்சாலைகளில் ஒன்றாகும். . இது மேற்கு வங்க மாநிலத்தின் மோர்கிரம் நகரில் ஆரம்பித்து காராக்பூர் நகரில் முடிவடைகிறது.
தேசிய நெடுஞ்சாலை 14 ஆனது மேற்கு வங்கத்தின் முசிதாபாத் மாவட்டத்தில் உள்ள மோர்கிரம் நகரில் தேசிய நெடுஞ்சாலை 12 இல் இருந்து ஆரம்பிக்கிறது. அங்கிருந்து லோகாப்பூர், நல்காத்தி, ராம்பூர்காட், மல்லார்பூர், கோன்பூர், முகமது பசார் வழியாக மயூராக்சி ஆற்றுக்கு மேலாகச் சென்று சியூரி, பக்ரேசுவர் அனல் மின்நிலைய நகரம், துப்ராஜ்பூர், பிம்காரா, பண்டபேஸ்வர், ஹரிபூர், சோன்பூர் பசாரி], ரானிகாஞ், மேஜியா, துர்லாப்பூர், கங்கஜல்காட்டி, அமர்க்கணன், பங்குரா, பெதுவாசோலே, ஒன்டா, பிஷ்ணுப்பூர், கார்பேட்டா, சந்திரகோண சாலை, சல்போனி, மிட்னாப்பூர் ஆகிய நகரங்களூடாகச் சென்று காராக்பூரில் தேசிய நெடுஞ்சாலை 16 உடன் முடிவடைகிறது.




</doc>
<doc id="404307" url="https://ta.wikipedia.org/wiki?curid=404307" title="ஜீன் பால் கெட்டி அருங்காட்சியகம்">
ஜீன் பால் கெட்டி அருங்காட்சியகம்

ஜீன் பால் கெட்டி அருங்காட்சியகம் (J. Paul Getty Museum), பொதுவாக கெட்டி எனப்படும் ஓவியக் காட்சியகம், ஐக்கிய அமெரிக்காவின் கலிபோர்னியா மாநிலத்தின் லாஸ் ஏஞ்சலீஸ் நகரத்தில் பிரண்ட்வுட் பகுதியில் கெட்டி மையம் மற்றும் கெட்டி வில்லா எனும் இரு வளாகங்களில் செயல்படுகிறது. இதன் நிறுவனர் ஜீன் பால் கெட்டி ஆவார். 

2016ல் மட்டும் கெட்டி அருங்காட்சியகத்தை இரண்டு மில்லியன் பார்வையாளர்கள் பார்வையிட்டுள்ளனர்.

இவ்வருங்காட்சியகத்தில் மேற்குலகின் மத்திய காலம் முதல் தற்காலம் வரையிலான நெய்யோவியங்கள், கடிகாரங்கள் போன்றவைகள் காட்சிக்கு வைக்கப்பட்டுள்ளது. 

இவ்வருங்காட்சியகத்தின் கெட்டி வில்லா வளாகத்தில், பண்டைய கிரேக்கம், பண்டைய ரோம்
மற்றும் பண்டைய எரித்திரியா நாடுகளின் இரண்டாயிரம் ஆண்டுகளுக்கு முந்தைய சிற்பங்கள் காட்சிக்கு வைக்கப்பட்டுள்ளது.

1974ல் ஜீன் பால் கெட்டி என்பவர் இவ்வருங்காட்சியகத்தை நிறுவினார். 1982ல் இவ்வருங்காட்சியகம் பார்வையாளர் கட்டணமாக 1.2 பில்லியன் அமெரிக்க டாலர்கள் வருவாயாக ஈட்டியுள்ளது.1983ல் முந்தைய மேற்கு ஜெர்மனி நாட்டின் 144 மத்திய காலத்திய ஒளிரும் சித்திரங்களை, கெட்டி அருங்காட்சியகம் விலைக்கு வாங்கி வைத்தது. 1997ல் இவ்வருங்காட்சியகம் தற்போதைய இடத்திற்கு மாற்றியது.



</doc>
<doc id="404308" url="https://ta.wikipedia.org/wiki?curid=404308" title="ஸ்ரீ சத்திய சாயி விமான நிலையம்">
ஸ்ரீ சத்திய சாயி விமான நிலையம்

ஸ்ரீ சத்திய சாயி விமான நிலையம் , இந்தியாவின் ஆந்திரப் பிரதேச மாநிலத்தில் புட்டபர்த்தியில் நகர மையத்திலிருந்து 6 கிலோமீட்டர் தூரத்தில் அமைந்துள்ள ஒரு சிறிய விமான நிலையம் ஆகும். இது ஆன்மிக குரு சத்திய சாயி பாபாவின் பெயரில் அமைந்துள்ளது. இது வர்த்தக நோக்கற்ற தனிப்பட்ட விமானங்களைக் கையாளக் கூடிய வகையில் உள்ளது. இது புட்டபர்த்தியிலுள்ள சத்திய சாயி உயர் மருத்துவ வைத்தியசாலையின் அவசர நோயாளர்களுக்கு உதவும் வகையில் 1990 நவம்பர் 24ஆம் திகதி ஆரம்பிக்கப்பட்டது. இதன் 1000 மீட்டர் நீளமான ஓடுபாதை எல் அன்ட் டி ஈசிசி நிறுவனத்தினால் அமைக்கப்பட்டுப் பின்னர் சற்றுப் பெரிய வானூர்திகளைக் கையாளும் வகையில் விரிவுபடுத்தப்பட்டது. ஓடுபாதையின் நீளம் 2131 மீட்டர் ஆகவும் அகலம் 45 மீட்டர் ஆகவும் உள்ளது. இது தேசிய நெடுஞ்சாலை 7இலிருந்து 24 கிலோமீட்டர் தூரத்திலும் மாநில நெடுஞ்சாலை 28இலிருந்து 34 கிலோமீட்டர் தூரத்திலும் உள்ளது. 

2008ஆம் ஆண்டு வரை இவ்விமான நிலையத்திலிருந்து சென்னை பன்னாட்டு வானூர்தி நிலையம் மற்றும் மும்பை சத்திரபதி சிவாஜி பன்னாட்டு வானூர்தி நிலையம் ஆகியவற்றுக்கு இந்தியன் ஏர்லைன்ஸ் விமானங்கள் இயக்கப்பட்டன.
பின்னர் இந்தியன் ஏர்லைன்ஸ், ஏர் இந்தியாவுடன் இணைக்கப்பட்டதை அடுத்து இவ்விமான சேவைகள் நிறுத்தப்பட்டன.


</doc>
<doc id="404327" url="https://ta.wikipedia.org/wiki?curid=404327" title="102 நாட் அவுட்">
102 நாட் அவுட்

102 நாட் அவுட் (102 Not Out) என்பது 2018 ஆண்டைய இந்திய இந்தி மொழி நகைச்சுவை நாடகத் திரைப்படமாகும். உமேஷ் சுக்லா இயக்கிய இப்படத்தில் முன்னணி கதாபாத்திரங்களில் அமிதாப் பச்சன் மற்றும் ரிஷி கபூர் நடித்துள்ளனர். இந்தப்படமானது குஜராத்தி கதாசிரியர் சவும்யா ஜோஷி என்பவர் எழுதிய மேடை நாடகத்தை அடிப்படையாகக் கொண்டது .

அமிதாப் பச்சன் மற்றும் ரிசி கபூர் ஆகியோர் மீண்டும் திரையில் இணைந்து நடிக்க இருப்பதாக அறிவிக்கப்பட்டபோது, அது பரபரப்பை ஏற்படுத்தியது. 

"102 நாட் அவுட் 2018 மே 4 அன்று வெளியானது".
குசராத்திலிருந்து மும்பைக்குக் குடியேறிய பரம்பரையில் பிறந்த 102 வயது தாத்தாரேயா (அமிதாப்) நூறு வயது கடந்த நிலையிலும் மனதளவில் இளமையாக வாழுகிறார். அவருக்கு உலகிலேயே வாழும் வயதானவர் என்ற சாதனை படைக்க ஆசை. ஆனால் இவரது 75 வயது மகனான பாப்பு (ரிசி கப்பூர்) எல்லாம் முடிந்துவிட்ட ஒரு விரக்தி மனப்பான்மையில் வாழுகிறார்.

தாத்ரேயா தன் மகன் பாப்புவை முதியோர் இல்லம் அனுப்பாமல் இருக்க சில கட்டளைகள் விதிக்கிறார். ஒவ்வொரு கட்டளையாகத் தந்தை சொல்வதும் அதை மகன் சிரமப்பட்டு முடிப்பதும் என நகைச்சுவையாக படம் நகர்கிறது. இறுதிக் கட்டளை இருவரது வாழ்வின் சற்றே கசப்பான பக்கங்களைத் திறக்கிறது.

அவ்விருவருக்கும் இடையிலான உறவுச் சிக்கல்கள் தீர்ந்ததா 102 வயது தாத்ரேயாவின் அந்தக் கட்டளைகளால் மாறும் 75 மகன் பாப்பு வாழ்வு என்ன ஆனது என்பதே கதை முடிவு.


</doc>
<doc id="404330" url="https://ta.wikipedia.org/wiki?curid=404330" title="கில்பர்ட் நியூட்டன் லூயிசு">
கில்பர்ட் நியூட்டன் லூயிசு

கில்பர்ட் நியூட்டன் லூயிசு (Gilbert Newton Lewis)இராயல் சொசைட்டியின் முன்னாள் உறுப்பினர் (அக்டோபர் 25 (அல்லது 23), 1875 – மார்ச்சு 23, 1946) ஒரு அமெரிக்க இயற்பிய வேதியியலாளர் ஆவார். இவர் சகப் பிணைப்பு மற்றும் எதிர்மின்னி இரட்டை போன்ற கண்டுபிடிப்புகளுக்காக நன்கறியப்பட்டவர் ஆவார்; இவரது லுாயிசு புள்ளி வாய்ப்பாடு மற்றும் இணைதிறன் பிணைப்புக் கோட்பாடு தொடர்பான பங்களிப்புகள் வேதியியற் பிணைப்பு தொடர்பான நவீன கோட்பாடுகளை வடிவமைப்பதில் பெரும் பங்காற்றின எனலாம். மேலும், லுாயி வெப்ப இயக்கவியல், ஒளி வேதியியல் மற்றும் ஓரிடத்தான்களைப் பிரித்தெடுத்தல் போன்ற வேதியில் பிரிவுகளுக்கும் வெற்றிகரமான பங்களிப்பைச் செய்துள்ளார். லுாயிசு தனது அமிலங்களும் காரங்களும் கோட்பாட்டிற்காகவும் நன்கறியப்பட்டவர் ஆவார்.

ஜி. என். லுாயிசு 1875 ஆம் ஆண்டு வேமெளத்தில், (மாசாச்சுசெட்டு) பிறந்தார். தனது இளங்கலைப் பட்டத்தை 1896 ஆம் ஆண்டில் நிறைவு செய்தார்.1899 ஆம் ஆண்டில், ஆர்வர்டு பல்கலைக்கழகத்தில் வேதியியலில், ஆய்வியல்  நிறைஞர்  பட்டத்தை  முடித்த பின்பு, ஓராண்டு காலம் அங்கேயே வேதியியல் கற்பிப்பவராகப் பணிபுரிந்தார். பின்னர், அவர் செருமனி மற்றும்  பிலிப்பீன்சு  நாடுகளில்  பணிபுரிந்தார்.  பின்னர்,  லுாயிசு கலிபோர்னியாவிற்குச் சென்று மாசாச்சுசெட்டு தொழில்நுட்பக் கழகத்தில் 1907 ஆம் ஆண்டு உதவிப் பேராசிரியராகப் பணியில் சேர்ந்தார். 1911 ஆம் ஆண்டில் பேராசிரியராகப் பதவி உயர்வு பெற்றார். பின்னர் கலிபோர்னியா பல்கலைக்கழகத்தில் (பெர்க்லி) வேதியியல் கற்பித்தார். பல ஆண்டுகளுக்குப் பிறகு, அவர் பெர்க்லியின் வேதியியலுக்கான கல்லுாரியின் முதல்வரானார். அங்கு அவர் தனது வாழ்நாளின் மீதிக்காலத்தை செலவிட்டார். ஒரு பேராசிரியராக, வெப்ப இயக்கவியற் கருத்தியலை வேதியியல் கலைத்திட்டத்தில் உள்ளடக்கி வெப்ப இயக்கவியலின் வேதியியல் என்ற கணித தொடர்புடன் கூடிய ஒரு பிரிவினைக் கொண்டு வந்தார். அவர், பல்வேறு கரிம மற்றும் கனிம வேதிச்செயல்முறைகள் தொடர்பான கட்டிலா ஆற்றலை அளக்கத் தொடங்கினார்.

1916 ஆம் ஆண்டில், அவர் வேதியியற் பிணைப்பு தொடர்பான தனது கோட்பாட்டை முன்மொழிந்தார். மேலும், தனிம அட்டவணையில் தனிமங்களின் எதிர்மின்னிகள் தொடர்பான கூடுதல் தகவல்களையும் தந்தார். 1933 ஆம் ஆண்டில், அவர் ஓரிடத்தான்களைப் பிரித்தல் தொடர்பான தனது ஆராய்ச்சியை மேற்கொண்டார். லுாயிசு ஐதரசன் தொடர்பான தனது பணியில் கன நீரின் மாதிரியை சுத்திகரிக்கும் முயற்சியில் வெற்றி பெற்றார். பின்னர்,  அவர் அமிலங்கள் மற்றும் காரங்கள் தொடர்பான  தனது கோட்பாட்டின் மீது  கவனம் செலுத்தினார். தனது வாழ்வின் இறுதி நாட்களில், அவர் ஒளி வேதியியலில் சில வேலைகளை மேற்கொண்டார். 1926  ஆம்  ஆண்டில், ஒளியணு  என்ற  புதிய  சொல்லை  உருவாக்கிப்  பயன்படுத்தினார்.  இந்தச் சொல் கதிர்வீச்சு ஆற்றலின் மிகச்சிறிய அலகைக் குறிக்கும்.

நோபல் பரிசுக்காக 41 முறை பரிந்துரைக்கபட்டிருந்தாலும், ஜி. என். லூயிசு வேதியியலுக்கான நோபல் பரிசினை ஒரு முறை கூட வென்றதில்லை. 1946 ஆம் ஆண்டு, மார்ச்சு 23 இல் லூயிசு ஐதரசன் சயனைடை வைத்து ஆய்வு மேற்கொண்ட காலத்தில் பெர்க்லி பரிசோதனைக் கூடத்தில் இறந்து கிடந்தது கண்டறியப்பட்டது. பலர் அவரது மரணம் தற்கொலையாக இருக்கலாம் என்ற ஒரு கருத்தினை முன்வைத்தனர்.  லூயிசிற்குப் பிறகு, அவரது குழந்தைகள் தங்களின் தந்தை வேதியியலிலி விட்டுச் சென்ற பணியினைத் தொடர்ந்தனர்.


</doc>
<doc id="404331" url="https://ta.wikipedia.org/wiki?curid=404331" title="துள்ளும் பந்து">
துள்ளும் பந்து

துள்ளும் பந்து என்பது, இன்னொரு மேற்பரப்புடன் மோதித் தெறிக்கும் பந்தொன்றைக் குறிக்கும். துள்ளும் பந்தின் இயற்பியல், பந்து இன்னொரு மேற்பரப்பில் மோதுவதற்கு முன்பும், மோதும் போதும், மோதிய பின்பும் அதன் நடத்தை பற்றிக் கவனத்தில் கொள்கிறது. துள்ளும் பந்தின் பல்வேறு அம்சங்கள் உயர் நிலைப் பள்ளிகளிலும், பட்டப்படிப்புகளிலும், விசையியலுக்கு அறிமுகமாகப் பயன்படுகின்றன. எனினும் இது தொடர்பான நடத்தையின் துல்லியமான மாதிரியாக்கம் மிகவும் சிக்கலானது. விளையாட்டுப் பொறியியலில் இது தொடர்பில் ஆர்வம் காணப்படுகின்றது. 

எறியப்படும் பந்தொன்றின் இயக்கம் பொதுவாக எறிய இயக்கத்தினால் விளக்கப்படுவதுடன், அதன் கணத்தாக்கம் மீள்தன்மைக் குணகத்தினூடாக பண்பாக்கம் பெறுகிறது. எறிய இயக்கம் புவியீர்ப்பு, பின்னிழு விசை, மேக்னெஸ் விளைவு, மிதப்பு விசை ஆகியவற்றால் பாதிக்கப்படும் அதேவேளை, கணத்தாக்க விளைவு பந்தின் இயல்பு, மோதும் மேற்பரப்பின் இயல்பு, மோதும் வேகம், சுழற்சி, வெப்பநிலை அழுத்தம் போன்ற உள்ளூர் நிலைமைகளினால் பாதிப்புறுகின்றது. நியாயமான விளையாட்டை உறுதி செய்வதற்காகப் பெரும்பாலான விளையாட்டுக் கட்டுப்பாட்டு அமைப்புக்கள் பந்துகளின் துள்ளும் தன்மைக்கு எல்லைகளை விதிப்பதுடன், பந்தின் காற்றியக்க இயல்புகளை மோசடியாக மாற்றும் வகையில் செயற்படுவதற்குத் தடையும் விதித்துள்ளன. பந்துகளின் துள்ளும் தன்மை, பழமையான இடையமெரிக்கப் பந்துவிளையாட்டுக் காலத்தில் இருந்தே விளையாட்டுகளில் முக்கியமான அம்சமாக இருந்துவந்துள்ளது. 

எறியப்படும் பந்து ஒன்றின் இயக்கம் எறிய இயக்க விதிகளுக்குக் கட்டுப்படுகின்றது. ஒரு பந்தின் உண்மையாக இயக்கத்தின்போது புவியீர்ப்பு விசை (F), காற்றின் உராய்வினால் ஏற்படும் பின்னிழுவை விசை (F), பந்தின் சுழற்சியினால் உருவாகும் மேக்னஸ் விசை (F), மிதப்பு விசை (F) என்பன அப்பந்தைத் தாக்குகின்றன. பொதுவாக, ஒரு பந்தின் இயக்கத்தைப் பகுப்பாய்வு செய்வதற்கு மேற்சொன்ன எல்லா விசைகளையும் கணக்கில் எடுத்து நியூட்டனின் இரண்டாம் விதியைப் பயன்படுத்த வேண்டும். இப்பகுப்பாய்வுக்கான சமன்பாடு பின்வருமாறு:

இங்கே "m" பந்தின் திணிவு. a, v, r என்பன முறையே பந்தின் முடுக்கம், வேகம், "t" நேரத்தில் பந்தின் அமைவிடம் என்பவற்றைக் குறிக்கும்.

புவியீர்ப்பு விசை கீழ் நோக்கியதாகவும், formula_2 என்பதற்குச் சமமாகவும் இருக்கும். இங்கே "m" பந்தின் திணிவும், "g" புவியீர்ப்பு முடுக்கமும் ஆகும். புவியீர்ப்பு முடுக்கம் புவியில் க்கும் க்கும் இடையில் காணப்படும். பிற விசைகள் வழக்கமாக ஒப்பீட்டளவில் மிகவும் சிறியனவாக இருப்பதால், இயக்கம் புவியீர்ப்பின் கீழ் மட்டுமே இடம்பெறுவதாக எடுத்துக்கொள்வது உண்டு. பந்தின்மீது புவியீர்ப்பு விசை மட்டுமே தாக்குமாயின் பறப்பின்போது இயக்க ஆற்றல், நிலை ஆற்றலாகச் சேமிக்கப்படும். இந்த இலட்சிய நிலையில் இயக்கத்தின் சமன்பாடு பின்வருமாறு அமையும். 
இங்கே a, v, r என்பன முறையே முடுக்கம், வேகம், பந்தின் இடம் ஆகியவற்றையும், v உம் r உம் முறையே பந்தின் தொடக்க வேகத்தையும், தொடக்க இடத்தையும் குறிக்கும்.

மேலும் குறிப்பாக பந்து நிலத்துடன் "θ" கோணத்தில் துள்ளுமாயின், 'x", "y" அச்சுக்களில் (முறையே கிடை, நிலைக்குத்து இயக்கங்கள்) அதன் இயக்கம் பின்வருமாறு விளக்கப்படும்.
மேற்படி சமன்பாட்டில்; தட்டையான மேற்பரப்பொன்றில் துள்ளும் ஒரு பந்தின் இயக்கத்தின் அதிகூடிய உயரம் ("H"), எறியத் தூரம் ("R"), பறப்பு நேரம் ("T") என்பவற்றுக்கு இடையிலான தொடர்பு பின்வருமாறு அமையும் எனக் கொள்ளப்படுகின்றது.

காற்றின் தடை, மேக்னஸ் விளைவு, மிதப்பு விசை ஆகியவற்றைக் கணக்கில் எடுப்பதன் மூலம் பந்தின் இயக்கத்தை மேலும் துல்லியமாக அறியலாம். எடை குறைவான பந்துகளின் இயக்கம் மேற்படி விசைகளால் கூடுதலாகப் பாதிக்கப்படும்.


</doc>
<doc id="404355" url="https://ta.wikipedia.org/wiki?curid=404355" title="தயால்">
தயால்

கரிம வேதியியலில், ஒரு தயால் (Thiol) (, ) ஒரு கரிமகந்தக சேர்மமாகும். இச்சேர்மத்தில் கார்பனானது கந்தகஐதரைல் (R–SH) தொகுதியுடன் பிணைக்கப்பட்டுள்ளது. (R அல்கைல் அல்லது இதர கரிம பதிலியைக் குறிக்கிறது). தயால்களானவை ஆல்ககால்களின் கந்தக இணையாக உள்ளன. (அதாவது, ஐதராக்சில் தொகுதியில் உள்ள ஆக்சிசனை கந்தகம் பதிலியிடுகிறது), மேலும், தயால் என்ற வார்த்தையானது தயான் ("thion") +ஆல்ககால் ("alcohol") என்ற சொற்களின் இருபாதி ஒட்டுச்சொல்லாக அமைகிறது. தயான் என்பதன் கிரேக்க மூலச் சொல் கந்தகத்தைக் குறிக்கிறது ("sulfur"). இந்த –SH வினைசெயற்தொகுதியானது தயால் தொகுதி எனவோ, சல்ஃப்ஐதரைல் தொகுதி எனவோ குறிப்பிடப்படுகிறது.

பல தயால்கள் அழுகிய முட்டை அல்லத பூண்டின் வாசனையையொத்த கடுமையான வாசைனயைப் பெற்றுள்ளன, தயால்கள் இயற்கை வாயுவைக் (தூய்மையான இயற்கை வாயு மணமற்றது) கண்டறிவதற்காக மணமூட்டிகளாக சேர்க்கப்படுகின்றன. இயற்கை வாயுக்களி் மணமானது தயால்களின் மணமேயாகும். தயால்கள் சில வேளைகளில் "மெர்காப்டன்கள்" என அழைக்கப்படுகின்றன.  மெர்காப்டன் என்ற சொல்லானது, 1823 ஆம் ஆண்டில் வில்லியம் கிறிஸ்டோபர் செய்ஸ் என்பவரால் "மெர்குரியம் கேப்டன்ஸ்" (மெர்குரியைப் பிடிப்பவை) என்ற பொருளில் பயன்படுத்தப்பட்டது.

தயால்கள் மற்றும் ஆல்ககால்கள் ஒத்த பிணைப்புகளைப் பெற்றுள்ளன. கந்தகமானது, ஆக்சிசனைக் காட்டிலும் பெரிய தனிமமாக இருப்பதால், C–S பிணைப்பு நீளங்கள், 180 பிகோமீட்டர்கள் அளவில் காணப்படுகின்றன. இதனையொத்த சேர்மங்களில், C–O பிணைப்பு நீளத்தை விட 40 பிகோ மீட்டர்கள் நீளம் அதிகம் கொண்டவையாக உள்ளன. C–S–H பிணைப்புக் கோணங்கள கிட்டத்தட்ட 90° யை நெருங்குகின்றன. ஆனால், C-O-H தொகுதியின் பிணைப்புக் கோணமோ, மிகுந்த அளவில் குறுங்கோணமாகக் காணப்படுகிறது. திண்மங்கள் மற்றும் திரவங்களில், தனித்த தயால் தொகுதிகளுக்கிடையேயான ஐதரசன் பிணைப்பு வலிமை குறைந்ததாகக் காணப்படுகிறது, முக்கியமான பிணைக்கும் விசையாக, இரண்டு இணைதிறன் கொண்ட அதிகமாக முனைவுறுத்தப்பட்ட கந்தக அணுக்களுக்கிடையேயான வான் டெர் வால்ஸ் விசை செயல்படுகிறது.

S-H பிணைப்பானது O-H பிணைப்பை விட வலிமை குறைந்ததாக உள்ளது அவற்றின் பிணைப்பு சிதைவடையும் ஆற்றல் மதிப்புகளினால் வெளிப்படுத்தப்படுகிறது. CHS-H, சேர்மத்தில் பிணைப்பு சிதைவு ஆற்றல் 366 கிலோயூல்/மோல் ஆகவும், CHO-H சேர்மத்தில் இதன் மதிப்பு 440 கிலோயூல்/மோல் ஆகவும் உள்ளது.

கந்தகம் மற்றும் ஆக்சிசன் இவற்றுக்கிடையேயான மின்னெதிர்த்தன்மையில் காணப்படும் மிகச்சிறிய வேறுபாட்டின் காரணமாக, S–H பிணைப்பானது முனைவுத் தன்மை கொண்டதாக உள்ளது. மாறாக, ஐதராக்சில் தொகுதியில் காணப்படும் O-H பிணைப்புகள் மிகுந்த முனைவுத்தன்மை கொண்டவையாக உள்ளன. தொடர்புடைய ஆல்ககால்களுடன் ஒப்புநோக்கும் போது, தயால்கள் குறைவான இருமுனை திருப்புத்திறன் கொண்டவையாக உள்ளன.

தொழிற்துறையில், மீத்தேன்தயாலானது ஐதரசன் சல்பைடு மற்றும் மெத்தனால்ஆகியவற்றுக்கிடையேயான வினையின் மூலம் தயாரிக்கப்படுகிறது.

இந்த முறையானது மீத்தேன்தயால் தயாரிப்பதற்காக தொழில் முறை தொகுப்பு முறையாக உள்ளது:

இத்தகைய வினைகள் அமில வினையூக்கிகள் முன்னிலையில் நிகழ்த்தப்படுகின்றன. தயால்கள் தயாரிப்பதற்கான மற்றுமொரு முக்கிய வழிமுறையானது, ஆல்க்கீன்களுடன் ஐதரசன் சல்பைடை சேர்க்கை வினைக்கு உட்படுத்துவதாகும். இத்தகைய வினைகள் அமில வினையூக்கிகள் முன்னிலையிலோ, புற ஊதாக் கதிர்களின் முன்னிலையிலோ நிகழ்த்தப்படுகின்றன. ஆலைடுகள் இடப்பெயர்ச்சிக்காக, தகுந்த கரிம ஆலைடுகள்  மற்றும் சோடியம் ஐதரசன் சல்பைடு போன்றவை பயன்படுத்தப்படுகின்றன. 

மற்றுமொரு முறையனது, சோடியம் ஐதரோசல்பைடின் ஆல்கைலேற்றத்தைப் பயன்படுத்திக் கொள்கிறது.

இந்த முறையானது குளோரோஅசிட்டிக் அமிலத்திலிருந்து தயோகிளைக்காலிக் அமிலத்தைத் தயாரிக்கப் பயன்படுகிறது.


</doc>
<doc id="404373" url="https://ta.wikipedia.org/wiki?curid=404373" title="ஊர்மிளா பவார்">
ஊர்மிளா பவார்

ஊர்மிளா பவார் (Urmila Pawar) என்பவர் தலித் சமூகத்தைச் சேர்ந்த ஒரு மராத்திய எழுத்தாளர். இவர் தன்னை பெண்ணியிலாளராக அடையாளப்படுத்திக் கொண்டுள்ளார். தர்மராஜனின் கூற்றின்படி, இவரது எழுத்துகள் பெண் மற்றும் ஒரு தலித் என்ற இரு தரப்பு துன்பங்களையும் அனுபவங்களையும் பிரதிபலிக்கின்றன.

1945 ஆம் ஆண்டு பம்பாய் மாகாணத்தின் (இப்போது மகாராஷ்டிரா மாநிலம்) கொங்கன் மாவட்டத்தின் ரத்னகிரி மாவட்டத்தில் அட்கோன் கிராமத்தில் ஊர்மிளா பிறந்தார். அம்பேத்கர் தலித் சமூகத்தைச் சேர்ந்தவர்களை, இந்து மதத்தைவிட்டு வெளியேறுமாறு அழைப்பு விடுத்தபோது இவரது 12 ஆவது வயதில், இவரும் இவரது குடும்பத்தினரும் பெளத்த மதத்தைத் தழுவினர்.

ஊர்மிளா தான் பயிலும் பள்ளி மற்றும் பிற இடங்களில் சந்தித்த பாகுபாடு மற்றும் அவமானம் ஆகியவற்றின் காரணமாக அவர் தன் குழந்தை பருவத்தில் இருந்தே தனது சாதி அடையாளத்தை நன்கு அறிந்திருந்தார். அவருடைய ஆங்கில ஆசிரியர்கள் அவருடைய குறைந்த ஆங்கில அறிவுக்காக அவரை அவமானப்படுத்திய ஒரு சம்பவத்தையும் அவர் விவரித்துள்ளார். கிராமத்தில் ஊர்மிளாவின் குடும்பம் வாழ்ந்த, மகர் தலித்துகளின் குடியிருப்பானது ஊரின் மத்தியில் அமைந்திருக்கும். எனவே, ஏதேனும் பிரச்சினை ஏற்பட்டால், நான்கு புறமிருந்தும் தாக்குதல்களை எதிர்கொள்ள வேண்டிய பாதுகாப்பற்ற நிலையில் அந்த மக்கள் வாழத் தள்ளப்பட்டதைக் குறிப்பிட்டுள்ளார். 

ஊர்மிளா மராத்தி இலக்கியத்தில் முதுகலைப் பட்டம் பெற்றார். மேலும் இவர் மகாராட்டிர அரசின் பொதுப்பணித் துறையில் பணியாளராக பணிசெய்து ஓய்வு பெற்றார்.

மகாராஷ்டிரா சாகித்திய பரிஷத்தின் சிறந்த சுயசரிதத்திற்காக லக்ஷ்மிபாய் திலக் விருதை ஊர்மிளாவின் சுயசரிதையான"ஆய்தான்" நூலுக்காக பெற்றார்.


</doc>
<doc id="404383" url="https://ta.wikipedia.org/wiki?curid=404383" title="லாப்டேவ் கடல்">
லாப்டேவ் கடல்

லாப்டேவ் கடல் (The Laptev Sea) (; ) ஆர்க்டிக் பெருங்கடலின் எல்லையோரக் கடல் ஆகும். இக்கடல் சைபீரியாவின் வடக்குக் கடற்கரைக்கும் டைமிர் தீபகற்பம். செவெர்னயா செம்ல்யா மற்றும் புதிய சைபீரியத் தீவுகள் ஆகியவற்றிற்கு இடையில் அமைந்துள்ளது. இக்கடலின் வடக்கு எல்லையானது ஆர்க்டிக் முனையிலிருந்து  79°N மற்றும் 139°E என்ற ஆயத்தொலைவுகள் உள்ள புள்ளிக்கும் மற்றும் அனிசி முனை வரையில் செல்லும். காரா கடல் மேற்கிலும், கிழக்கில் கிழக்கு சைபீரியக் கடலும் காணப்படுகிறது.

உருசிய தேடலாய்வாளர்கள் டிமிட்ரி லாப்டேவ் மற்றும் காரிடன் லாப்டேவ் ஆகியோரின் பெயரில் இந்தக் கடலானது அழைக்கப்படுகிறது; முன்னதாக, இக்கடலானது பலவிதமான பெயர்களால் அழைக்கப்பட்டது. இறுதியாக இக்கடலின் பெயர், தேடலாய்வாளர் அடால்ப் எரிக் நார்டென்ஸ்கியோட் என்பவரின் பெயரால்   நார்டென்ஸ்கியோட் கடல் () என அழைக்கப்பட்டது. இந்தக் கடலானது, 0° செல்சியசிற்கும் (32 °பாரன்ஹீட்) குறைவான கடுமையான காலநிலையை ஓராண்டில் 9 மாதங்களுக்கும் மேலாகக் கொண்டுள்ளது. குறைவான உவர்ப்புத்தன்மை, குறைவான உயிரின எண்ணிக்கை, குறைவான மக்கள் தொகை மற்றும் 50 மீட்டருக்கும் குறைவான ஆழம் போன்ற பல நெருக்கடியான சூழலைக் கொண்டுள்ளது. பெரும்பாலான காலங்களில் (ஆகத்து, செப்டம்பர் மாதங்களைத் தவிர) உறைந்த நிலையிலேயே காணப்படுகிறது.  

இக்கடற்ரையில் ஆயிரக்கணக்கான ஆண்டுகளாக யுகாகிர், ஏவன்கள் மற்றும் ஏவென்குகள் போன்ற பழங்குடியினர் வசித்து வந்தனர். இந்தப் பழங்குடியின மக்கள், மீன் பிடித்தல், வேட்டையாடுதல் மற்றும் மான் வளர்ப்பு ஆகியவற்றில் ஈடுபட்டனர். இந்தப் பழங்குடியின மக்கள் முதலில் யாகுட்சுகளாலும், பின்னர் ரஷ்யர்களாலும் இடம் பெயரச் செய்யப்பட்டனர். உருசிய கண்டுபிடிப்பாளர்கள் 17 ஆம் நூற்றாண்டில் இப்பகுதியை கண்டறியத் தொடங்கினார்கள். அவர்கள் தெற்கிலிருந்து இக்கடலில் சங்கமிக்கும் பல பெரிய ஆறுகளான லேனா நதி, காடங்கா, அனாபார், ஓலென்யோக், ஓமோலோய் மற்றும் யானா ஆகியவற்றின் வழியாக இக்கடற்பகுதியை அடைந்தனர். இக்கடலானது பல பன்னிரண்டின் தொகுதிகளான எண்ணிக்கையில் தீவுகளைக் கொண்டுள்ளன. 

இப்பகுதியில் முதன்மையான மனித நடவடிக்கைகள் சுரங்கத் தொழில், வடக்கு கடல்வழிப் பாதையின் வழியாக  நீர்வழிப் போக்குவரத்து, மீன் பிடித்தல், வேட்டையாடுதல் போன்றவையாக உள்ளன; இத்தொழில்கள் எவையும் வணிக முக்கியத்துவம் வாய்ந்த அளவிற்கு நடைபெறுவதில்லை. இப்பகுதியின் மிகப்பெரிய மக்கள் வாழும் குடியிருப்புப் பகுதி டிக்சி துறைமுகமாகும்.

சர்வதேச நீரியல் பரப்பு நிறுவனம் (International Hydrographic Organization) லாப்டேவ் கடலின் எல்லைகளைப் பின்வருமாறு வரையறுக்கிறது:
மேற்கில்: காரா கடலின் கிழக்கு எல்லை , ஆர்க்டிக் முனையிலிருந்து தென்கிழக்கு முனை வரையிலான கோம்சோமோலெட்சு தீவுகள் ; tஅந்த இடத்திலிருந்து வோரோசிலோவ் முனைக்கு, அக்டோபர் புரட்சித் தீவிலிருந்து அனூசின் முனைக்கு. பின்னர் போல்ஷிவிக் தீவில் அன்ஸ்லிச் முனைக்கு, போல்ஷிவிக் தீவிலிருந்து யெவ்கேனோவ் முனைக்கு. அங்கிருந்து முதன்மையான நிலத்தில் ப்ரோன்சிஸ்தேவ் முனைக்கு (பார்க்க உருசியன் அட்டவணை எண். 1484 (1935 ஆம் ஆண்டுக்கானது)].

வடக்கில்: மோலோடோவ் முனையிலிருந்து, கோடெனி தீவின் வடக்கு எல்லையைச் சேர்க்கும் கோடு (76°10′N 138°50′E).

கிழக்கில்: கோட்னி தீவின் வடக்குப் புறத்திலிருந்து - கோட்னி தீவு வழியாக மாட்வேஜ்யி முனை வரை. பின்னர் மால்யி தீவு [லிட்டில் லாகோவ்ஸ்கி தீவு] வழியாக, பெரிய லியாகோவ் தீவில் வாகுய்ன் முனைக்கு, அங்கிருந்து பிரதான நிலத்தில் சவிட்டாய் நோஸ்நொ முனைக்கு.


</doc>
<doc id="404385" url="https://ta.wikipedia.org/wiki?curid=404385" title="கெட்டி மையம்">
கெட்டி மையம்

கெட்டி மையம் (Getty Center), ஐக்கிய அமெரிக்காவின் கலிபோர்னியா மாநிலத்தில் உள்ள லாஸ் ஏஞ்சலீஸ் நகரத்தின அருகில் அமைந்துள்ளது. கெட்டி மைய வளாகத்தில் ஜீன் பால் கெட்டி அருங்காட்சியகம் மற்றும் கெட்டி வில்லா எனும் இரண்டு அருங்காட்சியகங்கள் உள்ளது. இது ஜீன் பால் கெட்டி அறக்கட்டளையால் நிர்வகிக்கப்படுகிறது. 1.3 பில்லியன் அமெரிக்க டாலர் மதிப்பு கொண்ட இம்மையம் 16 டிசம்பர் 1997 முதல் பொதுமக்கள் பார்வைக்கு திறந்து வைக்கப்பட்டது. இம்மையம் கட்டிடக் கலை மற்றும் அழகிய தோட்டங்களால் நன்கறியப்பட்டுள்ளது.

சிறு மலை மீது அமைந்த கெட்டி மையத்திற்கு செல்ல, மலையடிவாரத்தில் கார்கள் வைக்குமிடத்திலிருந்து ஒற்றைத் தண்டூர்தி சேவைகள் உள்ளது. 

லாஸ் ஏஞ்சலீஸ் நகரத்தின் "பிரண்ட்வுட்" பகுதியில் அமைந்த கெட்டி மையத்திலுள்ள ஜீன் பால் கெட்டி அருங்காட்சியகம் மற்றும் கெட்டி வில்லாவை பார்வையிட ஆண்டிற்கு 1.8 மில்லியன் பார்வையாளர்கள் வருகை தருகின்றனர். 

கெட்டி மையத்தின் ஜீன் கெட்டி அருங்காட்சியகத்தில் இருபதாம் நூற்றாண்டிற்கு முந்தைய ஐரோப்பிய மற்றும் உலகின் பல பகுதிகளிலிருந்து கிடைத்த ஓவியங்கள், கல் சிற்பங்கள், உலோகச் சிற்பங்கள், அழகிய கலைப் பொருட்கள் மற்றும் 1830க்கு முந்தைய புகைப்படங்கள் காட்சிக்கு வைக்கப்பட்டுள்ளது.. மேலும் கெட்டி மையத்தின் வெளிபுறங்களில் பழங்கால சிற்பஙகளாலும், சிலைகளாலும் அழகூட்டப்பட்டுள்ளது. 

மேலும் கெட்டி வளாகத்தில், கலைப்பொருட்களை ஆய்வு செய்யும் நிறுவனம் மற்றும் பாதுகாக்கும் நிறுவனம் (Getty Conservation Institute), கெட்டி அறக்கட்டளை போன்ற நிறுவனங்கள் இயங்குகிறது. கெட்டி மையம், நிலநடுக்கங்களை தாங்கும் வகையில் வட்ட வடிவில் வடிவமைத்துக் கடடப்பட்டுள்ளது.

துவக்கத்தில் கெட்டி மையம், லாஸ் ஏஞ்சலீஸ் நகரத்தின் அருகே "பசிபிக் பலிசாடிஸ்" பகுதியில் 1954ல் நிறுவப்பட்டது. பின்னர் கெட்டி மையத்தில் ஜீன் பால் கெட்டி அருங்காட்சியகப் பிரிவு நிறுவப்பட்டது. 

1970ல் இத்தாலி நாட்டு கட்டிடக் கலையில் அமைந்த ஒரு வில்லா போன்ற கட்டிடத்தை கெட்டி மையத்தில் ஜீன் பால் கெட்டி கட்டினார். 1974ல் கெட்டி, தான் சேகரித்த தொல்பொட்களை கெட்டி மையத்தின் வில்லாவில் மக்களின் காட்சிக்கு வைத்தார்.

1976ல் ஜீன் பால் கெட்டியின் இறப்பிற்குப் பின்னர், 1976ல் அவரது அனைத்துச் சொத்துக்கள், அவர் நிறுவிய அருங்காட்சியகங்களை பராமரிப்பதற்காக, கெட்டி அறக்கட்டளையில் சேர்க்கப்பட்டது.

கெட்டி மையத்தின் வரிவாக்கத்திற்காக, லாஸ் ஏஞ்சலீஸ் நகரத்திற்க்கு அருகே உள்ள 110 ஏக்கர் பரப்பு கொண்ட சாண்டா மோனிகா மலையின் 24 ஏக்கர் நிலத்தை வாங்கினார்கள். இதைச் சுற்றியுள்ள 600 ஏக்கர் நிலப்பரப்பை இயற்கையான பகுதியாக கலிபோர்னியா மாநில அரசு 1983ல் அறிவித்தது. 

கடல் மட்டத்திலிருட்ந்து 900 அடி உயரத்தில் உள்ள கெட்டி மையத்தின் கிழக்கில் பசிபிக் பெருங்கடல் உள்ளது. கெட்டி மையத்தில் கட்டிடங்களை நிறுவ 449 மில்லியன் அமெரிக்க டாலர்களும்; நிலத்தை வாங்கவும், மேம்படுத்தவும் 115 மில்லியன் டாலர்களும்; உள் அலங்காரப் பணிகளுக்காக 30 மில்லியன் டாலர்களும்; காப்புறுதி கட்டணம், பொறியாளர்கள், கட்டிடக் கலைஞர்களின் ஊதியம், பாதுகாப்பு வசதிகளுக்காக 139 மில்லியன் டாலர்களும் செலவழிக்கப்பட்டுள்ளது.

சூன் 2013 நிலவரப்படி கெட்டி மையத்தின் சொத்துக்களின் மதிப்பு 3.853 பில்லியன் அமெரிக்க டாலர்களாக மதிப்பிடப்பட்டுள்ளது. (இதில் கலைப் பொருட்களின் மதிப்பு சேர்க்கப்படவில்லை)

ஜீன் பால் கெட்டி அருங்காட்சியகத்தில் பண்டைய கிரேக்கம், பண்டைய ரோம்
மற்றும் பண்டைய எரித்திரியாவின், மத்திய காலம் முதல் தற்காலம் வரையிலான நெய்யோவியங்கள் காட்சிக்கு வைக்கப்பட்டுள்ளது. 

கெட்டி வில்லாவின் கட்டிட அமைப்பு, ஹெர்குலியத்தில் அமைந்துள்ள பாபிரி வில்லாவின் துாண்டுதலினால் அமைக்கப்பட்டதாகும். கெட்டி வில்லா அருங்காட்சியகத்தில் பண்டைய கிரேக்கம், உரோகப் பேரரசுகளிலிருந்து கிடைத்த சிற்பங்கள், சிலைகள், கட்டிடத் தூண்கள், மட்பாண்ட பொருட்கள் போன்ற அரிய தொல்லியல் பொருட்கள் காட்சிக்கு வைக்கப்பட்டுள்ளது. கெட்டி வில்லாவில் 44,000 கிரேக்க, ரோமானிய, மற்றும் யூட்ருசன் பழங்காலச் சின்னங்களைக் கொண்டுள்ளது. அவை கி.மு 6500 முதல் கி.பி 400 ஆம் ஆண்டு வரையிலான காலப்பழமை கொண்டவை. தொல்பொருள் சார் மற்றும் இன வரலாறு பாதுகாப்பு தொடர்பான கெட்டி தலைமையாளர் திட்ட அலுவலகம் இவ்வளாகத்தினுள் அமைந்துள்ளது. 

கெட்டி மையத்தின் ஒரு பிரிவான கெட்டி ஆய்வு நிறுவனம், காட்சி கலைகளை மேம்படுத்துவதற்கும், அறிவை மேம்படுத்துவதற்கும் அர்ப்பணிக்கப்பட்டதாகும். மேலும் கெட்டி ஆய்வு நிறுவனம் ஆய்வு மாணவர்களுக்கான பெரிய நூலகம் கொண்டுள்ளது. இந்நூலகத்தில் ஒன்பது இலட்சம் நூல்கள், பருவ இதழ்கள், இரண்டு மில்லியன் கலை மற்றும் கட்டிடக் கலை தொடர்பான புகைப்படங்கள் கொண்டுள்ளது. GRI's other activities include exhibitions, publications, and a residential scholars program.கெட்டி மையத்தின் மேற்குப் பகுதியில் கெட்டி ஆய்வு நிறுவனம் செயல்படுகிறது. கெட்டி ஆய்வு நிறுவனத்தின் நுழைவாயிலில் உள்ள கலைக் கூடத்தை பொதுமக்கள் பார்வைக்கும் உள்ளது. 

 

கெட்டி மையத்தின் மத்தியப் பகுதியில் அமைந்த தோட்டம் 1,34,000 சதுர அடி கொண்ட பெரிய தோட்டம் ஆகும். இதனை தோட்டக் கலைஞர் இராபர்ட் இர்வின் 1992ல் திட்டமிட்டு, 1997ல் நிறுவி முடித்தார். 





</doc>
<doc id="404398" url="https://ta.wikipedia.org/wiki?curid=404398" title="கிளின்டாமைசின்">
கிளின்டாமைசின்

கிளின்டாமைசின் (Clindamycin) என்னும் எதிருயிரி காது, தொண்டை, எலும்பு அல்லது மூட்டுகளில் ஏற்படும் தொற்றுகள், இடுப்பு அழற்சி நோய், நுரையீரல் அழற்சி, இதய உள்ளுறை அழற்சி ஆகிய பாக்டீரிய தொற்றுகளுக்கு எதிராகப் பயன்படுத்தப்படுகிறது. சில நேரங்களில் மெத்திசிலின்-எதிர்ப்பு இஸ்டெபிலோகாக்கசு ஆரியசு (MRSA) பாக்டீரியா தொற்றுக்கு எதிராகப் பயன்படுத்தப்படுகிறது. மேலும், முகப்பரு, மலேரியாவிற்கு குயினைன் மருந்துடனும் உபயோகப்படுத்தப்படுகிறது. வாய்வழி மற்றும் சிரைவழியாக உபயோகிப்பதற்கோ, தோல் அல்லது யோனியில் தடவுவதற்காக மேற்பூச்சு குழைவாகவோக் கிடைக்கிறது.

குமட்டல், வயிற்றுப்போக்கு, அரிப்பு, ஊசி போடும் இடத்தில் வலி ஆகியன பொதுவான பக்க விளைவுகளாகும். இம்மருந்தை உபயோகப்படுத்துவதினால், மருத்துவமனையில் ஏற்படும் பெருங்குடல் அழற்சிக்கான இடர் நான்கு மடங்கு அதிகரிக்கிறது. இக்காரணத்தினால் கிளின்டாமைசினுக்குப் பதிலாக பிற எதிருயிரிகள் பரிந்துரைக்கப்படுகின்றன. பொதுவாக கர்ப்பகாலங்களில் உபயோகப்படுத்தப்படுவது பாதுகாப்பானதாகவே தோன்றுகிறது. பாக்டீரியாவின் புரத உற்பத்தியைத் தடுப்பதன் மூலம் எதிருயிரியாகச் செயற்படுகிறது.

கிளின்டாமைசின் முதலில் 1967 ஆம் ஆண்டு தயாரிக்கப்பட்டது. இது உலக சுகாதார அமைப்பு பட்டியலில் உள்ள, சுகாதாரத்திற்கு தேவையான, மிகவும் பயனுள்ள மற்றும் பாதுகாப்பான அத்தியாவசிய மருந்துகளில் ஒன்றாக உள்ளது. கிளின்டாமைசின் பெரியளவில் வர்க்க மருந்துகளாகத் தயாரிக்கப்படுவதால் இதன் விலை குறைவாகவே உள்ளது. 

கிளின்டாமைசின் சிகிச்சை காற்றின்றி வாழும் தொற்றுகளான பல் தொற்றுகள், சுவாச பாதை, தோல் மற்றும் மென்மையான திசு தொற்றுகள், மற்றும் வயிற்றறை உறையழற்சிக்கு (peritonitis) எதிராக முக்கியமாகப் பயன்படுத்தப்படுகிறது. உயிர்வளியின்றியமையா பாக்டீரிய நோய் சிகிச்சைகளில் பெனிசிலின் மருந்து பயன்படுத்தும்போது மிகையுணர்வூக்கம் ஏற்படுபவர்களில் கிளின்டாமைசின் மாற்றாகப் பயன்படுத்தப்படுகிறது. எலும்பு அல்லது மூட்டுகளில் முக்கியமாக இஸ்டெபிலோகாக்கசு ஆரியசு (MRSA) பாக்டீரியாவினால் ஏற்படும் தொற்றுகளுக்கு சிகிச்சையளிக்கப் பயன்படுகிறது. மிதமான முகப்பரு சிகிச்சைக்கு கிளின்டாமைசின் பாஸ்பேட்டு மேற்பூச்சு பயன்படுத்தப்படுகிறது.

முகப்பருவிற்கு கிளின்டாமைசின், பென்சோயில் பெராக்சைடு ஆகிய மருந்துகளைத் தனித்தனியாகப் பயன்படுத்துவதைவிட இவை இணைந்த சிகிச்சை மிகவும் பயனுள்ளதாக உள்ளது. அதே நேரத்தில் கிளின்டாமைசின், அடப்பாலின் ஆகிய மருந்துகளைத் தனித்தனியாகப் பயன்படுத்துவதைவிட இவை இணைந்த சிகிச்சை மிகவும் பயனுள்ளதாக இருந்தாலும் பாதகமான விளைவுகள் அடிக்கடி ஏற்படுகின்றன.

ஒரு சதவீத மக்கள் வயிற்றுப்போக்கு, பெருங்குடல் அழற்சி, குமட்டல், வாந்தி, வயிற்று வலி அல்லது பிடிப்பு போன்ற கிளின்டாமைசின் மருந்தின் பக்க விளைவுகளால் பாதிக்கப்படுகிறார்கள். அதிக அளவுகளில் சிரை மற்றும் வாய் வழியாகப் பயன்படுத்தப்படும்போது ஒருவிதமான உலோகச் சுவையை உண்டாக்குகிறது. பத்து சதவீத மக்கள் கிளின்டாமைசினை மேற்பூச்சாக பயன்படுத்தும்போது தோல் வறட்சி, எரிச்சல், அரிப்பு, தோல் உரிதல், செந்தடிப்பு (erythema) போன்ற பக்க விளைவுகளால் பாதிக்கப்படுகிறார்கள். கூடுதல் பக்க விளைவாக தீண்டற் சருமவழல் ஏற்படுகிறது. யோனியில் கிளின்டோமைசின் தடவுவதனால் பத்து சதவீத மக்களில் பூஞ்சை தொற்றுகளும் பக்கவிளைவுகளாக ஏற்படுகின்றன.

அரிதாக 0.1 சதவீதத்திற்கும் குறைவான நோயாளிகள் கிளின்டாமைசின் சிகிச்சையினால் காப்புப்பிறழ்வு, இரத்த புன்கலவை (blood dyscrasias), மூட்டழற்சி, மஞ்சள் காமாலை, ஈரல் நொதிகள் அதிகளவு அதிகரித்தல், சிறுநீரக செயலிழப்பு, இதயத்தம்பம் மற்றும் ஈரலுக்கு மருந்துகளால் தூண்டப்படும் நச்சுத்தன்மை ஆகியப் பாதகமான விளைவுகளைச் சந்திக்கிறார்கள்.

கிளின்டாமைசின் மனிதர்களின் சிகிச்சைக்குப் பயன்படுவதை போலவே கால்நடைகளிலும் பயன்படுத்தப்படுகிறது. விலங்குகளில் அத்திச்சோற்றழல் (osteomyelitis) சிகிச்சைக்கும் கிளின்டாமைசின் உபயோகப்படுத்தப்படுகிறது. நாய்கள் மற்றும் பூனைகளில் தோல் நோய்த்தொற்றுகளுக்கும், டாக்சாப்பிளாசுமம் என்னும் ஒட்டுண்ணி நோய்க்கும் சிகிச்சையளிக்கப் பயன்படுத்தப்படுகிறது.


</doc>
<doc id="404418" url="https://ta.wikipedia.org/wiki?curid=404418" title="பௌத்த வரலாறு">
பௌத்த வரலாறு

இந்தியாவின் கிழக்குப் பகுதியில் உதித்த  புத்த நெறியின் வரலாறானது, பொ.மு 5ஆம் நூற்றாண்டில் ஆரம்பமாகின்றது. பண்டைய மகத நாட்டில் (இப்போது பீகார், இந்தியா), புத்தரின் போதனைகளை அடிப்படையாகக் கொண்டு பௌத்தம் உதித்தது. வரலாற்றுக்காலத்தில், பௌத்தம் ஆசியக்கண்டத்தின் பெரும்பாலான பகுதிகளில் அரசமதமாக நிலவி இருக்கின்றது. மத்திய, கிழக்கு, தென்கிழக்கு ஆசியா முழுவதும் இன்றும் தேரவாத, மகாயான மற்றும் வச்சிரயான பௌத்த மரபுகளைக் காணமுடியும்.

சித்தார்த்த கௌதமரே பௌத்தத்தைத் தோற்றுவித்தவர். இவர் இன்றைய நேபாளத்திலுள்ள  கோசல அரசின்  சாக்கியக் (பாலி: சாக்க) குடியரசில் தோன்றினார். மிகப்பழைய நூல்களில் புத்தரின் வாழ்க்கை பற்றிய எவ்வித தகவல்களும் கிடைக்கவில்லை எனினும், பொ.மு 200ஆம் ஆண்டுக்குப் பிந்தைய நூல்களில் பல்வேறு மீமாந்தச் சித்தரிப்புகளுடன் புத்தரின் வாழ்க்கை பற்றிய தொன்மங்கள் கிடைக்க ஆரம்பிக்கின்றன. 

புத்தர் தன் வாழ்வின் நாற்பத்தைந்து ஆண்டுகளை, மத்திய இந்தியாவின் கங்கை சமவெளி , பகுதியிலேயே கழித்திருக்கிறார். பல்வேறு குலத்தைச் சேர்ந்தோர் அவரது போதனைகளால் ஈர்க்கப்பட்டு அவரது சீடர்கள் ஆனார்கள்.  தன் போதனைகளை உள்ளூர் மொழிகளில் அல்லது வட்டார வழக்குகளிலேயே கற்பிக்கவேண்டும் என்று புத்தர் வலியுறுத்தினார்.  சிராவஸ்தி, ராஜகிரகம் மற்றும் வைசாலி நகர்களின் அருகே போதனைகளைத் தொடர்ந்த புத்தர்,   80 வயதில் மரிக்கும் போது, ஆயிரக்கணக்கான பின்பற்றுநர்கள் அவருக்கு இருந்தார்கள்.

புத்தரின் மறைவை அடுத்த 400 ஆண்டுகளில்: பல்வேறு உட்பிரிவுகள் பௌத்தத்தில் தோன்றலாயின. அவற்றுள் நிகாய பௌத்தங்கள் குறிப்பிடத்தக்கவை. இன்று  தேராவத எனும் நிகாய பௌத்தம் மாத்திரமே எஞ்சியுள்ளது. அடுத்து வந்த காலங்களில்,  மகாயான மற்றும் வஜ்ரயான, பிரிவுகள் உருவாகின. புத்தரைப் பின்பற்றுபவர்கள், ஆரம்பத்தில் தம்மை சாக்கியன், சாக்கியபிக்கு என்ற பெயர்களில் அழைத்துக்கொண்டனர். பிற்காலத்தில் பௌத்தர் என்ற பெயரால் அவர்கள் அழைக்கப்பட்டனர். 

புத்தரின் மறைவை அடுத்து,  மகாகாசியபரின் தலைமையில், இராசக்கிருகத்தில்(இன்றைய ராஜ்கிர்) அஜாதசத்துருவின் ஆதரவில் நிகழ்ந்த புத்த பிக்குகளின் முதலாவது மகாசங்க ஒன்றுகூடல், புத்தரின் வாய்மொழிப் போதனைகள் தொடர்ச்சியாக சங்கத்தினரால் தலைமுறை தலைமுறையாகப் பரிமாறப்பட்டமை பற்றி, ஆரம்பகால பௌத்த நூல்கள் சொல்கின்றன. இவற்றின் வரலாற்று நம்பகம் இன்றும் கேள்விக்குட்பட்டவையாகவே இருக்கின்றன.

ஓரளவு நம்பகம் வாய்ந்த புத்த மகாசங்கமும், சங்கம் இரண்டாகப் பிளவுறக் காரணமாக அமைந்த முதல் சங்கக்கூட்டமுமான இரண்டாவது புத்த மகாசபைக் கூட்டத்தை பல ஆய்வாளர்கள் ஒத்துக்கொள்கிறார்கள். ஸ்தாவிரர் (மூத்தோர்), மகாசங்கிகர் (பெருஞ்சங்கத்தார்) என்ற இருபெரும் குழுக்களாக, பௌத்த பிக்குகள் இதில் பிளவடைந்தனர். இந்தப்பிளவானது, விநயக்கொள்கையில் (துறவொழுக்கம்) ஏற்பட்ட கருத்து முரண்பாடுகளால் உருவானதாகும். காலப்போக்கில், இந்த இரண்டு பிரிவுகளும் இன்னும் பல புத்தப் பிரிவுகளை உண்டாக்கின.   ஸ்தாவிரத்திலிருந்து பிரிந்த பிரிவுகளாக,   சர்வாஸ்திவாதம், புத்கலவாதம், தர்மகுப்தகம், விபஜ்யவாதம் (இதிலிருந்தே தேரவாதிகள் தோன்றினார்கள்) என்பனவற்றை முக்கியமாகச் சொல்லலாம். மகாசங்கிகர்களிலிருந்து லோகோத்தரவாதம், ஏகவியவகாரிகம்  ஆகிய பிரிவுகள் தோன்றின. இந்தப்பிரிவே பிற்காலத்தில் மகாயானப் பிரிவுக்கு அடிப்படையான சில கருத்துக்களைக் கொண்டதாகக் கருதப்படுகின்றது.  

மவுரியப் பேரரசர் அசோகர் (273–232 BCE), காலத்தில் பௌத்தம் அரச ஆதரவைப் பெற்று இந்தியத் துணைக்கண்டமெங்கும் பரவத் தொடங்கியது . கலிங்கப்போரின் பின் மனம் வெறுத்தே அசோகர் பௌத்தத்தைத் தழுவியதாகச் சொல்லப்படுகின்றது. அவர், கீணறுகள், இலவச வைத்தியசாலைகள், தங்குமடங்கள் என்பவற்றைக் கட்டுவித்தார். மேலும், மரண தண்டனை, வேட்டையாடல், தண்டனைகள் என்பவற்றையும் தவிர்த்திருந்தார்.  

மௌரியப் பௌத்தத்தின் காலத்திலேயே ஸ்தூபிகளை அமைப்பதும், புத்த தாதுவை வழிபடுவதும் வழக்கத்தில் வந்தது.  . . அசோகரின் முயற்சியில் கிரேக்க அரசுகள் உட்பட, பல்வேறு அண்டை நாடுகளுக்கு பௌத்தத்தைப் பரப்புவதற்கான நடவடிக்கைகள் மேற்கொள்ளப்பட்டிருக்கின்றன. இரண்டாம் அலெக்சாந்தர் உட்பட பல கிரேக்க அரசுகளும் பௌத்தத்தை ஏற்றுப்போற்றி இருக்கின்றன.E).

இலங்கைக் குறிப்புகளின் படி,  அசோகரின் மகனான மகிந்தன் பொ.மு 2ஆம் நூற்றாண்டில்  அந்நாட்டுக்கு பௌத்தத்தைக் கொணர்ந்திருக்கிறார். அசோகரின் மகள்,  சங்கமித்தை பிக்குணி மடமொன்றை ஆரம்பித்து வைத்ததுடன்,புனித போதி மரத்தையும் இலங்கைக்குக் கொணர்ந்தார்.  எனினும் புத்த சிற்பங்களின் மிகப்பழைமையான சான்றுகள், வசப மன்னனின் ஆட்சிக்காலத்திலேயே(65-109 பொ.மு) இலங்கையில் கிடைக்க ஆரம்பிக்கின்றன. வரலாற்றுக்காலத்தில் இலங்கையில் மகாயானப் பிரிவு பெரும் எழுச்சி கண்டு வந்தாலும், முதலாம் பராக்கிரமபாகுவின் முயற்சியில் (1153 - 1186) அது இல்லாதொழிக்கபப்ட்டு, இலங்கை இன்றுள்ளது போல் பௌத்த நாடானது.

மகாசங்கிக மற்றும் சர்வாஸ்திவாதப் பிரிவுகளிலிருந்து, மகாயான பௌத்தம், பொ.மு 150 - பொ.பி 100 இற்கு இடைப்பட்ட காலத்தில் தோன்றியிருக்கின்றது. மகாயான பௌத்தத்தின் மிகப்பழைமையான கல்வெட்டு ஒன்று,  பொ.பி 180ஐச் சேர்ந்ததாக, மதுராவில் கிடைத்திருக்கின்றது. மகாயானம், புத்தருக்கு மேம்பட்ட போதிசத்துவர் பாதையைத் தெரிந்தெடுத்ததுடன், காலத்தால் பிற்பட்ட மகாயான சூத்திரங்களின் அடிப்படையில் தன்னை அமைத்துக்கொண்டது. சமாந்தர உலகங்கள் பல உள்ளன. அவற்றில் தர்மத்தைப் போதிக்கும் பல்வேறு புத்தர்கள் இருக்கிறார்கள் என்பது மகாயானத்தின் கொள்கை. 

மகாயானம், இந்தியாவில் ஆரம்பத்தில் பெரிதாக வரவேற்கபப்டவில்லை எனினும்,   சுவான்சாங் (பொ.பி 7 ஆம் நூற்றாண்டு) காலத்தில், இந்தியாவின் அரைவாசி பௌத்தர்கள் மகாயானிகளாக இருந்திருக்கிறார்கள்.  .  மத்தியமிகம், யோகசாரம், மற்றும் ததாகதகர்ப்பம் ஆகிய பிரிவுகள் மகாயான சிந்தனையை வளர்த்தெடுத்தவை ஆகும். இன்று திபெத்திலும் கிழக்காசியாவிலும் மகாயானமே முக்கியமான பௌத்தப்பிரிவாக விளங்குகின்றது. 



</doc>
<doc id="404425" url="https://ta.wikipedia.org/wiki?curid=404425" title="செம்மஞ்சள்">
செம்மஞ்சள்

செம்மஞ்சள் (ஆரஞ்சு) என்பது, மஞ்சள் மற்றும் சிவப்பு ஆகிய நிறங்களுக்கிடையே நிறமாலையில், தெரியும் ஒளி ஆகும். மனிதக் கண்கள்  585 மற்றும் 620 நானோமீட்டர் அலைவரிசையில் இந்நிறத்தை இனங்கண்டு கொள்கின்றது. செம்மஞ்சள் என்பதன் ஆங்கிலப்பெயரான ஆரஞ்சு என்பது, அதன் அதே பெயர் கொண்ட பழத்தின் அடிப்படையில் உருவான பெயர் ஆகும்.

 கேரட், பூசணி, இனிப்பு உருளைக்கிழங்கு, ஆரஞ்சு முதலியன, ஒருவகைக் கரோட்டீன்களால் இந்த செம்மஞ்சள் நிறத்தைப் பெற்றுக்கொள்கின்றன. கரோட்டீன்கள், ஒளித்தொகுப்பில் உதவும் ஒரு  வகை ஒளிச்சேர்க்கை நிறமிகள் ஆகும். 

ஐரோப்பா மற்றும் அமெரிக்கப் பகுதிகளில், செம்மஞ்சளானது, மகிழ்ச்சி, புறவயநோக்கு, செயன்மை, ஆபத்து, முதலான பல்வேறு உணர்வுகளுடன் இணைத்து நோக்கப்படுகின்றது. கிறித்துவ சனநாயகத்தைக் குறிக்கும் அரசியல் நிறமாகவும் செம்மஞ்சளே திகழ்கின்றது. இந்து மற்றும் பௌத்த சமயங்களிலும், செம்மஞ்சளை புனித நிறமாகக் கருதுகிறார்கள்.

தமிழ் இலக்கியங்களில் சிவப்பு சார்ந்த நிறமொன்று "காவி" என்று அழைக்கப்படும் வழக்கம், சங்க காலத்திலிருந்தே இருந்து வந்திருக்கின்றது. குறுந்தொகையின் 144ஆம் பாடலில் செங்குவளை மலர்கள் காவி நிறத்தவை என்ற குறிப்பைக் காணலாம். சமகாலத்தில் ஆரஞ்சு என்றும், செம்மஞ்சள் என்றும் இதை இருவிதமாகவும் அழைக்கிறார்கள். ஆங்கில ஆரஞ்சு என்ற பெயர், பழுத்த ஆரஞ்சுப் பழங்களால் உருவான பெயர். இது இத்தாலிய ச் சொல்லான <nowiki>"ஆரன்சியா"</nowiki>விலிருந்து வந்ததாகவும், ஆரன்சியா என்பது அராபிய "நாரஞ்" என்பதிலிருந்து வந்ததாகவும், நாரஞ் கூட தமிழ் - சங்கதச்சொல்லான நாரங்காய் என்பதிலிருந்து வந்ததாகவும்   சொற்பிறப்பியலாளர்கள் சொல்கின்றார்கள். பதினைந்தாம் நூற்றாண்டின் பிற்பாதியில் தான் ஆரஞ்சு மரம், ஐரோப்பியாவுக்கு ஆசியாவிலிருந்து அறிமுகபப்டுத்தப்பட்டது. ஆரஞ்சு என்பதை முதன்முதலாக நிறத்தைக் குறிக்கப் பயன்பட்ட மிகப்பழைய ஆவணம், 1512இல் எழுதப்பட்ட ஒரு குறிப்பு ஆகும்.

சஃப்ரன் என்ற ஆங்கிலச்சொல், ஆரஞ்சை விடப் பழமையானது. தமிழைப் போலவே, ஆரஞ்சு நிறப்பொருட்கள் சில, சிவப்பு என்றும் ஆரம்பத்தில் அழைக்கப்பட்டிருக்கின்றன.  சிவப்பு மான், செவ்வாய்க்கிரகம் என்பன அத்தகையவை.

பண்டைய எகிப்து நாட்டில், இந்நிறம் பூசப்பட்ட கல்லறை எச்சங்கள் கண்டுபிடிக்கபப்ட்டுள்ளன. ஆர்பிமண்ட் எனப்படும் ஒருவகைக் கனிமத்திலிருந்து  செம்மஞ்சள் நிறம், பெறப்பட்டிருக்கின்றது. ஆர்பிமண்ட் (Orpiment) என்பது, உரோம அரசின் காலத்தில் சீனாவில் கூட மருந்தாகப் பயன்படும் முக்கியமான வாணிகப் பொருளாகத் திகழ்ந்திருக்கின்றது. ஆர்சனிக் கலந்த இந்த கனிமம், எரியம்புகளாகப் பயன்பட்டுள்ளது என்பதும், இதன் செம்மஞ்சள் நிறம் காரணமாக, இரசவாதிகள் இதிலிருந்து தங்கம் தயாரிக்க முயன்றதும் வரலாற்றில் பதிவாகி உள்ளது.  

நஸ்சௌவின் ஆரஞ்சுக் கோமரபு (அல்லது ஆரஞ்சு வம்சம்) என்பது, ஐரோப்பாவின் குறிப்பிடத்தக்க கோமரபுகளில் ஒன்றாக, பதினாறாம் மற்றும் பதினேழாம் நூற்றாண்டுகளில் நிலவியது. தெற்கு பிரான்சில், ஆரஞ்சு என்று அழைக்கப்பட்ட சிறு பிரதேசம் ஒன்றில் ஆரம்பமான இந்தக் கோமரபு, ஆரஞ்சு நிறத்தால் அப்பெயரைப் பெறுவதற்கு வாய்ப்புகள் குறைவு. அது செல்டிய நீர்த்தெய்வமான அரௌசியோவின் திரிந்த பெயர் என்கிறார்கள். ஆனால், வடக்கு பிரான்சிற்கு ஆரஞ்சுப் பழங்கள் பெரும் அளவில் ஏற்றுமதி செய்யப்பட்ட பாதையில் தான், ஆரஞ்சுப் பிரதேசம் அமைந்திருந்தது என்பது ஊன்றி நோக்கத்தக்கது. 

 நெதர்லாந்து சுதந்திரமடையும் வரை, ஸ்பெயினுக்கு எதிரான எண்பதாண்டு இடச்சுப் போரில் ஆரஞ்சு அரசின் முதலாம் வில்லியம், பெரும் பங்காற்றினார். 1689இல்இங்கிலாந்தின் மன்னனான இங்கிலாந்தின் மூன்றாம் வில்லியம், ஆரஞ்சுக் கோமரபில் குறிப்பிடத்தக்கவன்.

மூன்றாம் வில்லியத்துக்குப் பின், ஐரோப்பிய அரசியலில், செம்மஞ்சள் குறிப்பிடத்தக்க நிறமாக மாறியது அவன் சார்ந்த புரட்டஸ்தாந்து மதத்தின் அடையாளமாகவும் அது மாறலானது. அயர்லாந்தின் புரட்டஸ்தாந்தினர், "ஆரஞ்சு மக்கள்" என்றே செல்லமாக அழைக்கப்பட்டார்கள். 

செம்மஞ்சள் அடர்வண்ணம் என்பதால், பல்வேறு ஆடைகளையும் பொருட்களையும் செய்யப்பயன்பட்டுள்ளது. இரண்டாம் உலகப்போரில் அமெரிக்கக் கடற்படை, கடல் உயிர்காப்புக் கவசங்களின் நிறமாக செம்மஞ்சளையே பரிந்துரைத்திருந்தது. இன்றும் பெரும்பாலான அக்கவசங்கள் செம்மஞ்சள் நிறத்திலானவையே. வீதித் திருத்துநர்கள், போக்குவரத்து அதிகாரிகள், விபத்திலிருந்து தம்மைப் பாதுகாக்க, இன்றும் செம்மஞ்சளை அணிகிறார்கள். 

உக்ரைன் நாட்டில் 2004ஆம் ஆண்டு நவம்பர் - திசம்பர் காலத்தில் விக்டர் யுஸ்செங்கோக்கு ஆதரவாக இடம்பெற்ற கிளர்ச்சியை "செம்மஞ்சள் புரட்சி" என்றே அழைக்கிறார்கள். 



</doc>
<doc id="404436" url="https://ta.wikipedia.org/wiki?curid=404436" title="புனிதக் கட்டிடக்கலை">
புனிதக் கட்டிடக்கலை

புனிதக் கட்டிடக்கலை (Sacred architecture) என்பது, கோயில்கள், தேவாலயங்கள், பள்ளிவாசல்கள் போன்ற வணக்கத் தலங்களையோ அல்லது புனிதமானவை எனக் கருதப்படும் பிற செயற்பாடுகளுக்கான இடவசதிகளையோ வடிவமைத்து உருவாக்கும் சமயக் கட்டிடக்கலை ஆகும். பல பண்பாடுகள் புனிதக் கட்டிடக்கலையை உருவாக்குவதற்காக குறிப்பிடத்தக்க அளவிலான வளங்களைச் செலவு செய்கின்றன. மனித குலத்தால் அமைக்கப்பட்ட மிகவும் கவர்ச்சியானவையும், நிரந்தரமானவையுமான கட்டிடங்களுள் புனிதக் கட்டிடக்கலையைச் சார்ந்த கட்டிடங்களும் அடங்குகின்றன. அதேவேளை, புனிதக் கட்டிடக்கலை இறைவனுடன் நெருக்கமாவதற்கான இடமாகவும், குறுகிய இருப்புக்காலம் கொண்டவையாகவும், தனிப்பட்ட, பொதுப் பயன்பாட்டுகளுக்கு அல்லாதவையாகவும்கூட அமையக்கூடும். 

புனிதக் கட்டிடங்கள் பல நூற்றாண்டுகளுக்கூடாக வளர்ந்து வருபவை. தற்கால வானளாவிகள் உலகின் மிகப் பெரிய, உயரமான கட்டிடங்களாக அவை காணப்பட்டன. பிறவகைக் கட்டிடக்கலைகளின் போக்குகள் சில வேளைகளில் புனிதக் கட்டிடக்கலையில் வெளிப்பட்டாலும், பெரும்பாலும், புனிதக் கட்டிடக்கலைப் பாணிகள், சமகாலப் பிறவகைக் கட்டிடக்கலையில் இருந்து வேறுபட்டுத் தனித்துவமானவையாகக் காணப்பட்டன. ஆபிரகாமிய ஒருகடவுட் கொள்கைகளின் எழுச்சியுடன், புனிதக் கட்டிடங்கள் கூடுதலாக வணக்கத் தலங்களாகவும், வழிபாட்டுக்கும், தியானத்துக்கும் உரிய இடங்களாகவும் ஆகின. 

மேலை நாட்டுப் புலமைத்துவத் துறையான "கட்டிடக்கலை வரலாறு" புனிதக் கட்டிடக்கலையின் வரலாற்றை மிகப் பழைய காலத்திலிருந்து பரோக் காலம் வரையாவது நெருக்கமாக ஆராய்கின்றது. புனித வடிவவியல், படிமவியல், சிக்கலான குறியியல் சார்ந்த குறியீடுகள், அலங்காரக் கூறுகள் என்பன புனிதக் கட்டிடக்கலைக்கு உரியவையாகக் காணப்படுகின்றன. 

புனிதக் கட்டிடக்கலை சில சமயங்களில் "புனித வெளி" (sacred space) என அழைக்கப்படுகின்றது. கட்டிடக் கலைஞர் நார்மன் எல். கூன்சு என்பவர், புனிதக் கட்டிடக்கலையின் நோக்கம், பொருளுக்கும், மனம், தசை, ஆன்மா ஆகியவற்றுக்கும் இடைப்பட்ட எல்லைகளைத் தடையற்றவை ஆக்குவதே என்கிறார். புனிதக் கட்டிடக்கலை பற்றி விளக்கும்போது, சீர்திருத்தச் சபையைச் சேர்ந்த குருவானவரான ராபர்ட் சூலர் (Robert Schuller), உளநலத்துடன் இருப்பதற்கு மனிதர்கள் தம்மை வடிவமைத்த இயற்கைப் பின்னணியை, அதாவது தோட்டத்தை அநுபவிக்கவேண்டும் என்கிறார். அதேவேளை, ரிச்சார்ட் கியெக்பெர் ( Richard Kieckhefer) என்பவர், புனிதக் கட்டிடங்களுக்குள் நுழைவது ஆன்மீக உறவுக்குள் நுழைவதற்கான உருவகம் என்கிறார். இவர் புனித வெளிகளை, ஆன்மீக வழிமுறைகளின்மீது தாக்கங்களைக் கொண்டிருக்கும் மூன்று காரணிகளால் பகுப்பாய்வு செய்யலாம் எனக் கூறுகிறார். 

புனிதக் கட்டிடக்கலை, புதிய கற்காலக் கட்டிடக்கலை, பண்டை எகிப்தியக் கட்டிடக்கலை, சுமேரியக் கட்டிடக்கலை உள்ளிட்ட பல்வேறு பழங்காலக் கட்டிடக்கலைப் பாணிகளைத் தழுவி அமைகின்றது. பழங்காலச் சமயம் சார்ந்த கட்டிடங்கள் குறிப்பாகக் கோயில்கள் இறைவனின் இருப்பிடமாகக் கருதப்பட்டதுடன், பல்வேறு சடங்குகள், பலியிடுதல்களுக்கான இடமாகவும் பயன்பட்டன. பழங்காலச் சமாதிகளும், ஈம அமைப்புக்களும்கூடப் பல்வேறு பண்பாடுகளின் மத நம்பிக்கைகளை வெளிப்படுத்துகின்ற எடுத்துக்காட்டுகளாக உள்ளன. எகிப்தில் தேப்சில் உள்ள கர்னக் கோயில், 1300 ஆண்டுகளூடாக வளர்ச்சிபெற்றதுடன், அதன் எண்ணற்ற கோயில்கள் உலகின் மிகப்பெரிய சமயக் கட்டிடத் தொகுதியின் பகுதிகளாக அமைகின்றன. பண்டை எகிப்தின் சமயக் கட்டிடக்கலை, தொல்லியலாளர்களைக் கவர்வதுடன், பல ஆயிரம் ஆண்டுகளாக மக்களின் கற்பனைத் திறனை பொதிந்து வைத்திருப்பதாகவும் உள்ளது.

ஒலிம்பியாவில் இருந்த ஏரா கோயில் (Temple of Hera) மரத் தூண்கள் கற்றூண்களாக மாற்றப்பட்ட மாறுநிலைக் காலத்தைப் பிரதிபலிக்கின்றது. இந்த நடைமுறை சில பிற கோவில் கட்டிடங்களிலும் இடம்பெற்றதால் அக்காலத்துக் கட்டிடங்கள் சில இன்றும் தப்பியுள்ளன. கிரேக்கக் கட்டிடக்கலை உரோமர் காலத்துக்கு முந்தியது. உரோமக் கட்டிடக்கலை பெருமளவுக்குக் கிரேக்கக் கட்டிடக்கலையின் படியாகவே காணப்படுகின்றது. அதிக அளவில் எஞ்சியிருப்பவை கோயில் கட்டிடங்களாகவே இருப்பதால், செந்நெறிக் கட்டிடக்கலை பற்றிய கருத்தாக்கம் பெருமளவுக்குச் சமயக் கட்டிடக்கலையின் அடிப்படையிலேயே அமைந்துள்ளது.


</doc>
<doc id="404444" url="https://ta.wikipedia.org/wiki?curid=404444" title="வேதா கிருஷ்ணமூர்த்தி">
வேதா கிருஷ்ணமூர்த்தி

வேதா கிருஷ்ணமூர்த்தி (Veda Krishnamurthy (பிறப்பு: 16 அக்டோபர்1992 ) என்பவர் இந்தியப் பெண்கள் துடுப்பாட்ட அணியின் வீராங்கனை ஆவார். சூன் 30, 2011 இல் டெர்பியில் நடைபெற்ற இங்கிலாந்து பெண்கள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் அறிமுகமானார். வலது கை துடுப்பாளியான இவர் வலது கை சுழற்பந்து வீச்சாளினியும் ஆவார்.

வேதா கிருஷ்ணமூர்த்தி அக்டோபர் 16, 1992 இல் கடூர், சிக்கமங்களூரு மாவட்டம், கருநாடகத்தில் பிறந்தார். 


</doc>
<doc id="404449" url="https://ta.wikipedia.org/wiki?curid=404449" title="கெம்பே கவுடா பேருந்து நிலையம்">
கெம்பே கவுடா பேருந்து நிலையம்

கெம்பே கவுடா பேருந்து நிலையம் ஆனது கருநாடகம் மாநிலம், பெங்களூர் நகரில் உள்ள ஒரு பேருந்து நிலையம் ஆகும். இந்த பேருந்து நிலையம் எதிரே பெங்களூர் நகரத் தொடருந்து நிலையம் உள்ளது. இந்த பேருந்து நிலையத்திற்கு "மெஜஸ்டிக்" என மற்றொரு பெயரும் உள்ளது. இந்த பேருந்து நிலையம் பெங்களூர் நகரின் மையப்பகுதியில் உள்ளது. இந்த பேருந்து நிலையத்தில் கர்நாடக அரசுப் போக்குவரத்துக் கழகம் மற்றும் பெங்களூர் மெட்ரோ போக்குவரத்துக் கழக பேருந்துகள் மட்டுமே அனுமதிக்கப்படுகின்றனர்.

முதல்வர் ரா. குண்டு ராவால் இந்த பேருந்து நிலையம் உருவாக்கப்பட்டது. இந்த பேருந்து நிலையத்திற்கு "மெஜஸ்டிக்" என மற்றொரு பெயரும் பிரபலமாக அறியப்படுகிறது. இந்த பேருந்து நிலையம் பெங்களூர் நகரில் முக்கிய பேருந்து நிலையங்களில் ஒன்றாகும். பெங்களூர் நகரத்தை நிறுவிய கெம்பே கவுடாவின் நினைவாக இந்தப் பேருந்து நிலையத்திற்குப் பெயர் வைக்கப்பட்டுள்ளது.

1960களில் கெம்பே கவுடா பேருந்து நிலையம் திறக்கப்பட்டது. தர்மம்பூடி ஏரி அமைந்த இடத்தில் இந்த நிலையம் அமைந்துள்ளது. இந்த ஏரியானது 20 ஆம் நூற்றாண்டின் ஆரம்பத்தில் வறட்சியானது. 


</doc>
<doc id="404452" url="https://ta.wikipedia.org/wiki?curid=404452" title="கட்டிடக்கலைக் கோட்பாடு">
கட்டிடக்கலைக் கோட்பாடு

கட்டிடக்கலைக் கோட்பாடு (Architectural theory) என்பது, கட்டிடக்கலை தொடர்பான சிந்தனை, உரையாடல், எழுத்து ஆகியவற்றை உள்ளடக்குகிறது. பல கடிடக்கலைப் பள்ளிகளில் கட்டிடக்கலைக் கோட்பாடு கற்பிக்கப்படுவதுடன், முன்னணிக் கட்டிடக் கலைஞர்கள் கோட்பாடுகளைப் பயன்படுத்துபவர்களாக இருக்கின்றனர். பேச்சு அல்லது உரையாடல், நூல்கள், கட்டுரைகள் போன்ற வடிவங்களில் கட்டிடக்கலைக் கோட்பாடுகள் வெளிப்படுகின்றன. பெரும்பாலும் கட்டிடக்கலைக் கோட்பாடு கற்பித்தல் சார்ந்து காணப்படுவதால் பெரும்பாலான கட்டிடக்கலைக் கோட்பாட்டாளர்கள் கட்டிடக்கலைப் பள்ளிகளுடன் நெருங்கிய தொடர்பு கொண்டவர்களாகவோ அல்லது அங்கேயே பணியாற்றுபவர்களாகவோ உள்ளனர். முகப் பழைய காலத்திலேயே ஏதோ ஒரு வடிவத்தில் கட்டிடக்கலைக் கோட்பாடு இருந்துள்ளது. அச்சுப் பதிப்பு பொதுவான ஒன்றாக மாறிய பின்னர் கட்டிடக்கலைக் கோட்பாடு தொடர்பான செயற்பாடுகள் மேலும் வளம் பெற்றன. இருபதாம் நூற்றாண்டில் நூல்களும், இதழ்களும், ஆய்விதழ்களும், முன்னெப்பொழுதும் இல்லாதவாறு கட்டிடக் கலைஞர்களினதும், திறனாய்வாளர்களினதும் ஆக்கங்களைப் பெருமளவில் வெளியிட்டன. இதனால் முன்னர் நீண்டகாலம் நிலைத்திருந்த பாணிகளும் இயக்கங்களும், விரைவாக உருவாகி விரைவாகவே இல்லாமல் போயின. 

மிகப் பழைய காலத்தில் கட்டிடக்கலைக் கோட்பாடு எவ்வாறு இருந்தது என்பது குறித்த தகவல்களோ அல்லது அதன் இருப்புக் குறித்த சான்றுகளோ போதிய அளவு இல்லை. கட்டிடக்கலைக் கோட்பாடு சார்ந்த மிகப் பழைய ஆக்கமாக கிமு முதலாம் நூற்றாண்டைச் சேர்ந்த விட்ருவியசின் நூலைக் குறிப்பிடலாம். இது போன்ற ஆக்கங்கள் முன்னரும் இருந்திருக்கக் கூடும் எனினும் அவை தற்காலம் வரை நிலைத்திருக்கவில்லை. 

விட்ருவியசு, கிமு முதலாம் நூற்றாண்டில் வாழ்ந்த ஒரு உரோம எழுத்தாளரும், கட்டிடக் கலைஞரும், பொறியாளரும் ஆவார். உரோமப் பேரரசுக் காலத்தில் வாழ்ந்து இன்றுவரை அறியப்படுபவர்களுள் முன்னணிக் கட்டிடக்கலைக் கோட்பாட்டாளர் இவரே. இன்று "கட்டிடக்கலையின் பத்து நூல்கள்" என அறியப்படும் ""டி ஆர்க்கிடெக்சுரா"" என்னும் நூலை இலத்தீன், கிரேக்க மொழிகளில் எழுதினார். பேரரசர் அகசுத்தசுக்குச் சமர்ப்பணம் செய்யப்பட்டுள்ள இந்நூல் கிமு 27க்கும் 23 க்கும் இடையில் எழுதப்பட்டிருக்கலாம். செந்நெறிக் கட்டிடக்கலை பற்றி எழுதப்பட்டு இன்று கிடைக்கத்தக்கதாக உள்ள ஒரே சமகால நூல் இதுவே. பத்துப் பிரிவுகளாகப் பிரிக்கப்பட்டுள்ள இந்த நூல், நகரத் திட்டமிடல், கட்டிடப் பொருட்கள், அலங்காரங்கள், கோயில்கள், நீர் வழங்கல் போன்ற, உரோமக் கட்டிடக்கலையின் ஏறத்தாழ எல்லா அம்சங்களையும் உள்ளடக்குகிறது. கட்டிடக்கலை எனக் கருதப்படுவதற்கு அடிப்படையான மூன்று விடயங்களை இந்நூல் முன்வைத்துள்ளது. இவை "உறுதி", "பயன்", "மகிழ்ச்சி" என்பன. இவை, பொறியியல் அடிப்படையில் போதுமானதாக இருத்தல், செயற்பாட்டு அடிப்படையில் போதுமானதாக இருத்தல், அழகாக இருத்தல் என்பவற்றைக் குறிப்பிடுகின்றன எனலாம். விட்ருவியசின் ஆக்கம் கண்டுபிடிக்கப்பட்டதானது, மறுமலர்சிக்காலக் கட்டிடக் கலைஞர்களில் முக்கிய செல்வாக்குச் செலுத்தியது. ஏற்கெனவே உருவாகிக்கொண்டிருந்த மறுமலர்ச்சிப் பாணிக்கு ஒரு தொல்லியல் அடிப்படையை இது வழங்கியது. மறுமலர்ச்சிக்காலக் கட்டிடக் கலைஞர்களான நிக்கோலி, புரூணலெசுச்சி, லியொன் பட்டிசுட்டா அல்பர்ட்டி ஆகியோர் தமது அறிவுத்துறையை மேம்படுத்துவதற்கான அடிப்படைக் கோட்பாட்டை ""டி ஆர்க்கிடெக்சுரா""வில் கண்டனர்.

மத்திய காலம் முழுவதும், கட்டிடக்கலை அறிவு படி எடுத்தல், வாயால் சொல்லுதல், தொழில்நுட்ப ரீதியாக தலைமைக் கட்டிடக்கலைஞரின் பணியிடத்திலிருந்து அறிதல் என்பவற்றின் மூலமே கடத்தப்பட்டது. படியெடுத்தலில் உள்ள சிரமங்கள் காரணமாக கட்டிடக்கலைக் கோட்பாடு தொடர்பான மிகக் குறைவான ஆக்கங்களே இக்காலத்தில் எழுதப்பட்டன. 



</doc>
<doc id="404456" url="https://ta.wikipedia.org/wiki?curid=404456" title="சான் டியேகோ விலங்குக் காட்சிச்சாலை">
சான் டியேகோ விலங்குக் காட்சிச்சாலை

சான் டியேகோ விலங்குக் காட்சிச்சாலை (San Diego Zoo), ஐக்கிய அமெரிக்கா நாட்டின் கலிபோர்னியா மாநிலத்தின் தெற்கில் சான் டியேகோ நகரத்தின் பால்போ பூங்காவில் அமைந்துள்ளது. இவ்விலங்கியல் காட்சி சாலையைப் பார்வையிட அனுமதிக் கட்டணம் வசூலிக்கப்படுகிறது. 

சான் டியேகோ விலங்குக்காட்சிசாலையில் 650 வகையான இனங்கள், மற்றும் துணையினங்களில் 3,700 விலங்குகள் உள்ளது. இவ்விலங்குக்காட்சிசாலையின் தாய் நிறுவனம், சான் டியேகோ உலகளாவிய விலங்கியல்காட்சிசாலை நிறுவனம் ஆகும். இந்நிறுவனம் அமெரிக்க மற்றும் பன்னாட்டு விலங்கியல் காட்சிசாலைகளின் அமைப்பில் உறுப்பினராக உள்ளது. 

இக்காட்சிசாலையில் விலங்குகள் கூட்டில் அடைக்கப்படாமல் திறந்த வெளியில் காட்சிக்கு உள்ளன. பாண்டா கரடி வளர்ப்பில் இக்காட்சிசாலை உலக அளவில் முன்னிலையில் உள்ளது. 

சான் டியேகோ விலங்கியல் காட்சிசாலை எனும் லாப நோக்கமற்ற தனியார் நிறுவனம், சான் டியேகோ நகரத்தின் வெளிப்புறத்திலுள்ள 1200 ஏக்கர் பரப்பளவு கொண்ட பால்போ பூங்கா எனுமிடத்திலுள்ள நூறு ஏக்கர் நிலத்தைக் குத்தகைக்கு வாங்கி, இவ்விலங்கியல் காட்சிசாலையை நடத்துகிறது.

1915க்குப் பின்னர் சான் டியேகோ விலங்குக் காட்சிசாலையிலிருந்து அரிய விலங்குகளை காட்சியிலிருந்து வெளியேற்றியது.2 அக்டோபர் 1906 அன்று டாக்டர். ஹாரி எம். வேஜ்போர்த் சான் டியேகோவில் விலங்கியல் சங்கத்தை நிறுவினார்.இவ்விலங்கியல் சங்கத்தின் விலங்குக் காட்சிச்சாலை, நியூயார்க் விலங்கியல் சங்கத்தின் விதிகளின் படி 1941 வரை செயல்பட்டது. 1921ல், சான் டியேகோ நகர மேயரின் அறிவுரையின் படி, பால்போ பூங்காவின் சில பகுதிகளைக் கொண்டு, நகர நிர்வாகமே, விலங்குக் காட்சிசாலையை நிர்வகித்தது. 

எல்லன் பிரவுனிங் என்பவர், விலங்குக் காட்சிசாலையைச் சுற்றிலும் வேலி அமைக்க நிதியுதவினார். 13 சூன் 1923ல் இவ்விலங்குக் காட்சிச்சாலைக்கு வெளிநாடுகளிலிருந்து விலங்குகளைத் திரட்ட பிராங்க் பக் என்ற விலங்கியலாளர் மூன்றாண்டுகளுக்கு அனுமதிக்கப்பட்டார். உலகின் கூண்டுகளற்ற, திறந்தவெளி விலங்குக் காட்சிசாலைகளுக்கு முன்னோடியாக சான் டியேகோ விலங்குச்சாலை உள்ளது. 1922ல் திறந்த வெளி விலங்குச்சாலையைச் சுற்றிலும் கம்பி வலைகள் அமைத்து சிங்கங்கள், பொதுமக்களின் பார்வைக்கு காட்சிப்படுத்தப்பட்டது.

1960 வரை, பதினாறு வயதிற்குட்பட்ட குழந்தைகள் அனுமதிக் கட்டணமின்றி விலங்குச்சாலையைப் பார்வையிட அனுமதிக்கப்பட்டது. 1975 முதல் அருகிய விலங்கினங்களின் இன வளர்ச்சிக்கு, இந்த விலங்குக்காட்சிசாலையில் இன வளர்ச்சி மையம் நிறுவப்பட்டது. பின்னர் இவ்வளர்ச்சி மையத்தை, 2005 இல் அருகிய விலங்கினங்களை பாதுக்காத்தல் மற்றும் ஆய்வுப் பிரிவாக மாற்றியமைக்கப்பட்டது. 2009 இல் முதல் இப்பிரிவு விலங்குகள் பாதுகாப்பு மற்றும் ஆய்வு நிறுவனமாக செயல்படுகிறது.

1985ம் ஆண்டின் கோடைக்காலத்தில், இவ்விலங்குக்காட்சிசாலையிலிருந்து, கென் அல்லன் எனப்பெயரிடப்பட்ட ஒராங்குட்டான் குரங்கு அடிக்கடி தப்பித்துச் சென்ற செய்திகள் நாளிதழ்களில் வெளியாயின. இந்த விலங்குக் காட்சிசாலையின் உலகின் ஒரே அல்பினோ கோலா கரடி 1 செப்டம்பர் 1997 அன்று ஒரு குட்டியை ஈன்றது.ஆஸ்திரேலியாவிற்கு வெளியே, கோலா கரடிகள் அதிகமாக உள்ளது, இவ்விலங்குக் காட்சிசாலையில் மட்டுமே 1979க்கு அடுத்து, 2014 இல் ஆப்பிரிக்கன் பென்குயின்களின் பெரிய கூட்டம் சான் டியேகோ விலங்குக் காட்சிசாலையில் வரவழைக்கப்பட்டது.

இவ்விலங்கு காட்சிசாலையை சுற்றிப் பார்ப்பதற்கு வரும் 75% பார்வையாளர்கள் இரட்டை அடுக்கு கொண்ட பேருந்துகளில் ஏறி காண்கின்றனர். மேலும் வான் வழியாக விலங்குக் காட்சிசாலையை காண்பதற்கு கோண்டோலா லிப்ட் வசதி உள்ளது. 

உலகின் குறிப்பிட்ட பகுதிகளில் மட்டும் காணப்படும் விலங்குகளை இந்த விலங்குக் காட்சிசாலையில், அதன் இயல்பான இயற்கைச் சூழ்நிலைக்கு ஏற்ப காட்சிபடுத்தப்படுத்தப்பட்டுள்ளது. குறிப்பாக ஆப்பிரிக்காவின் மழைக்காடுகளில் காணப்படும் கொரில்லா முதல் ஆர்க்டிக் பெருங்கடல் பகுதியின் தைகா மற்றும் தூந்திரப் பகுதிகளில் மட்டுமே காணப்படும் துருவக் கரடிகள் வரை இவ்விலங்குக் காட்சியில் உள்ளது.
பறவைகள் நன்கு பறக்கும் அளவிற்கு, கம்பிகளால் மூடப்பட்ட மிகப்பெரிய கூண்டுகளில், நீர் குட்டைகளுடன் பராமரிக்கப்படுகிறது. இவிடத்தில் பறவைகளும், நீர் வாழ் விலங்குகளும் இயற்கையாக வளர்கிறது. 

சான் டியேகோ பகுதியில் நிலவும் தட்பவெப்பம் செடி, கொடி மரங்கள் மற்றும் விலங்குகளுக்கு ஏற்புடையதாக உள்ளது. இங்குள்ள பூங்காவில் விலங்குகளின் உணவிற்காக 7,00,000 வகையான தாவரங்கள் வளர்க்கப்படுகிறது. 
பாண்டா கரடி போன்ற சிறப்பு விலங்கினங்களுக்கான உணவிற்காக 40 வகையான மூங்கில் தாவரங்கள் வளர்க்கப்படுகிறது. சீனா மற்றும் ஆஸ்திரேலியாவில் மட்டும் காணப்படும் கோலா எனும் விலங்குகளின் உணவிற்காக தைல மரங்களை வளர்க்கின்றனர். இவ்விலங்குக் காட்சிசாலையின் பராமரிப்பிற்காக 481 ஊழியர்கள் பணிபுரிகின்றனர்.

ஆசிய-ஆப்பிரிக்க குரங்கள் மற்றும் பிற விலங்குகளை நடமாட்டத்திற்கு தனி வழித் தடங்கள் அமைக்கப்பட்டுள்ளது. 

மழைக்காடுகளில் வாழும் 45 இனங்களில் 200 பறவைகளில் 
குட்டைக் கிளி, மீன்கொத்தி, பாலி மைனா, மரங்கொத்தி போன்ற பறவை இனங்களை இங்கு காணலாம். 




</doc>
<doc id="404464" url="https://ta.wikipedia.org/wiki?curid=404464" title="எட்ஃபூ கோயில்">
எட்ஃபூ கோயில்

எட்ஃபூ கோயில் (Temple of Edfu) என்பது ஒரு பண்டைக்கால எகிப்தியக் கோயில் ஆகும். இது மேல் எகிப்தில் உள்ள எட்ஃபூ என்னும் இடத்தில் நைல் நதியின் மேற்குக் கரையில் அமைந்துள்ளது. கிரேக்க-உரோமக் காலத்தில் இந்த நகரம் முதன்மைக் கடவுளான ஹோரஸ்-அப்பல்லோவின் பெயரைத் தழுவி அப்பல்லோனோபோலிசு மக்னா என அழைக்கப்பட்டது. இது எகிப்தில் உள்ள நன்கு பேணப்பட்ட கோயில்களுள் ஒன்று. வல்லூற்றுக் கடவுள் ஹோரசுக்காக அமைக்கப்பட்ட இக்கோயில் தாலமியக் காலத்தில் கிமு 237க்கும் 57க்கும் இடையில் கட்டப்பட்டது. இக்கோயிலின் சுவர்களில் காணப்படும் கல்வெட்டுக்கள் பண்டைய எகிப்தின் கிரேக்க-உரோமக் காலப்பகுதியில் மொழி, தொன்மம், சமயம் ஆகியவை குறித்த முக்கியமான தகவல்களைத் தருகின்றன. குறிப்பாக, கோயிலின் செதுக்கப்பட்ட கட்டிட உரைகள், கோயிலின் கட்டுமானம் தொடர்பான விபரங்களைத் தருவதுடன், இக்கோயிலினதும், பிற கோயில்களினதும் தொன்மம் சார்ந்த விளக்கங்களையும் பேணி வைத்துள்ளது. அத்துடன் ஹோரசுக்கும், சேத்துக்கும் இடையிலான முரண்பாடுகள் தொடர்பான புனித நாடகம் குறித்த காட்சிகளும், கல்வெட்டுக்களும் இங்கே காணப்படுகின்றன. இவை செருமன் எட்ஃபூ திட்டத்தினூடாக மொழிபெயர்க்கப்பட்டன. 

எட்ஃபூ தாலமியக் காலத்தில் கட்டப்பட்ட பல கோயில்களுள் ஒன்று. தென்தேரா, எசுனா, கொம் ஒம்போ, பிலே ஆகியவை இக்காலத்திய பிற கோயில்களுள் அடங்கும். இக்கோயிலின் அளவு ஒப்பீட்டளவில் அக்காலத்தின் வளத்தை வெளிக்காட்டுவதாக உள்ளது. கிமு 237 ஆகத்து 23 ஆம் தேதி தொடங்கப்பட்ட இன்றுள்ள கோயில் கட்டிடம், முதலில் தூண்களோடு கூடிய ஒரு மண்டபத்தையும், இரண்டு குறுக்கு மண்டபங்களையும், சிறிய கோவில்களால் சூழப்பட்ட கருவறையையும் கொண்டிருந்தது. மூன்றாம் தாலமியின் ஆட்சிக் காலத்தில் தொடங்கப்பட்ட கட்டிட வேலைகள் பன்னிரண்டாம் தாலமியில் காலத்திலேயே முற்றுப்பெற்றது. இன்றைய கோயில் இருக்கும் இடத்தில் முன்னர் ஒரு சிறிய கோயில் இருந்துள்ளது. இதுவும் ஹோரசுக்கான கோயிலே ஆகும். பழைய கோயில் கிழக்கு-மேற்காக அமைக்கப்பட்டு இருந்த போதும் தற்போதைய கோயில் வடக்கு-தெற்காக உள்ளது. அழிந்த ஒரு வாயிற் கோபுர அமைப்பு, தற்போதைய கோயிலுக்குச் சற்று வடக்கில் அமைந்துள்ளது. இப்பகுதியில் புதிய இராச்சிய மன்னர்களான முதலாம் ராமேசசு, முதலாம் சேத்தி, இரண்டாம் ராமேசசு ஆகியோர் காலத்தில் கட்டிட வேலைகள் இடம்பெற்றதற்குக் கல்வெட்டுச் சான்றுகள் உள்ளன.

391 ஆம் ஆண்டில், முதலாம் தியோடோசியசினால், உரோமப் பேரரசில் கிறித்தவம் அல்லாத வழிபாட்டு முறைகள் தடை செய்யப்பட்டபோது எட்ஃபூ கோயில் அதன் சமயக் கட்டிடம் என்னும் பயன்பாட்டை இழந்தது. பல இடங்களிலும் நடந்ததைப் போலவே, அக்கால எகிப்தில் முதன்மை பெற்று விளங்கிய கிறித்தவ மதத்தைப் பின்பற்றியவர்கள், எட்ஃபூ கோயிலில் காணப்பட்ட புடைப்புச் சிற்ப உருவங்களை உடைத்து அழித்துவிட்டனர். இன்று கறுப்பாகக் காணப்படும் தூண் மண்டபத்தின் கூரைப்பகுதி, அக்காலத்தில் அங்கிருந்த படிமங்களை அழிப்பதற்காகத் தீவைப்பு இடம்பெற்றிருப்பதைக் காட்டுகிறது.

பல நூற்றாண்டுக் காலத்தில் கோவில், பாலைவன மணலாலும், நைல் நதியின் வண்டல் படிவுகளாலும் 12 மீட்டர் ஆழத்தில் புதைந்துவிட்டது. உள்ளூர் மக்கள் பழைய கோயில் இருந்த இடத்துக்கு நேர் மேலே தமது வீடுகளைக் கட்டினர். பிரெஞ்சு ஆய்வாளர்கள் 1798 ஆம் ஆண்டில் இக்கோயிலை அடையாளம் கண்ட காலத்தில் கோயிலின் வாயிற் கோபுர அமைப்பின் மேற்பகுதி மட்டும் தெரியக்கூடியதாக இருந்தது. 1860 இல் ஒரு பிரெஞ்சு எகிப்தியலாளரான அகசுத்தே மரியெட் எட்ஃபூ கோயிலை மணலுக்குள் இருந்து விடுவிக்கும் பணியைத் தொடங்கினார்.

எட்ஃபூ கோயில், ஏறத்தாழப் பாதிப்படையாமல் உள்ளதுடன், பண்டைய எகிப்தியக் கோயில்களுக்குச் சிறந்த எடுத்துக்காட்டாகவும் விளங்குகிறது. இக்கோயொலின் தொல்லியல் முக்கியத்துவமும், பெருமளவு பாதிப்படையாமல் இருப்பதும், அதை ஒரு முக்கியமான சுற்றுலா மையமாக ஆக்கியுள்ளது. அத்துடன் இது நைலில் பயணம் செய்யும் ஆற்றுப் படகுகள் அடிக்கடி நின்று செல்லும் இடமாகவும் இது உள்ளது. 


</doc>
<doc id="404475" url="https://ta.wikipedia.org/wiki?curid=404475" title="ரிஷப் பந்த்">
ரிஷப் பந்த்

ரிஷப் ராஜேந்திர பந்த் (Rishabh Rajendra Pant (பிறப்பு:4 அக்டோபர்,1997) என்பவர் இந்தியத் துடுப்பாட்ட வீரர் ஆவார். இவர் புது தில்லி மாநிலத் துடுப்பாட்ட அணிக்காக விளையாடி வருகிறார். அக்டோபர் 22, 2015 ஆம் ஆண்டில் 2015-2016 ஆம் ஆண்டில் நடைபெற்ற ரஞ்சிக் கோப்பைத் தொடரில் முதல் தரத் துடுப்பாட்டப் போட்டிகளில் அறிமுகமானார். டிசம்பர் 23, 2015 ஆம் ஆண்டில் 2015- 2016 ஆம் ஆண்டில் நடைபெற்ற விஜய் அசாரே போட்டித் தொடரின் மூலம் பட்டியல் அ துடுப்பாட்டத்தில் அறிமுகமானார். டிசம்பர் 2015 ஆம் ஆண்டில் 2016 ஆம் ஆண்டிற்கான 19 வயதிற்கு உட்பட்டோருக்கான துடுப்பாட்ட உலகக்கிண்ணத்தில் விளையாடும் இந்தியத் துடுப்பாட்ட அணியில் இவருக்கு இடம் கிடைத்தது. பெப்ரவரி 1, 2016 ஆம் ஆண்டில் இந்தத் தொடரில் 18 பந்துகளில் 50 ஓட்டங்கள் அடித்தார். இதன்மூலம் 19 வயதிற்கு உட்பட்டோருக்கான துடுப்பாட்ட உலகக்கிண்ணத்தில் குறைவான பந்துகளில் 50 ஓட்டங்கள் எடுத்தவர் எனும் சாதனையைப் படைத்தார். 2018 இல் இங்கிலாந்துத் துடுப்பாட்ட அணிக்கு எதிரான மூன்றாவது தேர்வுத் துடுப்பாட்டப் போட்டியில் இவர் அறிமுகமானார்.பெப்ரவரி 6,2016 ஆம் ஆண்டில் இந்தியன் பிரீமியர் லீக் போட்டித் தொடரில் டெல்லி டேர்டெவில்ஸ் அணிநிர்வாகம் இவரை 1.9 கோடி ரூபாய் மதிப்பில் ஏலத்தில் எடுத்தது. அன்றைய தினம் 19 வயதிற்கு உட்பட்டோருக்கான துடுப்பாட்ட உலகக்கிண்ணத்தில் நூறு அடித்து இந்திய அணி அரையிறுதிக்குச் செல்ல உதவினார்.

இந்தியன் பிரீமியர் லீக் தொடரில் இவரின் முதல் போட்டியில் குஜராத் லயன்சு அணிக்கு எதிரான போட்டியில் 40 பந்துகளில் 69 ஓட்டங்கள் எடுத்து 8 இலக்குகள் வித்தியாசத்தில் அணி வெற்றி பெற உதவினார். இவரின் முதல் 50 ஓட்டங்களை 25 பந்துகளில் எடுத்தார். 2017 ஆம் ஆண்டில் நடைபெற்ற இந்தியன் பிரீமியர் லீக் போட்டியில் மே 4 இல் நடந்த குஜராத் லயன்சு அணிக்கு எதிரான போட்டியில் 43 பந்துகளில் 97 ஓட்டங்கள் எடுத்தார். 

மே 2018 இல் , 2018 இந்தியன் பிரீமியர் லீக் தொடரில் சன்ரைசர்ஸ் ஐதராபாத் அணிக்கு எதிரான போட்டியில் 63 பந்துகளில் 128 ஓட்டங்கள் எடுத்தார். இதில் 15 நான்குகளும் 7 ஆறுகளும் அடங்கும். அணியின் மொத்த ஓட்டங்களில் இவரின் பங்கு 68.4 சதவீதம் ஆகும். 36 பந்துகளில் அரைசதம் அடித்தார். பின் 20 பந்துகளில் அடுத்த 50 ஓட்டங்களை எடுத்தார். 2013 இந்தியன் பிரீமியர் லீக் தொடரில் பெங்களூர் ராயல் சேலஞ்சர்ஸ் அணியைச் சேர்ந்த கிறிஸ் கெயில், புனே வாரியர்சு இந்தியா அணிக்கு எதிரான போட்டியில் 30 பந்துகளில் நூறு அடித்ததே சாதனையாக உள்ளது. இதன்மூலம் இருபது20 போட்டியில் அதிக ஓட்டங்கள் எடுத்த இந்திய வீரர் எனும் சாதனை படைத்தார். இதற்கு முன் சென்னை சூப்பர் கிங்ஸ் அணியைச் சேர்ந்த முரளி விஜய் 2010 இந்தியன் பிரீமியர் லீக் தொடரில் 127 ஓட்டங்கள் எடுத்ததே சாதனையாக இருந்தது. ஆனால் இந்தப் போட்டியில் டெல்லி அணி தோல்வியடைந்தது. 

2017 ஆம் ஆண்டில் இங்கிலாந்து துடுப்பாட்ட அணிக்கு எதிரான பன்னாட்டு இருபது20 போட்டியில் விளையாடும் அணியில் இடம்பிடித்தார். சேப்பாக்கம் துடுப்பாட்ட அரங்கத்தில் பெப்ரவரி 1, 2017 இல் இங்கிலாந்துக்கு எதிரான மூன்றாவது போட்டியில் அறிமுகமானார். 

சூன்,2017 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிரான தொடரில் இந்திய அணியிலிடம் பிடித்தார். பெப்ரவரி,2018 இல் நடைபெற்ற 2018 சுதந்திரக் கோப்பை தொடரில் பன்னாட்டு இருபது20 போட்டிக்கான இந்திய அணியில் இடம்பிடித்தார்.

சூலை, 2018 இல் நடைபெற்ற இங்கிலாந்து துடுப்பாட்ட அணிக்கு எதிரான துடுப்பாட்டத் தொடரில் தேர்வுத் துடுப்பாட்டத்தில் ஆகத்து 18, 2018 இல் அறிமுகமானார். அறிமுகப் போட்டியில் ஆறு இலக்குகளைக் வீழ்த்திய (கேட்ச்) இந்தியர் எனும் சாதனை படைத்தார். இதே தொடரில் ரிஷப் பந்த் (இந்) தனது முதல் நூறு ஓட்டங்களைப் பதிவு செய்தார். மேலும் இங்கிலாந்தில் முதல் நூறு ஓட்டங்கள் ( தே.து) எடுத்த குச்சக் காப்பாளர் எனும் சாதனை படைத்தார்.

திசெம்பர், 2018 இல் ஆத்திரேலிய அணிக்கு எதிரான தொடரின் முதல் தேர்வுத் துடுப்பாட்டப் போட்டியில் 11 "கேட்சுகளைப்" பிடித்தார், இதன்மூலம் ஒரே போட்டியில் அதிக கேட்சுகளைப் பிடித்த இந்திய வீரர் எனும் சாதனை படைத்தார். நான்காவது போட்டியில் 159 ஓட்டங்கள் எடுத்தார். இதன்மூலம் ஆத்திரேலிய அணிக்கு எதிராக தேர்வுத் துடுப்பாட்டப் போட்டியில் நூறு ஓட்டங்கள் எடுத்த முதல் குச்சக் காப்பாளர் எனும் சாதனை படைத்தார். 


</doc>
<doc id="404476" url="https://ta.wikipedia.org/wiki?curid=404476" title="சோள அவல்">
சோள அவல்

சோள அவல் (Corn flakes, or cornflakes), என்பது தானியங்களால் தயாரிக்கப்படும் காலை உணவு, பொதுவாக இது மக்காச்சோளத்தால் தயாரிக்கப்படுகிறது. இந்த உணவானது 1894 இல் மருத்துவரும் ஊட்டச்சத்து நிபுணருமான ஜான் கெல்லாக்கால் நோயாளிகளுக்கு ஆரோக்கியமான உணவாக உருவாக்கப்பட்டது. இதைத் தொடர்ந்து இந்த உணவைத் தயாரித்து மக்களிடம் விற்க கெல்லாக் (கெலாக்ஸ்) நிறுவனமும் உருவானது. 1896 இல் இந்த செயல்முறைக்கானக் காப்புரிமை வழங்கப்பட்டது.

மக்காச்சோளத்தைக் கொண்டு தயாரிக்கப்பட்ட இந்த உணவு சமூகத்தில் பரந்த அளவில் பிரபலமடையத் தொடங்கியது. இதைத் தொடர்ந்து கெல்லாக் தொடர்ச்சியான பல பரிசோதனைகளைத் தொடர்ந்து, பல்வேறு பொருட்களை சேர்த்து, வெவ்வேறு தானியங்களைப் பயன்படுத்தினார். 1928 இல், அவர் வேறொரு வெற்றிகரமான காலை உணவாக, அரிசியால் செய்யப்பட்ட ரைஸ் கிரிஸ்பிசின் உற்பத்தியைத் தொடங்கினார்.

இவை தயாரிப்பாளர்களால் பல்வேறுபட்ட வகைத் தானியங்களை நசுக்கி உற்பத்தி செய்யப்படுகின்றன. இதில் பலவற்றுக்கு சோளக்கதிர்கள் பொதுவான மூலப்பொருளாக உள்ளன. இவை காலை உணவுப் பொருளாகப் பயன்படுத்தப்படுவதுடன், இந்த நசுக்கப்பட்ட தானியங்களானது ரொட்டித் துண்டுகளுக்கு மாற்றான உணவாகவும் உள்ளது.

சோள மணிகளை நசுக்கி சருகுபோலாக்கி பின் சிறு துண்டுகளாகக் கொண்ட வெளிறிய அவல்போல தயாரிக்கப்பட்ட பின் அடைக்கப்பட்ட ஒரு உணவுத் தயாரிப்பு ஆகும். இதை பொதுவாக குளிர்ந்த பாலில் இட்டும், சிலசமையம் சர்க்கரையைச் சேர்த்தும் உண்ணப்படும். 

இதன் கதையானது 19 ஆம் நூற்றாண்டின் பிற்பகுதியில் தொடங்குகிறது. ஏழாம் நாள் வருகை சபையானது சைவ உணவு முறையிலான புதிய உணவை உருவாக்கி பரிந்துரைக்க ஒரு குழுவை அமைத்தது. குழு உறுப்பினர்கள் கோதுமை, ஓட்ஸ், அரிசி, பார்லி, மக்காச்சோளம் உள்ளிட்ட பல்வேறு தானியங்களைக் கொண்டு பரிசோதித்தனர். ஜான் கெல்லாக்கும் இந்தப் பணியில் ஈடுபட்டு வந்தார். இவரும் இவருடைய தம்பி வில் கெய்த் கெல்லாக்கும் இணைந்து உணவுப் பொருள் கடையை நடத்தி வந்தனர். 
ஒருநாள் ரொட்டிக்காகத் தயாரிக்கப்பட்ட கோதுமை மாவு, காய்ந்து பாத்திரத்தில் ஒட்டியிருந்தது. வில் கெல்லாக் அந்தப் பாத்திரத்தைச் சுத்தம் செய்யும்போது சருகுகள்போல் உதிர்ந்தன. அவற்றை அருகில் இருந்த சூடான பாத்திரத்தில் போட்டபோது அவை பொரிந்தன. அதை சுவைத்துப் பார்த்தபோது, ஓரளவு சாப்பிடக்கூடியதாகத்தகத் தெரிந்தது. பின்னர் கோதுமை மாவை எடுத்து, இதேபோல் மீண்டும் செய்து, ஜான் கெல்லாக்கிடம் காட்டினார். அவருக்கும் பிடித்துவிட, பல முயற்சிகள், பரிசோதனைகளுக்குப் பிறகு, 1906 ஆம் ஆண்டு கோதுமைக்குப் பதில் மக்காச்சோளத்தில் உருவான ‘சோள அவல்’ விற்பனைக்கு வந்தது. கெல்லாக் நிறுவனமும் உருவானது. அதன்பிறகு கெல்லாக் சகோதரர்கள் தங்கள் வாழ்நாளில் நூற்றுக்கும் மேற்பட்ட உணவுகளை அறிமுகப்படுத்தியிருக்கிறார்கள். இந்த 122 ஆண்டுகளில் பல உணவுப் பொருட்களைப் புதிதாக உருவாக்கி, இன்றும் கெல்லாக் முன்னணி நிறுவனமாக இருந்துவருகிறது.


</doc>
<doc id="404479" url="https://ta.wikipedia.org/wiki?curid=404479" title="தீம்தரிகிட">
தீம்தரிகிட

தீம்தரிகிட என்பது ஞாநியை ஆசிரியராகக் கொண்டு வெளிவந்த ஒரு சிற்றிதழாகும்.

நெருக்கடி நிலை ஆட்சிக்காலத்தில், கருத்துச் சுதந்திரத்தில் சமரசம் செய்துகொள்ளாமல் இயங்கிய ஆங்கிலப் பத்திரிகைகளை முன்மாதிரியாகக் கொண்டு தமிழில் அப்படியான செய்தி விமர்சனப் பத்திரிகையைக் கொண்டுவர வேண்டும் என்ற கனவோடு, பாரதியின் "மழை" கவிதையில் இடம்பெற்றிருந்த "தீம்தரிகிட" என்ற தாளக்குறிப்பை பத்திரிக்கையின் பெயராகக் கொண்டு துவக்கிய இதழாகும். 1982 இல் மூன்று இதழ்களோடு நின்றுபோனது. சிறு இடைவெளிக்குப் பிறகு, 1985 இல் ஐந்து இதழ்கள், 17 ஆண்டுகால இடைவெளிக்குப் பிறகு மீண்டும் 2002 இல் தொடங்கி 2006 வரை இந்தப் பத்திரிக்கை நடத்தப்பட்டது. ஏறக்குறைய கால் நூற்றாண்டு காலத்தில் தடைபட்டு தடைபட்டு வெளியான இந்த இதழானது வார இதழ், மாதம் இருமுறை இதழ், மாத இதழ் என்று கால மாற்றங்களையும், ஏ4, ஏ3, 1/8 டெமி என்று வடிவ மாற்றங்களைக் கண்டு வெளிவந்தது.
1982 முதல் 2006 வரை வெளிவந்த "தீம்தரிகிட" இதழ்களின் தொகுப்பானது ஏறக்குறைய 2000 பக்கங்களில் ஏழு தொகுதிகளாக ஞானபாநு பதிப்பகத்தால் வெளியிடப்பட்டது.
கீற்று இணையதளத்தில் தீம்தரிகிட இதழ்


</doc>
<doc id="404483" url="https://ta.wikipedia.org/wiki?curid=404483" title="சுலோச்சன முதலியார் பாலம்">
சுலோச்சன முதலியார் பாலம்

சுலோச்சன முதலியார் பாலம் (Sulochana Mudhaliar bridge) (வண்ணாரப்பேட்டை பாலம் என்றும் அழைக்கப்படுகிறது) என்பது தமிழ்நாட்டின் திருநெல்வேலியையும், பாளையங்கோட்டையையும் இணைக்கும்வகையில் தாமிரபரணி ஆற்றின் குறுக்கே கட்டப்பட்ட ஒரு பழமையான பாலமாகும். இந்தப் பாலம் 1884 ஆம் ஆண்டு கட்டப்பட்டதாக கால்டுவெல்லின் திருநெல்வேலி சரித்திரம் (History of Tinnevelly) என்ற நூலில் குறிப்பிடப்பட்டுள்ளது.
அக் காலத்தில் பாளையங்கோட்டையிலிருந்து திருநெல்வேலிக்கு சென்றுவர மக்கள் தாமிரபரணி ஆற்றைக் கடக்கவேண்டி இருந்தது. ஆற்றைக் கடக்க படகிலே அல்லது நீந்தியோ செல்லவேண்டி இருந்தது. இதனால் தாமிரபரணியின் குறுக்கே பாலம் கட்ட வேண்டும் என்று கிழக்கிந்திய கம்பெனி நிர்வாகத்துக்கு, அன்றைய நெல்லை மாவட்ட ஆட்சியராக இருந்த ஆர். ஈடன் 1836 ஆம் ஆண்டு கடிதம் எழுதினார். ஆனால், இக்கடிதத்தை கிழக்கிந்திய கம்பெனி அரசு பொருட்படுத்தவில்லை. ஆர். ஈடனுக்குப் பிறகு, 1840 மார்ச் 5 அன்று நெல்லை மாவட்ட ஆட்சியராக ஈ. பி. தாம்சன் பொறுப்பேற்றார். அவர் பதவியேற்ற சில நாட்களில் அங்குள்ள படகுத் துறையில் ஒரு பெரிய கலவரம் வெடித்து, சிலர் கொல்லப்பட்டனர்.

போதுமான போக்குவரத்து வசதி இருந்திருந்தால் இந்த உயிரிழப்புகளைத் தவிர்த்திருக்கலாம் என நினைத்த தாம்சன், பாலம் அமைப்பது குறித்து அதிகாரிகளுடன் ஆலோசனை கூட்டம் நடத்தினார், கூட்டத்தில் பாலம் கட்ட வேண்டும் என முடிவுசெய்யப்பட்டது. அந்தக் கூட்டத்தில் தாம்சனின் கீழ் சிரஸ்தாராகப் பணியாற்றிய பரம்பரைப் பணக்காரரான சுலோக்சன முதலியாரும் (சிரஸ்தார் பதவி இன்றைய வட்டாட்சியர் பதவிக்கு இணையானது) கலந்துகொண்டார். 

கூட்டத்தின் முடிவின்படி இலண்டன் தேம்ஸ் நதியில் அமைந்துள்ள வெஸ்ட் மினிஸ்டர் பாலத்தை ஒத்த வடிவமைப்பில் பாலத்தின் வரைபடமும், கட்ட 50 ஆயிரம் ரூபாய் செலவில் மதிப்பீடும் தயாரிக்கப்பட்டு அரசிடம் தெரிவிக்கப்பட்டது. கிழக்கிந்திய கம்பெனி அரசு அவ்வளவு பெரிய தொகையைச் செலவு செய்யத் தயங்கியது. அந்தப் பாலத்தால் மக்களுக்குத்தான் பலன் என்பதால், மக்களிடமே பணம் வசூலித்துக் கட்டலாம் என்று ஆட்சியர் தாம்சன் முடிவுசெய்தார். பணம் வசூலிக்கும் பொறுப்பு சுலோச்சன முதலியாரிடம் ஒப்படைக்கப்பட்டது. மக்களிடம் பாலத்துக்காக பணம் வசூலிக்க விரும்பாத சுலோச்சன முதலியார் தானே முழுப் பணத்தையும் செலவு செய்ய முடிவெடுத்தார். தன் மனைவி வடிவாம்பாளிடம் இருந்த நகைகளையும், தன்னிடமிருந்த சொத்துகளையும் விற்று அரசிடம் பாலத்தைக் கட்டும்படி சொன்னார்.

இதனையடுத்து 760 அடி நீளம், 21.5 அடி அகலம், 60 அடி விட்டத்தில் 11 வளைவுகள், அவற்றைத் தாங்க இரட்டைத் தூண்களுடன் பாலம் நான்கு வருடங்களுக்குள் கட்டி முடிக்கப்பட்டது. 1884 ஆம் ஆண்டு இந்தப் பாலம் திறக்கப்பட்டது. அந்தப் பாலத்தின் திறப்பு விழாவில், தனிநபராக அதற்கு உதவிய சுலோச்சன முதலியாரை ஆங்கிலேய அரசு கவுரவித்தது. மேலும் அவரைப் பாராட்டும் வகையில் பாலத்தின் முகப்பில் 20 அடி உயரக் கோபுரம் அமைக்கப்பட்டு, சுலோச்சன முதலியாரின் உதவியை விவரித்துத் தமிழிலும் ஆங்கிலத்திலும் எழுதப்பட்ட ஒரு மீட்டர் அகலம் கொண்ட கல்வெட்டு அதில் பதிக்கப்பட்டது. அந்தக் கல்வெட்டு 1970 வரை இருந்தது.


</doc>
<doc id="404485" url="https://ta.wikipedia.org/wiki?curid=404485" title="காலிகுலா">
காலிகுலா

காலிகுலா ("Caligula"; இலத்தீன்: Gaius Julius Caesar Augustus Germanicus; 31 ஆகஸ்டு 12- 24 ஜனவரி 41 கி.பி.) கி.பி. 37லிருந்து கி.பி. 41 வரை ரோமப் பேரரசராக இருந்தவர். இவர் மிகவும் புகழ் பெற்ற ரோம தளபதி ஜெரமானிக்கசுக்கும், அகஸ்டசு அரசரின் பேத்தியான மூத்த அகிரிப்பினாவுக்கும் மகன் ஆவார். காலிகுலா ரோம இராஜ்யத்தை ஆளும் முதல் அரச குடும்பத்தில் பிறந்தார். இந்த அரசமரபு வழக்கமான முறைப்படி ஜூலியோ-கிளாடியன் வம்சம் என்று அறியப் பட்டது. காலிகுலா பிறந்து இரண்டு வருடங்களுக்குப் பிறகு ஜெர்மானிக்கசின் மாமாவும் வளர்ப்பு தந்தையுமான டைபீரியசு, அகஸ்டசுக்குப் பின்னர் ரோம பேரரசராக கி.பி.14 இல் பட்டம் ஏற்றார்.

ஜூலியஸ் சீசரின் பெயர் கொண்டு காலியஸ் சீசர் என்று பெயரிடப்பட்டாலும் இவர் காலிகுலா என்ற அடை மொழியைப் பெற்றார் (காலிகுலா என்ற பெயராக்கம் சிறு வீரர்களின் பூட்ஸ் அல்லது சப்பாத்து ஆகும் - காலிகா). இவ்வாறு அழைத்தது இவரது தகப்பனாரின் போர் வீரர்கள் ஆவர். இவர்கள் ஜெர்மானியாவில் முகாமிட்டிருக்கும் போது இவரைக் காலிகுலா என்று அழைக்க ஆரம்பித்தனர். ஜெர்மானிக்கசு கி.பி.19இல் இறந்த பிறகு அவரின் மனைவியும் காலி குலாவின் தாயுமான அகிரிப்பினா தனது ஆறு குழந்தைகளுடன் ரோமுக்குத் திரும்பி வந்தார் அங்கு அவருக்கு டைபீரியசுடன் ஒரு கசப்பான பகைமை உருவானது. இந்த பகைமை அவளின் குடும்ப உறுப்பினர் அனைவரையும் அழித்தது. எஞ்சியது காலிகுலா மட்டுமே. இந்த கிளர்ச்சிகளால் பாதிக்கப் படாமல் தனது வளர்ப்பு தாத்தாவின் அழைப்புக்கு இணங்க காலிகுலா கி.பி.31 இல் காப்ரி என்கின்ற தீவில் அவரைச் சந்தித்தார். அத்தீவைவிட்டு டைபீரியஸ் ஐந்து ஆண்டுகளுக்கு முன்பே சென்று விட்டார். டைபீரியசு இறந்த பிறகு காலிகுலா, கி.பி.37இல் பேரரசாக பட்டம் சூடினார்.

காலிகுலாவின் அரசாட்சியைப் பற்றி அறிந்து கொள்ள அதிக ஆவணங்கள் இல்லை. இருந்தாலும் இவர் ஒரு உயர்ந்த, மிதவாதியான அரசராக முதல் ஆறு மாதங்களுக்கு இருந்தார் என வர்ணிக்கப் பட்டுள்ளது. அதன் பிறகு இவரை மிக மோசமான அரசராக ஆவணங்கள் சித்தரிக்கின்றன. கொடூரமானவராக, கொடுஞ்செயல் புரிபவராக, அதிக செலவு செய்யும் ஊதாரியாக இயற்கைக்கு அப்பாற்பட்டு பாலுறவு கொள்பவராக அவைகள் கூறுகின்றன. இவரை ஒரு பித்துப்பிடித்த அரசராகச் சித்தரிக்கின்றன. ஆனால் இந்த ஆவணங்களின் நம்பகத்தன்மை கேள்விக்குறியானதே. ஆனால் இவரின் அரசாட்சி சமயத்தில் இவர் அரசரின் கட்டுப்பாடற்ற ஆற்றலை அதிகரிக்கும் முயற்சியிலும் அவரை எதிர் கேள்வி கேட்பதற்கு அதிக இடமில்லாமலும் பார்த்துக் கொண்டார். அவர் தனக்கு சொகுசு மாளிகை கட்டுவதிலும் உயர் வகை கட்டங்கள் கட்டும் செயல் திட்டங்களிலும் தனது கவனம் முழுவதும் செலுத்தினார். மேலும் ரோமில் உள்ள இரு கால்வாய் பாலங்களைக் கட்டுவதிலும் கவனம் செலுத்தினார். அவைகளின் பெயர்கள் அகுவா க்ளாடியா மற்றும் அனியோ நோவாஸ் ஆகும். இவரின் காலத்தில் இவர்களின் கீழிருந்த மௌரிடானியா அரசானது இவரின் பேரரசோடு ஒரு மாகாணமாக இணைக்கப் பட்டது.

கி.பி.41 இல் இவரது மெய்க்காவல் படை, அமைச்சர்கள் மற்றும் அரசவையினர் சேர்ந்து செய்த கூட்டுச்சதியில் படுகொலை செய்யப்பட்டார். எப்படி ஆனாலும் இந்த சதிக்கூட்டத்தின் எண்ணமாகிய ரோம் குடியரசு என்ற கனவு நிறைவேறவில்லை. காலிகுலா கொலை செய்யப் பட்ட அன்றே ரோம அரசவை நடுவர் காலிகுலாவின் மாமா கிளாடியசை அரசராகப் பிரகடனம் செய்தது. இவரின் ஆட்சியிலும் ஜூலியோ-க்ளாடியன் வம்சம் தொடர்ந்தது. இவரின் மருமகன் நீரோ மன்னர் கி.பி. 68 இல் இறக்கும் வரை இந்த வம்சம் தொடர்ந்தது. ஆனால் காலிகுலா இறந்த பிறகு ஜூலியஸ் சீசரின் ஆண் வம்சாவளி நின்று போனது.

காயஸ் ஜூலியஸ் சீசர் (அவரின் புகழ்பெற்ற உறவினரின் பெயர்) அன்டியம் என்ற இடத்தில் கி.பி 12 ஆம் வருடம் 31 ஆம் தேதி ஆகஸ்டு மாதம் பிறந்தார். ஜெர்மானிக்கசுக்கும் அவரின் இரண்டாம் சொக்காரர் அகிரிப்பினாவிற்கும் பிறந்த ஆறு குழந்தைகளில் இவர் மூன்றாமவர். இவருக்கு இரண்டு மூத்த சகோதரர்களும் மூன்று இளைய சகோதரிகளும் உண்டு. சகோதரர்கள் நீரோ மற்றும் ட்ரூஸஸ் ஆவர். அகிரிப்பினா இளையவர், ஜூலியா ட்ருஸில்லா மற்றும் ஜூலியா லிவில்லா ஆகியோர் சகோதரிகள் ஆவர். இவரின் சித்தப்பா கிளாடியசு ஆவார். இவர் ஜெர்மானிக்கசின் இளைய சகோதரரும் பிற்கால அரசனும் ஆவார்.

இவரின் தாய் அகிரிப்பினா, மார்கஸ் விஸ்பானியஸ் அகிரிப்பா மற்றும் மூத்த ஜூலியா பிறந்த மகளாவார். இவரின் அம்மா வழி தாத்தா அகஸ்டசு ஆவார். அகிரிப்பினா மூலமாக அகஸ்டசு, காலிகுலா என்ற காயசின் கொள்ளுத் தாத்தா ஆவார்.


</doc>
<doc id="404487" url="https://ta.wikipedia.org/wiki?curid=404487" title="வில்லியம் ஜேம்ஸ்">
வில்லியம் ஜேம்ஸ்

வில்லியம் ஜேம்ஸ் (William James) (சனவரி 11, 1842 – ஆகத்து 26, 1910) ஒரு அமெரிக்கத் தத்துவஞானி மற்றும் உளவியலாளர் ஆவார். இவரே, அமெரிக்க ஐக்கிய நாடுகளில் முதன்முதலில் உளவியல் படிப்பை வழங்கிய கல்வியாளர் ஆவார்.  ஜேம்ஸ்  பத்தொன்பதாம் நுாற்றாண்டின் பிற்பகுதியின் முன்னணி சிந்தனையாளர்களில் ஒருவராகவும்,  அமெரிக்க  ஐக்கிய  நாடுகளிலிருந்து  உருவான, மிகவும் தாக்கத்தை  ஏற்படுத்தி  தத்துவவியலாளர்களில்  ஒருவராகவும்  கருதப்படுகிறார்.  இன்னும் சிலர்,  அவரை " அமெரிக்க  உளவியலின் தந்தை" என வர்ணிக்கின்றனர்.

ஜான் டூயி மற்றும் சார்லஸ் சாண்டர்ஸ் பியர்ஸ் ஆகியோருடன் இணைத்து வில்லியம் ஜேம்ஸ் நடைமுறைவாதக்  கோட்பாட்டோடு தொடர்புடைய முக்கிய நபர்களில் ஒருவராகக் கருதப்படுகிறார். மேலும், இவர் செயல்முறை உளவியலின் நிறுவனர்களில் ஒருவராகவும் கருதப்படுகிறார். 2002 ஆம் ஆண்டில் வெளியிடப்பட்ட பொது உளவியல் - ஒரு மறுபார்வை என்ற பகுப்பாய்வு ஜேம்ஸ் வில்லியம்சை 20 ஆம் நுாற்றாண்டின் மிகச்சிறந்த உளவியலாளர்களின் தர வரிசையில் 14 ஆம் இடத்தில் வரிசைப்படுத்தியுள்ளது.   1991 ஆம் ஆண்டு அமெரிக்க உளவியலாளர் என்ற இதழ் நடத்திய ஆய்வொன்றில் வில்லியம் ஜேம்சின் புகழ் பரிசோதனை உளவியலின் நிறுவனராகக் கருதப்படும் வில்ஹெல்ம் உண்ட்டுக்குப் பிறகு இரண்டாம் இடத்தில் உள்ளதாக தெரிவிக்கப்பட்டுள்ளது.  ஜேம்ஸ் எளிய பட்டறிவுக் கொள்கை அல்லது செய்து காண் அறிவு  என்ற தத்துவார்த்த நோக்கையும்  வளர்த்தெடுத்தார். ஜேம்சின் பணிகள் எமில் டேர்க்கேம், டபிள்யூ. இ. பி. டுபோய்ஸ், எட்மண்ட் உஸ்ஸெல், பெர்ட்ரண்டு ரசல், லுட்விக் விட்கென்ஸ்டைன், இலாரி புட்னம், மற்றும் ரிச்சர்டு ரோர்டி ஆகியோரிடம் தாக்கத்தை ஏற்படுத்தின எனலாம். அதோடு மட்டுமல்லாமல் ஜிம்மி கார்ட்டர் போன்ற அதிபர்களிடம் கூட தாக்கத்தை உண்டாக்கின எனலாம்.

சுவீடன்போர்ஜியன் இறையியலாளர் சர் என்றி ஜேம்சு என்பவரின் மகனாகவும், என்றி ஜேம்ஸ் என்ற புகழ் பெற்ற புதின எழுத்தாளர் மற்றும் அன்றாட நிகழ்ச்சிகளைக் குறிப்பெடுக்கும் அலைஸ் ஜேம்ஸ் ஆகியோரின் சகோதரனாகவும், வளமான குடும்பத்தில் பிறந்தார். ஜேம்ஸ் தொடக்கத்தில் ஒரு மருத்துவர் ஆகவே பயிற்றுவிக்கப்பட்டார். ஆனால், அவர் ஒருபோதும் மருத்துவம் பார்த்ததில்லை. பதிலாக,  தனக்கு  தத்துவம்  மற்றும்  உளவியலில்  தான் உண்மையான  ஆர்வம் இருப்பதைக்  கண்டுகொண்டார்.  ஜேம்ஸ் அறிவாய்வியல்,  கல்வி, மீவியற்பியல்,  உளவியல், சமயம்  மற்றும் உள்ளுணர்வியல் ஆகிய பகுதிகளில் பல்வேறு தலைப்புகளில் எழுதியுள்ளார். அவரது மிகவும் செல்வாக்குள்ள புத்தங்களில், உளவியலின் கொள்கைகள் என்ற புத்தகம் உளவியல் எனும் களத்தில் முன்மாதிரியாக அமைந்த ஒன்றாகும்; எளிய செய்து காண் அறிவு அல்லது எளிய பட்டறிவுக் கொள்கை என்ற தலைப்பின் கீழான கட்டுரைகள் தத்துவவியலில் ஒரு முக்கியமான உரையாகும்; மற்றும் ஆன்மீக அனுபவங்களின் பலவகைகள் என்ற நுால் வெவ்வேறு வினதமான ஆன்மீக அனுபவங்களை புலனாய்வு செய்தததோடு மட்டுமல்லாமல் மனதைக் குனப்படுத்தும் கருத்தியல்களையும் உள்ளடக்கியதாக இருந்தது.

1842 ஆம் ஆண்டில் நியூயார்க் நகரில், ஆஸ்டர் இல்லத்தில் வில்லியம் ஜேம்ஸ் பிறந்தார். இவர் குறிப்பிடத்தக்க, தனித்த, வளமான, அன்றைய நாளில் நன்கறியப்பட்ட, இலக்கிய அறிவுபடைத்த, மேல்தட்டு சுவீடன்போர்ஜியன் இறையியலாளர் சர் என்றி ஜேம்சின் மகனாவார். ஜேம்சின் குடும்ப சூழல் மற்றும் குடும்ப உறுப்பினர்களின் பல குறிப்பிடத்தக்க, அறிவுசார்ந்த திறமைகள் வரலாற்றாளர்கள், வாழ்க்கை வரலாறு எழுதுவோர் மற்றும் விமர்சகர்களுக்குத் தொடர்ந்து ஆர்வத்தைத் தருவதாக அமைந்தது. வில்லியம் ஜேம்ஸ் ஒரு தேர்ந்தெடுக்கப்பட்ட அட்லாண்டிக் பெருங்கடலுக்கு அப்பாலான கல்வியைப் பெற்றார். ஜெர்மன் மற்றும் பிரெஞ்சு இரண்டிலும் புலமையை வளர்த்துக் கொண்டார். ஜேம்ஸ் வீட்டின் கல்விச்சூழல் அகல்குடிவாதத்தை ஊக்கப்படுத்தியது. வில்லியம் ஜேம்ஸ் சிறுவனாக இருந்தபோதே, அந்த குடும்பம் ஐரோப்பாவுக்கு இரண்டு பயணங்களை மேற்கொண்டது, அவரது வாழ்க்கையில் பதின்மூன்று ஐரோப்பிய பயணங்களுக்கு காரணமாக அமைந்தது.


</doc>
<doc id="404489" url="https://ta.wikipedia.org/wiki?curid=404489" title="இயெவ்கேனி கசுபெர்சுக்கி">
இயெவ்கேனி கசுபெர்சுக்கி

இவ்ஜெனி வலென்டினோவிச் கஸ்பெர்ஸ்கி ("Yevgeny Valentinovich Kaspersky", உருசியம்: Евгений Валентинович Касперский; பிறப்பு 4 அக்டோபர் 1965) உருசிய மின்வெளிப் பாதுகாப்பு வல்லுநரும் 4000 ஊழியர்களைக் கொண்டத் தகவல் தொடர்பியல் பாதுகாப்பு நிறுவனமான கஸ்பெர்ஸ்கியின் முதன்மைச் செயல் அலுவலரும் ஆவார். இவர் 1997இல் கஸ்பெர்ஸ்கி ஆய்வக நிறுவனத்தை கூட்டாக நிறுவினார். இந்த ஆய்வகம் அரசு உதவியுடன் நடைபெறும் இணையப் போர் நிகழ்வுகளை அடையாளப்படுத்த உதவியது. மின்வெளிப் போரை தடுக்க பன்னாட்டு உடன்பாடு காணவேண்டியத் தேவையை வலியுறுத்தி வந்தார். 

கசுபெர்சுக்கி 1987இல் "இரகசியக் காவல் மற்றும் உளவுத் துறையின்" (KGB) தொழில்நுட்பப் பிரிவு நடத்திய உயர்நிலைப் பள்ளியில் கணிதப் பொறியியல், கணினித் தொழில்நுட்பத்தில் பட்டம் பெற்றார். 1989இல் இவருடைய கணினியில் "காசுகேடு நச்சுநிரல்" தாக்கியதும் இவருக்கு தகவல் தொடர்பியல் பாதுகாப்பு குறித்த விழிப்புணர்வும் ஆர்வமும் ஏற்பட்டது; இந்த நச்சுநிரலை நீக்க ஓர் நிரலை எழுதினார். தான் நிறுவிய கசுபெர்சுக்கி ஆய்வகத்தை பாதுகாப்பு ஆய்வின் மூலமும் விற்பனைத் திறன் மூலமும் வளர்த்தார். 2007இல் இந்த நிறுவனத்தின் முதன்மை செயல் அலுவலர் ஆனார்; இன்றுவரை (2018) இப்பதவியில் நீடித்து வருகிறார்.

கசுபெர்சுக்கி அக்டோபர் 4, 1965இல் உருசியாவின்நெவெரெசிஸ்க்கில் பிறந்தார். தமது ஒன்பதாவது அகவையில் மாஸ்கோவின் அண்மைய நகரியத்திற்கு இடம்பெயர்ந்து அங்கு வாழலானார். இவரது தந்தை பொறியியலாளர், தாயார் வரலாற்று ஆவணக் காப்பாளர். சிறுவராக இருக்கையிலேயே கணிதத்திலும் தொழில்நுட்பத்திலும் ஆர்வம் கொண்டவராக இருந்தார். கணித நூல்களைப் படிப்பதை தமது பொழுபோக்காக வைத்திருந்தார். தமது 14ஆம் அகவையில் கணிதப் போட்டியொன்றில் இரண்டாம் பரிசு பெற்றார். அதே அகவையில் மாசுக்கோ பல்கலைக்கழகத்தால் கணிதத்தில் சிறப்புக் கல்வி வழங்க நடத்தப்படும் ஏ.என். கோல்மோகொரோவ் தங்குப்பள்ளியில் சேர்ந்தார். சோவியத் ஒன்றியப் பொதுவுடைமைக் கட்சியின் இளைஞரணி உறுப்பினராகவும் இருந்தார்.

தனது 16ஆம் அகவையில் இரகசியக் காவல் மற்றும் உளவுத் துறையின் (KGB) தொழில்நுட்பப் பிரிவு நடத்திய உயர்நிலைப் பள்ளியில் ஐந்தாண்டு கல்வித்திட்டத்தில் இணைந்தார். இந்தக் கல்வித் திட்டம் உருசியப் படைத்துறை மற்றும் உளவுத் துறைக்கு உளவு அலுவலர்களை தயார்செய்ய முன்னெடுக்கப்பட்டது. இந்தக் கல்வித்திட்டத்தின் மூலமாக கணிதப் பொறியியல் மற்றும் கணினிப் பொறியியலில் 1987இல் பட்டம் பெற்றார். பட்டப்படிப்பிற்குப் பின்னர் சோவியத் படைத்துறை உளவுப் புலனாய்வுச் சேவையில் மென்பொருள் பொறியியலாளராகப் பணிபுரிந்தார். தமது முதல் மனைவி நதாலியாவை 1987இல் உளவுத்துறை விடுமுறை பொழுதுபோக்கு இடமாகிய செவெர்சுகோயில் சந்தித்தார்.
கசுபெர்சுக்கி தன் மனைவியுடனும் ஐந்து குழந்தைகளுடனும் மாஸ்கோவில் வாழ்ந்து வருகிறார். தனது முதல் மனைவியுடன் 1998இல் மணமுறிவு பெற்றார். ஏப்ரல் 21, 2011இல் இவரது இருபது வயது மகன் இவான், $4.4 மில்லியன் பிணைப்பணம் கேட்டுக் கடத்தப்பட்டார். கசுபெர்சுக்கி தனது நட்பு வட்டாரம் மூலமும் உருசியக் காவல்துறை உதவியுடனும் பிணைப்பணம் கேட்ட தொலைபேசி அழைப்பு எண்ணைக் கண்டறிந்தார். பிணையாளர்களுக்கு வலை விரித்து அவரது மகனைக் காப்பாற்றியதுடன் காவல்துறை கடத்தல்காரக் குழுவில் பலரையும் கைது செய்தது. இந்த நிகழ்வு கசுபெர்சுக்கியின் தனிநபர் பாதுகாப்பு குறித்த புரிதலில் தாக்கமேற்படுத்தியது. தற்போது தனக்கான மெய்ப்பாதுகாவலருடனும் பாதுகாப்பு நடவடிக்கைகளுடனும் பயணிக்கிறார்.

கசுபெர்சுக்கி உருசியாவின் மிகச்செல்வமிக்க நபர்களில் ஒருவராவார். இவரது நிகரச் சொத்து மதிப்பு கிட்டத்தட்ட $1 பில்லியனாகும்.தானுந்து விரைவுப் போட்டிகளில் ஆர்வமிக்க கசுபெர்சுக்கி விரைவோட்டப் பந்தயக் களங்களில் தனது பந்தயத் தானுந்துகளை ஓட்டுவதை பொழுதுபோக்காக வைத்துள்ளார். உருசியாவின் பல எரிமலைகளிலும் நெடுநடைப்பயணம் மேற்கொண்டுள்ளார். வெர்ஜின் குழுமத்தின் வணிகமய விண்வெளிப் பயணத் திட்டத்தில் செல்ல தமதுப் பெயரைப் பதிந்துள்ளார். அடிக்கடி பயணங்கள் மேற்கொள்ளும் கசுபெர்சுக்கி இவற்றை தமது வலைப்பதிவில் பதிந்து வருகிறார். இவரது மற்றுமொரு பொழுதுபோக்காக ஒளிப்படக்கலை உள்ளது.

கசுபெர்சுக்கி முறையாக உடையுடுப்பதில் ஆர்வம் கொள்வதில்லை; பெரும்பாலும் ஜீன்சும் சட்டையும் அணிகிறார்.



</doc>
<doc id="404500" url="https://ta.wikipedia.org/wiki?curid=404500" title="சிறு தேவதை">
சிறு தேவதை

சிறு தேவதை ("Elf") அல்லது எல்ஃப் என்று ஆங்கிலத்தில் சொல்லப் படக்கூடிய இவை, ஜெர்மன் புராணக் கதைகள் மற்றும் நாட்டுப்புறக் கதைகளில் சித்தரிக்கப்படும் மனித உருவில் உள்ள, மனித சக்திக்கு அப்பாற் பட்ட சக்தி கொண்டவையாகும். மத்தியகால ஜெர்மானிய இலக்கியங்களில் இவை மிகுந்த அழகுள்ளவையாகவும், மனித சக்திக்கு அப்பாற்பட்டதாகவும், மனிதர்களுக்கு உதவி செய்வதாக அல்லது அவர்களின் செயலைத் தடை செய்வதாகச் சித்தரிக்கப் பட்டுள்ளன.

சிறு தேவதை அல்லது எல்ஃப் எஎன்னும் வார்த்தை ஜெர்மன் மொழி இலக்கியங்கள் அனைத்திலும்முழுவதும் 'வெள்ளையாக இருக்கும்' என்ற அர்த்தம் கொள்ளும் வகையில் காணப் படுகிறது. பழைய காலங்களில் இருக்கும் சிறு தேவதை அல்லது எல்ஃப் எனும் கருத்து கிறிஸ்தவர்களால் எழுதப்பட்ட பழைய மற்றும் மத்திய ஆங்கிலம், மத்திய ஜெர்மனி மற்றும் பழைய வடக்கு ஜெர்மனி மொழி உரைகள் முழுவதிலும் காணலாம். இந்த உரைகள் இந்த தேவதைகளை பலவிதங்களின் ஜெர்மன் புராணக் கதைகளின் கடவுள்கள், சுகவீனங்கள், மாய வித்தைகள், அழகு மற்றும் மயக்கும் தன்மையோடு தொடர்பு படுத்தி கூறுகிறது. 

மத்திய காலத்திற்கு பிறகு ஜெர்மனியில் இந்த சிறு தேவதை அல்லது எல்ஃப் எனும் வார்த்தை உபயோகம் கொஞ்சம் கொஞ்சமாய் குறைய ஆரம்பித்து இறுதியில் ஜெர்மன் மொழியின் ஸ்வெர்க் ("dwarf"/ குள்ளமான), ஸ்கன்டிநேவியன் மொழியில் உள்ள 'ஹல்ட்ரா' ('hidden' / மறைக்கப் பட்ட) இறுதியாக பிரெஞ்சு மொழியில் இருந்து வனதேவதை என அர்த்தம் கொள்ளூம் 'fairy' போன்ற வார்த்தைகள் எடுத்தாளப் பட்டது. வனதேவதை என்கிற வார்த்தை ஜெர்மானிய மொழிகள் அனைத்திலும் கையாளப் பட்டது. இருந்தாலும் நவீன் கால ஆரம்பத்தில் இச் சிறு தேவதைகள் உபயோகப் படுத்தப் பட்டே வந்தது. முக்கியமாக ஸ்காட்லாந்து மற்றும் ஸ்கான்டி நேவிய பகுதிகளில் இவை உபயோகப் படுத்தப் பட்டன. இங்கு இவைகள் அனுதின மனித வாழ்வில் மனிதர்களோடு மறைந்து வாழும் மாயமந்திரங்களினால் வலிமையுள்ளவர்களாக கருதப் பட்டனர். இவைகள் தொடர்ந்து சுகவீனத்தை உருவாக்குகிறதாகவும் பாலியல் அச்சுறுத்தும் ஒன்றாகவும் தொடர்பு படுத்தப் பட்டு பார்க்கப் பட்டது. எடுத்துக் காட்டாக மத்திய காலத்தில் உருவாக்கப் பட்ட நாட்டுப் புற பாடல்களும் கதைப் பாடல்களும் இந்த சிறு தேவதை அல்லது எல்ஃப்கள் மக்களை மயக்குகிறவர்களாகவும் மனிதர்களை கடத்துபவர்களாகவும் சித்தரிக்கப் பட்டுள்ளது. இவைகள் பிரிட்டிஷ் தீவுகளிலும் ஸ்கண்டிநேவியா பகுதிகளிலும் பிரபலம். நகரமயமாதல் மற்றும் தொழிற் புரட்சி காரணமாக இந்தக் கருத்து மக்கள் மனதில் இருந்து மறைய ஆரம்பித்தது. (ஆனால் ஐஸ்லாந்தில் இந்த கருத்து இன்றும் பிரபலமே). எப்படி ஆனாலும் நவீன காலத்தின் ஆரம்பத்தில் இருந்தே இந்த சிறு தேவதை அல்லது எல்ஃப் கருத்து இலக்கியங்கள் மற்றும் கலைக் கல்வியில் உயர் அடுக்கில் இடம் பெற ஆரம்பித்தது. இவைகள் இந்த இலக்கியங்களில் சிறிய குறும்புக்கார உயிரிகளாகச் சித்தரிக்கப் பட்டுள்ளது. ஷேக்ஸ்பியரின் 'ஒரு மத்திய கோடை கால இரவின் கனவு' என்ற இலக்கத்தியமே இதன் மறு பிறப்பு அல்லது வளர்ச்சிக்கு முக்கிய காரணம் ஆகும். பதினெட்டாம் நூற்றாண்டில் காதல் கதைகள் எழுதும் ஜெர்மானிய நாவலாசிரியர்கள் இந்த கருத்தை அதிகம் வலியுறுத்தி கதைகள் எழுத ஆரம்பித்தனர். இவர்களே மறுபடியும் அந்த எல்ஃப் எனும் ஆங்கில வார்த்தையை இலக்கியங்களில் புகுத்த ஆரம்பித்தனர். 
இந்த உயர்நிலை காதல் இலக்கியத்திலிருந்து பத்தொன்பது மற்றும் இருபதாம் நூற்றாண்டுகளில் வந்த பொதுவான அனைவருக்கும் தெரிந்த இலக்கியத்திற்கு இந்த தேவதைகள் எனும் கருத்து வந்தது. 'கிறிஸ்மஸ் தேவதைகள்' எனும் எனும் தற்கால பொது இலக்கியத்தில் ஒரு புது வரவாகக் கருதப் பட்டது, இது பத்தொன்பதாம் நூற்றாண்டின் இறுதியில் அமெரிக்காவில் மிகவும் புகழ் பெற்ற கருத்தாக மாறியது. இவைகள் இருபதாம் நூற்றாண்டில் அதி கற்பனை வளம் மிக்க இலக்கியங்களில் இவை மறுபடியும் புகழ் பெற ஆரம்பித்தன. இவைகள் மனித உருவத்தில் மனிதனைப் போலவே சித்தரிக்கப் படுகின்றன. ந்வீன கதைகளிலும் விளையாட்டுகளிலும் இவை முக்கிய இடம் வகிக்கின்றன.


</doc>
<doc id="404506" url="https://ta.wikipedia.org/wiki?curid=404506" title="கரடி (பேரினம்)">
கரடி (பேரினம்)

கரடி () ("Ursus") என்பது ஊர்சிடீ என்னும் கரடிக் குடும்பத்தில் உள்ள கரடிப் பேரின வகைப்பாடு. இதனுள் பரவலாகக் காணப்படும் பழுப்புக்கரடிகளும் பனிக்கரடிகளும், அமெரிக்கக் கருங்கரடிகளும், ஆசியக் கருங்கரடிகளும் ("Ursus thibetanus") அடங்கும். அறிவியற்பெயராகிய ஊர்சுசு (Ursus) என்பது இலத்தீன மொழியில் கரடி எனப் பொருள்படும் சொல்லில் இருந்து பெற்றது.


</doc>
<doc id="404518" url="https://ta.wikipedia.org/wiki?curid=404518" title="தன் மையச் சிந்தனைப் போக்கு">
தன் மையச் சிந்தனைப் போக்கு

தன் மையச் சிந்தனைப் போக்கு ("Egocentrism") தன்னையும் பிறரையும் பிரித்துப் பார்க்க இயலாத தன்மையாகும். மேலும் குறிப்பாக, புறவய உண்மையிலிருந்து, அகவய கருத்தேற்றத்தை சிக்கலின்றி அணுக இயலாமை; தங்களின் சுயசார்புடைய பார்வையை விட்டு விட்டு, வேறு எந்த முன்னோக்கு அல்லது புரிதலுக்கான முயற்சியே மேற்கொள்ள இயலாத்தனம்.

தன்மையச் சிந்தனைப் போக்கும் தற்காதலும் ஒன்று போலத் தோன்றினாலும் இரண்டும் ஒன்றல்ல. தன் மையச் சிந்தைனப்போக்குடைய ஒருவன் தற்காதல் கொண்ட ஒருவனைப் போல் தான் தான் கவனிக்கப்பட வேண்டிய மையப்பொருள் என்று நம்புகிறான். ஆனால், தன் மையச் சிந்தனைப் போக்குடைய ஒரு மனிதனால் தன்னைத் தானே வியப்பதால் கிடைக்கும் மகிழ்ச்சியைப் பெற முடியாது. இவ்வகையான இருவரது தன்னுனர்வுமே மற்றவர்களின் ஒப்புதலால் பெரிதும் தாக்கத்திற்குள்ளானாலும், தன் மையச் சிந்தனைப் போக்குடையவர்களுக்கு இது உண்மையாக இருக்கலாம் அல்லது இல்லாமலும் இருக்கலாம்.

தன் மையச் சிந்தனைப் போக்கு நடத்தைகள் வயதுவந்தோரில் குறைவான முக்கியத்துவம் உடையதாக இருந்தாலும், சில வகையான தன் மையச் சிந்தனைப் போக்கின் வகைகள், வயது முதிர்ந்தோரிடமும் நீடித்திருப்பது, தன் மையச் சிந்தனைப் போக்கலிருந்து வெளியேவது வாழ்நாள் முழுமைக்கும் நடக்கும் ஒரு வளர்ச்சி என்பதையும் அது ஒரு போதும் முழுமை பெறாது என்பதையும் குறிக்கிறது. குழந்தைகளைக் காட்டிலும் வயது வந்தோர் குறைவான தன் மையச் சிந்தனைப் போக்கு உடையவர்களாக தெரிவதற்கு காரணம் என்னவெனில், தொடக்கத்தில் தோன்றும் தன் மையச் சிந்தனைப் போக்கை அவர்கள் குழந்தைகளை விட விரைவாகச் சரிசெய்து கொள்வதேயாகும். மாறாக, அவர்கள் தன் மையச் சிந்தனைப் போக்கை தொடக்கத்திலேயே தேர்ந்தெடுக்காமல் இருப்பதால் அல்ல.

ஆகவே, தன் மையச் சிந்தனைப் போக்கு வாழ்நாள் முழுமையும் காணப்படுகிறது: குழவிப்பருவம்  முன் குழந்தைப் பருவம், குமரப்பருவம், மற்றும் வயது முதிர் பருவம் என அனைத்துப் பருவங்களிலும் தொடர்கிறது. இது மனித அறிவு வளர்ச்சிக்கு ஒரு விதத்தில் உதவி செய்கிறது எனலாம். அதாவது, குழந்தைகளின் மனம் பற்றிய கோட்பாடு வளர்ச்சியடைவதற்கும், மற்றும் சுய அடையாள உருவாக்கத்திற்கும் பயன்படுகிறது.

குழவிப் பருவத்து மற்றும் முன் குழந்தைப் பருவத்து குழந்தைகள், தங்கள் எண்ணங்கள், மதிப்புகள் மற்றும் நடத்தைகள் மற்றவர்களிடமிருந்து வேறுபடுகின்றன என்பதை வெளிக்காட்டத் தொடங்குவதே தன் மையச் சிந்தனைப் போக்கின் முக்கியமான கருத்தாகும். இதுவே, மனதின் கோட்பாடு எனவும் அழைக்கப்படுகிறது. ஆரம்பத்தில். குழந்தைகள் மற்றவர்களுடன் சமூக தொடர்புகளைத் தொடங்கும் போது, முக்கியமாகக் குழந்தைகளைக் கவனித்துக் கொள்பவர்கள் ஒரு தனிப்பட்ட நபர் என்பதையே புரிந்து கொள்வதில் தவறு செய்கிறார்கள். ஏனென்றால், அவர்கள் குழந்தையுடன் நீண்ட காலம் ஒன்றாகவே இருக்கிறார்கள். மேலும், கவனிப்பவர்கள் பெரும்பாலும் குழந்தைகளின் தேவைகளை உடனுக்குடன் நிறைவேற்றி விடுகிறார்கள். உதாரணமாக, ஒரு பொருளை மீட்டெடுக்க தனது தாய் தனக்காக முயலும் போது, குழந்தை தானும் தாயும் வேறு வேறானவர்கள் என்பதைக் கருத்தில் கொள்வதேயில்லை. தனக்காக, தன்னுடைய தாய் கையை நீட்டிப் பொருளை எடுத்ததை தான் எடுத்ததாகவே தவறுதலாக கற்பித்துக் கொள்கிறது. 15 மாத வயதிலேயே, பிள்ளைகள் தன் மையச் சிந்தனைப் போக்கு மற்றும் மனதின் கோட்பாடு ஆகியவற்றின் கலவையை வெளிப்படுத்துகின்றனர். தாங்கள் நினைப்பது போல தன்னைக் கவனித்துக் கொள்பவரோ, தாயோ நடக்காமல் முரண்பாடாக செயல்படுவதாக உணரத் தொடங்குகின்றனர்.


</doc>
<doc id="404525" url="https://ta.wikipedia.org/wiki?curid=404525" title="இழநம்பிக்கை">
இழநம்பிக்கை

இழநம்பிக்கை ("Pessimism") என்பது ஒரு வித குற்றம் காணும் அல்லது தோல்வி உடைய மனப்பான்மையாகும். இழநம்பிக்கையாளர்கள் ஒரு கொடுக்கப்பட்ட சூழ்நிலையில் விரும்பத்தகாத விளைவுகளேயே எதிர்நோக்குகிறார்கள். இது, பொதுவாக சூழல் சார்ந்த இழநம்பிக்கை என குறிப்பிடப்படுகிறது. அல்லது இத்தகைய மனப்பான்மை உடையவர்கள் வாழ்க்கையில் விரும்பத்தக்க விளைவுகளைக் காட்டிலும் விரும்பத்தகாத விளைவுகளே நடக்க இருப்பதாக நம்புகிறார்கள். பொதுவாகவே இழநம்பிக்கையாளர்கள் வாழ்விலோ, ஒரு குறிப்பிட்ட சூழலிலொ எதிர்மறையான விடயங்களில் மட்டுமே கவனம் குவிக்கிறார்கள். ஒரு பொதுவான உதாரணமானது, "இந்தக் கோப்பை பாதி காலியாக  உள்ளதா? அல்லது பாதி  நிரம்பியுள்ளதா? என்ற கேள்விக்கு, ஒரு இழநம்பிக்கையாளர் பாதி காலியாக உள்ளது என்றும், நன்னம்பிக்கையாளர் பாதி நிரம்பியுள்ளது என்றும் பதிலளிப்பர். வரலாறு  முழுவதுமே, இழநம்பிக்கை மனநிலையானது, முக்கிய சிந்தனை வெளிப்பாடுகளிலும், தனது விளைவுகளைக் கொண்டிருந்தேயிருக்கிறது.

மெய்யியல் ரீதியான இழநம்பிக்கை ("Philosophical pessimism") என்பது இந்த உலகத்தை நிச்சயமான நன்னம்பிக்கைக்கு எதிரான பார்வையில் நோக்குவதாகும். இவ்வகையான இழநம்பிக்கை என்பது பொதுவான இச்சொல்லின் பொருள் உணர்த்துவது போன்ற மனவெழுச்சி  சார்நத மனநிலையைக் குறிப்பதல்ல. பதிலாக, இது முன்னேற்றத்தின் குறியீடாக விளங்குகின்ற, நம்பிக்கை சார்ந்த நன்னம்பிக்கையின் வேண்டுதல்களுக்கு நேரடியாக சவால் விடுக்கும் உலகளாவிய மெய்யியலின் பிரிவாகும். மெய்யியல் இழநம்பிக்கையாளர்கள் பெரும்பாலும் இருத்தலியல் மறுப்புவாதிகளாகவும், வாழ்வில் உள்ளார்ந்த பொருள் அல்லது மதிப்பு ஏதும் இல்லை என்று நம்புபவர்களாககவும் இருக்கிறார்கள். இருப்பினும் இந்த நிலைக்கு அவர்களின் துலங்கல்கள் அகன்ற அளவில் வேறுபட்டதாகவும், பெரும்பாலும் வாழ்வை உறுதி செய்வதாகவும் உள்ளன.

மெய்யியல் இழநம்பிக்கை என்பது மனதின் நிலைப்பாடோ அல்லது உளவியல்ரீதியான நிலைப்பாடோ அல்ல, ஆனால், இந்த கருத்தியலானது, உலகின் இரசிக்கத்தகாத உண்மைகளை எதிர்கொள்வதற்கும், பகுத்தறிவுக்கு ஒவ்வாத, விரும்பத்தகாத விளைவுகளுக்கு வழிவகுக்கும், நம்பிக்கைகள் மற்றும் எதிர்பார்ப்புகளை(முன்னேற்றத்திற்கான யோசனைகள், சமயம் சார்ந்த நம்பிக்கை போன்றவை)  நீக்குவதற்கும் முயலும் உலகளாவிய நன்னெறியாகும். மெய்யியல் சார்ந்த இழநம்பிக்கைக்கு முன்னோடியான கருத்துகள் பழங்கால உரைகளான இழநம்பிக்கையின் உரையாடல் போன்றவற்றில் காணப்படுகின்றன. மேற்கத்திய மெய்யியலில், தத்துவார்த்த அல்லது இழநம்பிக்கையியல் என்பது தனித்த ஓரியல்பான இயக்கமல்ல, ஆனால், ஆங்காங்கே சிதறிக் கிடக்கின்ற ஒத்த சிந்தனையாளர்களின், ஒ்ரே குடும்ப சாயலைக் கொண்ட குழுக்களாகும். 
தத்துவவியல் சார் இழநம்பிக்கைவாதிகள், மனிதனின் சுய விழிப்புணர்வை நேரத்துடன் கட்டுண்ட விழிப்புணர்வுடன் பிணைத்து பார்க்கிறார்கள். இது வெறும் உடல் ரீதியிலான வலியைக் காட்டிலும் அதிக துன்பங்களுக்கு இட்டுச் செல்கிறது. பல உயிரினங்கள் நிகழ்காலத்தில் வாழும் போது, மனித இனமும் இன்னும் சில விலங்கினங்களும் இறந்த காலம் மற்றும் எதிர்காலத்தில் ஆழ்ந்து கிடக்கிறார்கள். இதுவே மிக முக்கியமான வேறுபாடாக இருக்கின்றது. மனிதர்கள் தங்களுக்கு முடிவாக நிகழ்கின்ற தத்தமது விதியைப் பற்றிய முன்னறிவைக் கொண்டிருப்பதால், இந்த "பயங்கரம்" ஒவ்வொரு நொடியிலும் அவர்களின் வாழ்வின் நிலையற்ற தன்மையையும், அவ்வாறு நிகழும் மாற்றங்களைக் கட்டுப்படுத்த இயலாத தன்மையையும் நினைவூட்டுவதாக அமைகிறது. வரலாற்று முன்னேற்றத்தின் தாக்கத்தின் காரணமாக மெய்யியல் சார் இழநம்பிக்கையியல் பார்வை சாதகமான சூழலைவிட எதிர்மறையான சூழ்நிலையாகவே இருக்கின்றது. விஞ்ஞானம் போன்ற சில பகுதிகள் "முன்னேற்றமடைகின்றன" என்பதை தத்துவார்த்த நம்பிக்கையற்றோர் மறுக்கவில்லை, ஆனால் இது மனித நிலைமையை ஒட்டுமொத்தமாக முன்னேற்றுவதற்கு வழிவகுத்தது என்பதை மறுக்கின்றனர். இந்தப் பொருளில், இழநம்பிக்கையாளர், வரலாற்றை முரண்பாடுகளைக் கொண்டுள்ளதாக கருதுகிறார்; வெளித்தோற்றத்தில் சிறப்பாக இருக்கும் போது, அது உண்மையில், முன்னேற்றமடையவில்லை, அல்லது மோசமாகிக் கொண்டுள்ளது என்பதே உண்மை.


</doc>
<doc id="404529" url="https://ta.wikipedia.org/wiki?curid=404529" title="நொதியேறாப் பழச்சாறு">
நொதியேறாப் பழச்சாறு

நொதியேறாப் பழச்சாறு ("Must") புதியதாக பறிக்கப்பட்ட திராட்சைகளிலிருந்து பெறப்படுவதாகும். அப்போதுதான் நசுக்கப்பட்டு பழச்சாறு (பொதுவாக திராட்சைச் சாறு) எடுக்கப்பட்ட இதில் தோலிகளும் விதைகளும் (கொட்டைகள்) தண்டுகளும் கூட இருக்கும். நொதியேறாச் சாற்றின் மொத்த எடையில் 7–23% வரை இவ்வாறான திடப்பொருட்கள் இருக்கும். திராட்சைக் கள் தயாரிப்பில் இதுவே முதல் செயல்பாடு ஆகும். இதில் குளுக்கோசு இருப்பு வழமையாக 10 முதல் 15% வரை இருக்குமாதலால் பல சமையல் முறைகளில் இது இனிப்பானாகவும் பயன்படுத்தப்படுகின்றது. நமக்குக் வணிகமுறையில் பிழிந்தெடுக்கப்பட்டு விற்பனை செய்யப்படும் திராட்சை சாறு வடிகட்டப்பட்டு பாச்சர்முறையில் பதப்படுத்தப்பட்டிருக்கும். ஆனால் கள் தயாரிப்பிற்கான மூலப்பொருளான இது திடப்பொருட்களுடன் அடர்த்தியாக இருக்கும். 



</doc>
<doc id="404539" url="https://ta.wikipedia.org/wiki?curid=404539" title="இங்கிலாந்தின் முதலாம் ஜேம்சு">
இங்கிலாந்தின் முதலாம் ஜேம்சு

இங்கிலாந்தின் முதலாம் ஜேம்சு ("ஜேம்சு சார்லசு இசுடூவர்ட்டு", "James Charles Stuart"; சூன் 19, 1566 – மார்ச்சு 27, 1625) இசுக்காட்லாந்தின் ஆறாம் ஜேம்சாகவும் (James VI) சூலை 24, 1567 முதல் முடிசூட்டிக் கொண்டவர். இங்கிலாந்து அரசாட்சியும் அயர்லாந்து மன்னராட்சியும் மார்ச்சு 24, 1603 முதல் இணைந்து முடியாட்சிகளின் ஒன்றியம் ("union of the Scottish and English crowns") என அழைக்கப்பட்டது; இந்த ஒன்றியத்தின் முதலாம் மன்னராக தனது இறப்பு வரை (1625) அரசாட்சி புரிந்தார். இசுக்காட்லாந்தும் இங்கிலாந்தும் தனித்தனி இறைமையுள்ள நாடுகளாக இருந்தன; இரண்டும் தங்களுக்கான தனியான நாடாளுமன்றங்கள், நீதிமன்றங்கள், சட்டங்களைக் கொண்டிருந்தன. இவை இரண்டுக்கும் ஜேம்சு மன்னராக இருந்தபோதும் விரும்பிய ஒன்றிணைப்பாக தனித்தன்மையை நிலைநாட்டிக் கொண்டன.


</doc>
<doc id="404552" url="https://ta.wikipedia.org/wiki?curid=404552" title="ஜே. கே. கே. நடராஜா மருந்தக கல்லூரி">
ஜே. கே. கே. நடராஜா மருந்தக கல்லூரி

ஜே.கே.கே.நடராஜா மருந்தக கல்லூரி என்பது ஜே.கே.கே.ரங்கம்மாள் அறக்கட்டளையின் கீழ் செயல்படும் தமிழ்நாடு டாக்டர் எம்.ஜி.ஆர் மருத்துவப் பல்கலைக்கழகத்தால் அங்கீகரிக்கப்பட்ட தமிழகத்தின் குமாரபாளையத்தில் இயங்கிவரும் தனியார் மருந்தக கல்லூரி ஆகும். 

ஜே.கே.கே.ரங்கம்மாள் அறக்கட்டளையானது 1969 ஆம் ஆண்டில் கொடைவள்ளல் திரு.ஜே.கே.கே.நடராஜா அவர்களால் தோற்றுவிக்கப்பட்டது, பொறியியல், மருந்தக கல்லூரி, பல் மருத்துவகல்லூரி, செவிலியர் கல்லூரி, கலை மற்றும் அறிவியல் கல்லூரி, மேல்நிலை பள்ளி மற்றும் தொடக்கபள்ளி ஆகியவற்றை அவற்றின் கீழ் துவக்கப்பட்டு நடத்தி வருகிறது.
ஜே.கே.கே.நடராஜா மருந்தக கல்லூரியானது ஏஐசிடிஇ, புதுதில்லியின் அங்கீகாரமும், பார்மசி கவுன்சில் ஆஃப் இந்தியா, புதுதில்லியின் அங்கீகாரமும், தமிழ்நாடு டாக்டர் எம்.ஜி.ஆர் மருத்துவப் பல்கலைக்கழகம், சென்னையின் அங்கீகாரமும் அமையப்பெற்றுள்ளது.

இளநிலை படிப்புகள்

முதுநிலை படிப்புகள்

இப்படிப்பு 6 வருட பயிற்சி காலம் கொண்ட மருந்தகத்தின் மருத்துவருக்கானதாகும், தகுதி பனிரெண்டாம் வகுப்பு




</doc>
