<doc id="251621" url="https://ta.wikipedia.org/wiki?curid=251621" title="அறிவியலின் மெய்யியல்">
அறிவியலின் மெய்யியல்

அறிவியலின் மெய்யியல் ("philosophy of science") என்பது மெய்யியலின் ஒரு கிளையாகும். இது அறிவியலின் அடிப்படைகள், முறைகள், விளைவுகள் பற்றிப் பயிலும் மெய்யியலாகும். இப்புலத்தின் மைய வினாக்கள் அறிவியல் திறம் பற்றிய வரன்முறை, அறிவியல் கோட்பாடுகளின் நம்பகத் தன்மை, அறிவியலின் அறுதிக் குறிக்கோள் ஆகியவை ஆகும். இது உண்மைக்கும் அறிவியலுக்கும் இடையில் உள்ள உறவை ஆயும்போது மீவியற்பியல், உள்ளியல், அறிவாய்வியல் ஆகிய புலங்கள் பின்னிப் பிணைகின்றன.

அறிவியலின் மெய்யியல் குறித்த மையக் கருப்பொருள்கள் பற்றிய பொதுக் கருத்தேற்பு ஏதும் இன்னமும் உருவாகவில்லை. நோக்கமுடியாத பொருள்கள் பற்றிய நடப்பியல் உண்மையை அறிவியலால் வெளிப்படுத்தமுடியுமா? அறிவியலில் விரிநிலை உய்த்துணர்வுச் சிக்கலைக் ("problem of induction") கருதுகையில் அறிவியல் பகுத்தறிவு முறையைச் சரியென நிறுவமுடியுமா? ஒட்டுமொத்தமான அறிவியலைப் பற்றிய இவ்வகைப் பொதுக் கேள்விகளைத் தவிர, சில அறிவியலின் மெய்யியலாளர்கள் உயிரியலின் மெய்யியல், இயற்பியலின் மெய்யியல் போன்ற தனித்தனி அறிவியல் புலங்களின் சிக்கல்களைக் கருப்பொருளாகக் கருதுகின்றனர். சில அறிவியலின் மெய்யியலாளர்கள் இக்கால அறிவியலின் முடிவுகளைக் கொண்டு மெய்யியலின் முடிவுகளை அடைகின்றனர்.

மெய்யியலின் வரலாறு குறைந்தது அரிசுட்டாட்டில் காலம்வரை சென்றாலும், அறிவியலின் மெய்யியல் தனித்துறையாக மலர்ந்தது 20ஆம் நூற்றாண்டின் நடுப்பகுதியில்தான். குறிப்பாக, ஏரண நேர்க்காட்சிவாத இயக்கம் அனைத்து மெய்யியல் உரைகளுக்கும் உரிய வரைமுறைகளையும் பொருளுடைமையும் புறநிலையில் வைத்து மதிப்பிடத் தொடங்கிய பிறகுதான் எனலாம். தாமசு குஃன் என்பவரது நூலான "அறிவியற் புரட்சிகளின் கட்டமைப்பு" "கருத்தோட்டம்" (சிந்தனைச் சட்டகம்) என்ற கருத்துப்படிமத்தைப் பொதுநடைமுறைக்குக் கொணர்ந்தது. சிந்தனைச் சட்டகம் என்பதன் பொருள் குறிப்பிட்ட காலத்தில் அறிவியல் புலத்தை வரையறுக்கப் பயன்படுத்தும் நடைமுறைகளின் கணம் அல்லது தொகுதி என்பதாகும். இந்த நூல் பகுத்தறிவு முறையில் தேர்வுசெய்த செய்முறைகளில் இருந்து பெறப்படும் படிபடியாகத் திரளும் அறிவே அறிவியலின் முன்னேற்றம் என்ற ஏற்கனவே நிறுவப்பட்டிருந்த கண்ணோட்டத்தைக் கேள்விக்குள்ளாக்கினார்".

இன்று சிலர் இயற்கையின் சீர்மை போன்ற அடிக்கோளியல் கற்பிதங்களில் அறிவியலை நிலைநிறுத்தப் பார்க்கின்றனர். பலர் ஒருங்கியைபு அணுகுமுறையை ("coherentism") அறிவியலுக்குப் பயன்படுத்தப் பார்க்கின்றனர். இதில் நோக்கீடுகளை ஒருங்கியைந்த முழுமையின் ஒரு பகுதியாக கோட்பாடு பொருட்படுத்தினால் அல்லது பொருள்தர வழிவகுத்தால் அந்தக் கோட்பாடு சரியானதாகக் கருதப்படும். பவுல் ஃபேயர்பெண்டு "அறிவியல் முறை" என்றே ஏதும் கிடையாது. எனவே அறிவியல் ஆய்வில் அனைத்து அணுகுமுறைகளையும் பயன்படுத்தலாம். ஏன், இயற்கையிகந்த முறைகளையும் கூடப் பயன்படுத்தலாம் என்கிறார். (பேயர்பெண்டு கண்ணோட்டம் அறிவியலின் மெய்யியலாரால் விதிவிலக்காகவே கருதப்படுகிறது.) டேவிட் புளூர், பாரி பார்னெசு போன்ற அறிஞர்கள் சமூகவியல் கண்ணோட்டத்தில் அறிவு எப்படி உருவாக்கப்படுகிறது என்ற வேறொரு அணுகுமுறையால் அறிவியலை விளக்கப் பார்க்கின்றனர். இறுதியாக, மாந்தரினப் பட்டறிவை முனைப்போடு பகுப்பாய்வு செய்யும் கண்ணோட்டத்தில் இருந்து அறிவிலை அணுகும் ஐரோப்பிய மெய்யியல் ("continental philosophy") மரபும் நிலவுகிறது.

தனி அறிவியல் புலங்களின் மெய்யியல், ஐன்சுடைனின் பொது சார்பியல் எழுப்பிய காலச் சிக்கல் குறித்த மெய்யியலில் இருந்து, பொது அறிவியல் கொள்கைக்கான பொருளியல் வரையிலான பல கருப்பொருள்களில் ஆழ்கிறது. ஒரு மையக் கருப்பொருள் ஓர் அறிவியல் புலம் மற்றொன்றின் முறைகளுக்குச் சமனாகக் குறைக்கமுடியுமா என்பதாகும். அதாவது, வேதியியலை இயற்பியலுக்குக் குறைக்கமுடியுமா, அல்லது சமூகவியலை தனி மாந்தனின் உளவியலின் மெய்யியலுக்குக் குறைக்கமுடியுமா? என்பதே. தனி அறிவியலில் அறிவியலின் மெய்யியல் சார்ந்த பொதுக் கேள்விகளும் கூடுதல் கூர்மையுடன் எழுகின்றன. எடுத்துக்காட்டாக, புள்ளியியலின் அடிப்படைகளில் அறிவியலின் சிந்தனை முறைமையின் சரித்தன்மை பற்றிய கேள்வி எழுகிறது. குறிப்பாக எது அறிவியல் எதை அதிலிருந்து நீக்கவேண்டும் என்ற கேள்வி மருத்துவ மெய்யியலில் வாழ்வா சாவா என்ற நிலைக்குத் தள்ளிவிடுகிறது. மேலும் கூடுதலாக உயிரியல், உளவியல், சமூகவியல் சார்ந்த மெய்யியல்களில் மாந்தனின் இயல்பை அறிவியல் ஆய்வுகளால் புறநிலையாக முடிவுசெய்ய முடியுமா அல்லது அவை தனி மாந்தனின் சொந்த,பண்பாட்டு விழுமியங்களாலும் சமூக உறவுகளாலும் முடிவு செய்யப்படுகின்றனவா? என்ற தேடல் தொடர்கிறது.

அறிவியலையும் அதுசாராத அறிவையும் பிரித்துப் பார்த்தலே எல்லைபகுப்பு சிக்கலாகும். எடுத்துகாட்டாக உளப்பகுப்பாய்வை அறிவியலாகக் கருதமுடியுமா? அதேபோல, உப்பும் பலபுடவிக் கருதுகோள் அல்லது பருப்பொருளியல் ஆகியவை அறிவியற் புலங்களா? கார்ள் பாப்பெர் இதைத் தான் அறிவியலின் மெய்யியல் சார்ந்த மையக் கேள்வியாகும் என்றார். என்றாலும் இந்தச் சிக்கல் குறித்து மெய்யியலாரிடையே ஒருங்கிசைவான பொதுக் கருதேற்பு ஏதும் உருவாகவில்லை. சிலர் இதில் ஆர்வம் காட்டுவதில்லை. மற்றும் சிலரோ இதைத் தீர்க்கவொணாத தாகக் கருதுகின்றனர்.

ஏரண நேர்காட்சிவாதிகளின் தொடக்கநிலை முயற்சிகள் அறிவியலை நோக்கீட்டுத் தகவுடையது என்றும் அதுசாராத அறிவு நோக்கீட்டுக்கு அகப்படாதது என்றும் வரையறுத்தனர். இப்போது அது பொருட்படுத்தப்படுவதில்லை. பொய்ப்பித்தற் கோட்பாடு மட்டுமே அறிவியலின் மையப் பான்மை ஆகும் என பாப்பெர் வாதிடுகிறார். அதாவது, ஒவ்வொரு நேர்மையான அறிவியல் நிறுவலும் அது குறைந்தது கொள்கையளவிலேனும் பொய்ப்பிக்கப் படுதிறம் கொண்டிருக்கவேண்டும் என்கிறார்.

அறிவியலாக ஒப்பவைக்க, அறிவியல் போல பாவனைசெய்யும் கற்பனைத் துறையே போலிஅறிவியலாகும்.மற்றவழியில் இது தன்னை அறிவியலாக நிறுவிக்கொள்ள இயலாது. இயற்பியலாளர் ரிச்சர்டு ஃபீய்ன்மேன் "சரக்குப் பண்பாட்டு அறிவியல்" என்ற சொல்லை உருவாக்கினார்.இவர் இதில் சற்றும் உண்மையான நேர்மையேதுமின்றி தமது செயல்பாடுகள் மட்டும் அறிவியல் உருவாக்குவதாக நம்பவைக்கும் ஆய்வாளர்களின் ஆய்வு வகைகளைக் குறிக்கிறார். இவர்களது செயல்பாடுகளைச் சீரியவழிகளில் மதிப்பீடு செய்யவேண்டும் என்கிறார். உயர்வுநவிற்சி முதல் மோசடி வரையிலான வணிக விளம்பரங்களும் இதில் அடங்கும்.

இதோடு நெருங்கிய ஒரு கேள்வி நல்ல அறிவியல் விளக்கம் எது என்பதாகும். எதிர்கால நிகழ்ச்சிகளை முன்கணிப்பதோடு அறிவியல் கோட்பாடுகள் ஒழுங்காக நடக்கும் அல்லது நடந்தேறிய நிகழ்ச்சிகளுக்குச் சரியான விளக்கங்களைத் தரவேண்டும் எனச் சமூகம் எதிர்பார்க்கிறது. அறிவியல் கோட்பாடு விளக்குந்திறனைப் பெற்றுள்ளது என்பதன் பொருளையும் ஒரு நிகழ்வை அறிவியல் கோட்பாடு வெற்றியுடன் விளக்கியதை முடிவுசெய்யும் வரன்முறைகளையும் மெய்யியலாளர்கள் புலனாய்வு செய்துள்ளனர். 

மிகப் பாரிய தாக்கத்தை விளைவித்த முதல் அறிவியல்விளக்க்க் கோட்பாடு Deductive-Nomological படிம்மாகும். இது ஓர் அறிவியல் விதியில் இருந்து கருதப்படும் நிகழ்வுக்கான முன்கணிப்பு கொணரப்படவேண்டும் எனக் கூறுகிறது. கோட்பாட்டுக்கான் பல மாறுபட்ட பரவலாக ஏற்கப்பட்ட எடுத்துகாட்டுகளைக் கூறி இவ்விளக்கம் கடுமையாக விவாதிக்கப்பட்டுள்ளது. ஒன்று எந்தவொரு விதியில்இருந்தும் கொணரவியலாவண்ணம் வாய்ப்பியல்பு உடையதாகவும் அறிந்தவற்றில் இருந்து கொணரமுடியாமல் உள்ளபோதும் இத்தகைய விளக்கத்தின் பொருள் என்னவென்ற கேள்வி எழுகிறது. வெசுலி சால்மன் ஒரு நல்ல விளக்கம் விளக்கப்படும் விளைவுக்குப் புள்ளியியலாகப் பொருந்திவரும் படிமம் ஒன்றை உருவாக்கினார். மற்றும் பலர் நல்ல விளக்கத்தின் திறவுகோல் தனித்த நிகழ்வுகளை ஒன்றிணைப்பதிலோ அல்லது தக்க காரண இயங்கமைப்பைத் தருவதிலோ அமைகிறது என வாதிக்கின்றனர்.

எவ்வளவுதான் இயல்பானதாக அறிவியல் ஏற்கப்பட்டாலும், குறிப்பிட்ட பல எடுத்துகாட்டுகளில் இருந்து உருவாகும் பொதுக் கூற்றின் சரித்தன்மையை உய்த்தறிவதும் பல தொடராய்வுகளில் இருந்து கிடைக்கும் கோட்பாட்டின் மெய்ம்மையை உய்த்தறிவதும் சரியானதென தெளிவாக வரையறுக்க முடியவில்லை.எடுத்துகாட்டாக, ஓர் உழவன் கோழிக்கு 100 நாட்களுக்கு தொடர்ந்து தீனியை வரிசையாக காலையில் இடுவதைக் கோழி பார்க்கிறது. எனவே கோழி விரிநிலை ஏரணமுறைமையைப் பயன்படுத்தி, ஒவ்வொரு நாளும் காலையில் வந்து உழவன் தீனி இடுவான் என உய்த்துணரலாம். என்றாலும் ஒருநாள் காலையில் வந்து உழவன் அதைக் கொல்கிறான். இந்த கோழியின் காரணமுறைமையைவிட அறிவியல் காரணமுறைமையை சரியானதாக எப்படி நம்பமுடியும்?

விரிநிலை ஏரண முறைமைக்கான எந்தவொரு வாதமும் வரன்முறைச் சிக்கலைத் தவிர்க்கவேண்டும் அதாவது உண்மையை நிறுவப் பயன்படும் எந்தவொரு நிறுவலும் தன்னளவிலது நிறுவப்படவேண்டும் என்ற தொடர்நிறுவல் சிக்கலைத் தவிர்க்கவேண்டும். இத்தொடர்நிறுவல் சிக்கலைத் தவிர்க்க நிறுவலைத் தள்ளிபோடும் வாதம் பயன்படுத்தப்படுகிறது. இது ஒரு அடிப்படைவாதம்/அடிப்படைவாத முறைமையாகும். அடிப்படைவாதம் நிறுவல் தேவைப்படாத சில அடிப்படை உண்மைகள் உண்டு என்கிறது. விரிநிலை ஏரணம், பொய்ப்பித்தல் இரண்டுமே அடிப்படைவாதத்தின் வடிவங்களாகும். ஏனெனில் அவை இரண்டுமே உடனடி புலன்வழிப் பட்டறிவைச் சார்ந்த அடிப்படைக் கூற்றுகளை ஏற்கின்றன.

விரிநிலை ஏரணத்தை ஏற்கும் மற்றொருவாதமும் எடுபடாது. ஏனெனில் பொதுக் கூற்றுக்கான பல நோக்கீடுகள் குறைந்தது அதன் கூடுதலான நிகழ்தகவைத் தரலாமே ஒழிய, உண்மையை உறுதிப்படுத்த பயன்படாது. எனவே, ஒவ்வொருநாளும் காலையில் உழவன் வந்து உணவை இடுவான் என்ற கோழியின் முடிவை உறுதிப்படுத்த முடியாதென்றாலும், இது விரிநிலை ஏரணப்படி சரியே. என்றாலும், சில அரிய கேள்விகள் தொக்கிநிற்கும். பொதுக் கூற்றை நிறுவ, சான்றின் எவ்வளவிலான நிகழ்தகவு தேவைப்படும்?. இதில் இருந்து தப்பிக்க, ஒரேவழி அறிவியல் கோட்பாடுகள் சார்ந்த அனைத்து நம்பிக்கைகளும் பாயேசிய நிகழ்தகவினவே, அதாவது அகவயமானதே அல்லது தனியரைச் சார்ந்ததே என அறிவித்தலே ஆகும். சரியான காரணமுறைமை என்பது கால அடைவில் ஒருவரது அகவய நம்பிக்கையைச் சான்றுகள் எவ்வாறு மாற்றுகின்றன என்பதைச் சார்ந்ததே.

சிலர் அறிவியல் அறிஞர்கள் விரிநிலை ஏரணமுறைமையைப் பின்பற்றுவதில்லை; மாறாக, சிறந்த விளக்கத்துக்கான ஏரண முறையையே பின்பற்றுகின்றனர் என வாதிடுகின்றனர். இவ்விளக்கத்தின்படி, அறிவியல் குறிப்பிட்ட நேர்வுகளைப் பொதுமைபடுத்தாமல், நோக்கிடுகளுக்கான சிறந்த விளக்கத்தைத் தர்ரவல்ல கருதுகோள்களையே உருவாக்குகிறது. இங்கு சொல்லப்படும் சிறந்த விளக்கம் எது என்பது, முந்தைய பிரிவில் ஏற்கெனவே கூறியபடி, தெளிவாக அமைவதில்லை. இந்தச் சிக்கல் ஓக்காம் கூரலகுவழி விளக்கப்படுகிறது . ஓக்காம் கூரலகு, கிடைக்கும் எளிய விளக்கமே சிறந்த விளக்கமென வரையறுக்கிறது. இந்த அணுகுமுறையின் சிலவகைகளில் இது முதன்மையான பாத்திரம் வகிக்கிறது. இப்போது நாம் கோழி விளக்கத்துக்குத் திரும்புவோம்; கோழியை உழவன் கவனமாக பார்த்துக்கொள்கிறார் எனக் கருதுவதும் அவர் தொடர்ந்து வரம்பிலாது எப்போதும் கவனிப்பார் என்பதும் எளியதாக அமையுமா, அல்லது கொன்றுதின்னவே கொழுக்கவைக்கிறார் என்பது எளிமையாக அமையுமா ? மெய்யியலாளர்கள் இந்த உள்ளுணர்வு நெறிமுறையைப் பார்சிமனி அல்லது பிற அளவைமுறைகளால் கோட்பாட்டியலாக மேலும் எளிமையாக்க முயன்றுள்ளனர். பல எளிய அளவைகள் முன்வைக்கப்பட்டாலும், அவற்றில் பொதுவாக ஏற்கப்பட்ட, கோட்பாடு சாராத எளிய அளவை ஏதும் இல்லை. அதாவது எத்தனை கோட்பாடுகள் உள்ளனவோ அத்தனை எளிய அளவைகள் அமைகின்றன. இந்நிலையில், கோட்பாடு தேர்வது எவ்வளவு அரியதோ அதே சிக்கலாக இந்த எளிமைகளில் ஒன்றைத் தேர்வதும் அமைகிறது.

நோக்கீடுகளுக்காக, அறிவியல் அறிஞர்கள் தொலைநோக்கியைப் பயன்படுத்துகின்றனர்; மின்னன்திரைப் படிமங்களைப் பயன்படுத்துகின்றனர்; அளவியின் அளவுகளைப் பதிவு செய்கின்றனர். பொதுவாக, அடிப்படை மட்டத்தில், அவர்கள் நோக்குவதை அவர்கள் ஒப்புக்கொள்ளலாம்,; எ.கா.,வெப்பநிலைமானி 37.9 பாகை C எனக் காட்டுவதை ஒப்புக்கொள்ளலாம். இவர்களே அடிப்படை நோக்கீடுகளை விளக்கும் வேறு கோட்பாடுகளைக் கொண்டிருந்தால், அவர்கள் நோக்கும் அளவீடுகளை ஏற்க மறுப்பர். எடுத்துகாட்டாக, அய்ன்சுட்டீனின் பொதுச் சார்புக் கோட்பாட்டுக்கு முன்பு, நோக்கீட்டாளர்கள் இடதுபுறம் உள்ள படிமத்தை விண்வெளியில் அமைந்த ஐந்து வேறு பொருள்களாக விளக்குவர். பொதுச் சார்புக் கோட்பாட்டு வெளிச்சத்தில், இப்போது வானியலாளர்கள் உண்மையில் இரண்டு பொருள்களே உள்ளதாகவும், நடுவில் ஒருபொருளும் பக்கங்களில் அதன் நான்கு உருப்படிமங்கள் அமைவதாகவும் கூறுவர். மாறாக, வேறு அறிவியல் அறிஞர்கள் தொலைநோக்கியில் ஏதோ பிழை உள்ளது என்றும் நோக்குவது என்னவோ ஒரே பொருளே எனவும் கூறினால், அவர்கள் வேறொரு கோட்பாட்டினைப் பினபற்றுகிறார்கள் எனத் தெளியலாம். கோட்பாட்டு விளக்கத்தில் இருந்து பிரிக்க மிடியாத நோக்கீடு கோட்பாட்டுச்சுமை வாய்ந்ததாகக் கருதப்படுகிறது.

அனைத்து நோக்கீடும் புலன்காட்சியையும் அறிதல் நிகழ்வையும் சார்ந்தனவே. அதாவது, ஒருவர் வெறுமனே நோக்குவதில்லை; இவர் சூழ்ந்துள்ள புலன்தரும் தரவுகளுக்கு நடுவே, தான் கருதும் நிகழ்வை வேறுபடுத்தி, முனைப்போடு நோக்குகிறார். எனவே, நோக்கீடுகள் உலகம் எப்படி செயல்படுகிறது எனும் புரிதல் முறையாலும் இப்புரிதலால் விளையும் புலன்காட்சியாலும் புறக்காட்சியாலும் மாற்றமுறுவதைக் கருதவேண்டும். இந்தப் பொருளில், அனைத்து நோக்கீடும் கோட்பாட்டுநிலையைச் சார்ந்தனவாகவே கூறலாம்.

மேலும், பயன்படத்தக்கனவாக அமைய, பெரும்பாலான நோக்கீடுகள் கோட்பாட்டுச் சூழலிலேயே எடுக்கப்பட வேண்டும். எடுத்துகாட்டாக, ஒருவர் வெப்பநிலைமானியால் வெப்பநிலை உயர்வை அளக்கும்போது, இந்நோக்கிடு வெப்பநிலையின் தன்மை, அதை அளக்கும் வழிமுறை, வெப்பநிலைமானியின் செயல்பாடு ஆகியவற்றின் புரிதலோடே எடுக்கப்படுகிறது. அறிவியலாகப் பயன்படும் நோக்கிடுகளை எடுக்க, இத்தகைய புரிதல் இன்றியமையாததாகும்.

அறிவியல் அறுதி மெய்ம்மையைக் காணல் வேண்டுமா, அறிவியலால் விடைதர முடியாத கேள்விகளும் உண்டா?. இதற்கு, "அறிவியல் சார் நடப்பியல்வாதிகள்" அறிவியலின் நோகம் உண்மை நாடலே; அறிவியல் கோட்பாடுகலை ஒருவர் உண்மையானவையாக, தோராய உண்மை வாய்ந்தனவாக, உண்மை நிகழ்வொத்ததாகவே கருதவேண்டும் எனக் கூறுகின்றனர். மாறாக, "அறிவியல்சார் எதிர்நடப்பியல்வாதிகள்" அறிவியல் உண்மையை நோக்கியதல்ல, (குறைந்தது வெற்றிகரமாக உண்மையைத் தருவதில்லை) குறிப்பாக நோக்கவியலாவையான மின்னன்கள், புடவிப் பகுதி பற்றிய உண்மையைத் தரவியலாத்து என வாதிடுகின்றனர். கருவிவாத மெய்யியலாளர்கள் அவற்றின் பயந்த்ரு தகவை வைத்தே அறிவியல் கோட்பாடுகளை மதிப்பிடவேண்டும் என வாதிடுகின்றனர். இவர்களது கண்ணோட்ட்த்தில், கோட்பாடுகள் உண்மையானவையா அல்லது பொய்யானவையா என்பது முதன்மையானதன்று. ஏனெனில், அறிவியலின் நோக்கமே திறமான தொழில்நுட்பத்தை வடிவமைக்க தேவைப்படும் முன்கணிப்புகளைத் தருவதே என வாதிடுகின்றனர்.
நடப்பியல்வாத மெய்யியலாளர்கள் அண்மைக் கோட்பாடுகளின் உண்மை அல்லது அணுக்கமான உண்மைக்கான சான்றை, அறிவியல் கோட்பாடுகளின் வெற்றிக்குச் சுட்டிக் காட்டுகின்றனர். எதிர்நடப்பியல்வாதிகள் அறிவியல் வரலாற்றில் அமையும் பொய்க்கோட்பாடுகளையோ அறிதலியல்சார் அறங்களையோ, பொய்ப்பிக்கப்பட்ட அறிவியல் படிமங்களின் கற்பிதங்களையோ, அல்லது பின்னைப் புத்தியல்வாதத்தில் பரவலாக வாதமிடும் அறிவியல் நடப்புக்குச் சான்றாக புறநிலையைக் கருதக் கூடாது என்பதைச் சுட்டிக் காட்டியோ வாதிடுகின்றனர். இவர்கல் உண்மையைக் கருதாமல், அறிவியல் கோட்பாடுகளின் வெற்றியை விளக்குகின்றனர். நடப்பியல் எதிர்ப்பு மெய்யியலாளர்கள் நோக்கவியன்ற பொருள்களின் துல்லியத்தையே அறிவியல் கோட்பாடுகள் நோக்கமாகக் கொள்கின்றன; இந்த வரன்முறையை வைத்தே அவற்றின் வெற்றிகளை மதிப்பிடுகின்றனர் என வாதிடுகின்றனர்.

அறிவியல் என்பது என்ன, அறிவியல் கோட்பாடுகலை நிறுவும் செயல்முறை எப்படி வேலை செய்கிறது, அறிவியலின் நோக்கம்தான் என்ன ஆகியவை தெளிவற்றவையாகவே விளங்குகின்றன. மேலும் அறிவியலின் உருவாக்கத்தில் விழுமியங்களுக்கும் பிற சமூகத் தாக்கங்களுக்கும் கணிசமான பங்குண்டு. உண்மையில், தனியரின் சொந்த, பண்பாட்டு விழுமியங்கள், எந்த ஆராய்ச்சிக்கு நிதி ஒதுக்கீடு செயவது, எந்தக் கோட்பாடுகள் அறிவியல் பொதுக் கருத்தேற்பைத் தரும் எனத் தேர்வு செய்வதில் பங்காற்றுகின்றன. பெண்ணியம் சார்ந்த அறிவியலின் மெய்யியலாளர்களும் அறிவியலின் சமூகவியலாளர்களும் சமூக விழுமியங்கள் அறிவியலை வடிவமைக்கின்றன என்பதில் அக்கறையோடு பணியாற்றுகின்றனர்.

அறிவியலின் மெய்யியல் பிளாட்டோ, அரிசுடாட்டில் காலத்திலேயே தொடங்கிவிட்டது.இவர்கள் தோராய காரணமுறைமையையும் சரியான காரணமுறைமையையும் வேறுபடுத்தினர்; காரணமுறைமைகளின் மூவகைகளாகிய சிறந்த விளக்க முறைமை, பகுமுறை காரணமுறைமை, விரிநிலை அல்லது தொகுமுறை காரணமுறைமை ஆகியவற்றை உருவாக்கினர்; அவர்கள் உருவகக் காரணமுறைமையையும் பகுப்பாய்வு செய்தனர். பதினொறாம் நூற்றாண்டில் பலதுறை வல்லுனராகிய இபின் அல்-காய்தம் (இலத்தீனில் அல்காசென் எனப்பட்டவர்) தனது ஒளியியல் ஆராய்ச்சியைக் கட்டுபடுத்திய செய்முறைகளின் வழியாக மேற்கொண்டார். இதை அல்-லிதிபர் எனும் அரபுச் சொல்லால் குறிப்பிட்டார். இதில் இவர் வடிவியல் ஆய்வுகளால் வழிபடுத்தப்பட்டார். குறிப்பாக, catoptrics, dioptrics ஆய்வுகள் மிகவும் குறிப்பிட்த்தக்கவை. பிரான்சிசுவகை உரோமக் கத்தோலிக்கத் துறவியும் ஆங்கிலேயச் சிந்தனயாளரும் செய்முறையாளரும் ஆகிய உரோசர் பேக்கன் (1214–1294) பலராலும் புத்தியல் அறிவியல் முறையின் தந்தையாக்க் கருதப்படுகிறார். இயற்கை மெய்யியலைப் புரிந்துகொள்ள கணிதவியல் மிகவும் இன்றியமையாததாகும் எனும் இவரது கண்ணோட்டம் அவரது காலத்தில் 400 ஆண்டுகள் முன்னோடியானதாகும் எனக் கருதப்படுகிறது. 

அறிவியலின் புத்தியற் காலத்து அறிவியல் புரட்சியின்போது, பிரான்சிசு பேக்கன் முதன்மையான அறிவியல் ஆளுமையாக விளங்கினார். "Novum Organum" (1620) எனும் தனது நூலில் (அரிசுடாட்டிலின் "Organon" நூல் சார்ந்து பெயரிடப்பட்ட நூலில்) புது ஏரண முறையை பழைய முக்கூற்று ஏரணம் எனும் மெய்யியல் அளவைமுறையை மேம்படுத்த அறிமுகப்படுத்தினார். பேக்கனின் முறை மாற்றுக் கோட்பாடுகளைத் தவிர்க்க, செய்முறைகளின் வரலாறுகளைச் சார்ந்து அமைந்தது.பின்னர், 1637 இல் இரெனே தெ கார்த்தே "முறை குறித்த உரையாடல் (Discourse on Method)" எனும் தன் நூலில் அறிவியல் முறைக்கான வழிகாட்டி நெறிமுறைகளுக்கான புதிய சட்டகத்தைப் பகுத்தறிவியத்தைச் சார்ந்து நிறுவினார். அல்காசென், பேக்கன், தெ கார்த்தே ஆகியவர்களின் எழுத்துகள் புத்தியல் அறிவியல் முறையின் வளர்ச்சியில், ஜான் இசுட்டூவர்ட் மில்லினதைப் போலவே, உய்யநிலைப் பாத்திரம் வகிப்பதாகக் கருதப்படுகிறது. டேவிடு கியூம் எனும் மெய்யியலாளர், அறிவியலின் காரணமுடைமையைத் தீர்மானிக்கும் திறமை பற்றிய ஐயுறவை முன்வைத்து, விரிமுறை ஏரணச் சிக்கல் பற்றிய வரம்புடைமையை விளக்கினார்.

இருபதாம் நூற்றாண்டுத் தொடக்கத்தில், இயற்பியலாளரிடையே கருவிவாதம் பரவலாக ஆட்சி செலுத்தியது; பின்னர், பல பத்தாண்டுகளுக்கு ஏரண நேர்காட்சிவாதம் இப்புலத்தை வரையறுத்து கோலோச்சியது. நேர்காட்சிவாதம் ஓர்வியன்ற கூற்றுகளை மட்டுமே பொருள் உள்ளனவாக ஏற்று, மீவியற்பியல் விளக்கங்களைப் புறந்தள்ளி, ஏரணவியலையும் புலன்சார் பட்டறிவு வத்த்தையும் மொழியியலையும் இணைக்கும், நிறுவுமைவாத அடிப்படையில் (அறிவியல் கோட்பாடு அல்லது அறிதலியல் விதிமுறைகளைன்படி), பட்டறிவுசார் அறிவியல் புலங்களின் எடுத்துகாட்டுகளுக்குப் பொருந்துமாறு மெய்யியலை நிறுவிட முனைந்தது. இம்முறைப்படி, ஒட்டுமொத்த மெய்யியலையுமே புதிய அறிவியல்சார் மெய்யியலாக மாற்றுவதாக பறைசாற்றி,பெர்லின் வட்டமும் வியன்னா வட்டமும் 1920 களின் பின்கட்டத்தில் ஏரண நேர்காட்சிவாதத்தை முன்வைத்தன.
உலூத்விக் விட்கன்சுட்டீனின் தொடக்கநிலை மொழியின் மெய்யியலை விளக்கும் முகமாக, ஏரண நேர்காட்சியாளர்கள் நிறுவல் நெறிமுறையை அல்லது அறிதல்சார் பொருளுடைமைக்கான வரன்முறையை இனங்கண்டனர். இவர்கள் பெர்ட்டிரேண்டு இரசலின் ஏரணவியத்தில் (logicism) இருந்து கணிதவியலை ஏரணவியலாகக் குறைக்கும் வழிமுறையை வந்தடைந்தனர். மேலும், இவர்கள் இரசலின் ஏரண அணுவாதத்தையும் எர்னெசுட்டு மேக்கின் தோற்றநிகழ்வியத்தையும் ஏற்று, அதன்வழியாக, மனம் என்பது புலன் பட்டறிவு வாயிலாக பெறவல்லதை மட்டுமே அறிகிறது எனவும் இயற்பியலாயினும்சரி அல்லது உளவியலாயினும் சரி அனைத்து அறிவியல் புலங்களின் உள்ளடக்கமும் இதுவே எனவும் கொண்டதோடு, பெர்சி பிரிட்ஜ்மேனின் செயல்நெறிவாதத்தையும் (operationalism) ஏற்றனர். எனவே நிறுவமுடிந்ததே அறிவியலானதும் அறிதல்சார் பொருளுடையதும் ஆகும்; நிறுவ இயலாதது அறிவியல் தன்மையற்றதும் அறிதல்சார் பொருளற்றதும் ஆகும்; மீவியற்பியலான அல்லது உணர்ச்சிவயமான அல்லது இவை போன்ற போலிக் கூற்றுகள், புதிய அறிவை வளர்ப்பதைவிட அதை ஒருங்கமைப்பதில் மட்டும் ஈடுபடும், பயில்நிலை மெய்யியலாரின் மேலாய்வுக்கு உரியவையாகும் என வாதிட்டனர்.

ஏரண நேர்காட்சிவாதம். அதன் சீரிய அறிவியல்சார் எதிர்நடப்பியல் வாதத்தாலேயே பெயர்பெற்றது. இது அறிவியல் நோக்கவியலாதனவற்றைப் பேசுவதை மறுத்ததோடு, காரணமுடைமை, இயங்கமைப்பு, நெறிமுறைகள், ஆகிய அறிவியல் கருத்தினங்களையும் மறுத்தது. இருந்தாலும் இத்தகைய நோக்கவியலாதவற்றை உருவகங்களாகவோ நுண்ணிலையான நேரடி நோக்கீடுகளாகவோ அல்லது மீவியற்பியலானதாகவோ உணர்ச்சிவயமானதாகவோ கருதியது. "கோட்பாட்டு விதிகளைப் புலன்சார் விதிகளாக குறைத்தது; கோட்பாட்டு கலைச்சொற்கள் தம் பொருளை நோக்கீட்டுச் சொற்களில் இருந்து ஒப்புடைமை விதிகள் வாயிலாகவே பெறுவதாகக்" கருதியது; இயற்பியலில் அமையும் கணிதவியலை, ஏரணவியம் வழியாக குறியீட்டு ஏரணவியலாகக் குறுக்கியது;. இதன் பகுத்தறிவுசார் மீளாக்கம் இயற்கை மொழியைச் செந்தரக் குறியீட்டுச் சமன்களால் மாற்றியது. இவை அனைத்துமே வலைப்பின்னலாக ஏரணத் தொடரன்களால் ஒருங்கிணைக்கப்பட்டது. அறிவியல் கோட்பாடு அதன் நிறுவல் முறையால் கூறப்பட்டது. இங்கு, இதனுடைய ஏரணக் கலனம் அல்லது புலன்சார் செயல்நெறிவாதம் உண்மையையோ பொய்ப்பிப்பையோ நிறுவியது.

1930 களின் பின்கட்டத்தில், ஏரண நேர்காட்சிவாதிகள் செருமனிக்கும் பிரித்தானியாவுக்கும் அமெரிக்காவுக்கும் புலம்பெயர்ந்தனர். அதற்குள், பலர் மேக்கின் தோற்றநிகழ்வியலை இருந்து ஆட்டோ நியூரத்தின் புறநிலைவாதத்தால் பதிலீடு செய்யலாயினர். மேலும் உருடோல்ப்பு கார்னாப் நிறுவுதல் எனும் சொல்லை உறுதிபடுத்தல் எனும் எளிய சொல்லால் பதிலீடு செய்தார். 1945 இல் இரண்டாம் உலகப் போர் முடியுந்தறுவாயில், ஏரண நேர்காட்சிவாதம் நீர்த்துப் போய், கார்ல் கெம்பெலின் முயற்சியால் "ஏரண புலன்சார் வாதம்" ஆகியது. இவர் அமெரிக்காவில், ஐயப்பாடான காரணமுடைமையை மேற்கோளாக காட்டாமலே, விளக்கங்களுக்கான ஏரண வடிவத்தை இனங்காண்பதற்கு இணையாக, அறிவியல் விளக்கங்களுக்கான விதிசார் படிமத்தை முன்வைத்தார். ஏரண நேர்காட்சிவாத இயக்கம் பகுப்பாய்வு மெய்யியலின் முதுகெலும்பாக மாறி, ஆங்கிலேய மெய்யியலையும் அறிவியலின் மெய்யியலையும் ஏன், 1960 களில் இருந்து அறிவியல் புலங்களையும் கூட கோலோச்சியது. என்றாலும் இவ்வியக்கம் தனது மையச் சிக்கல்களைத் தீர்க்கத் தவறியதோடு, அதன் நெறிமுறைகளும் தொடர்ந்து தாக்குதலுக்கு உள்ளாகின. என்றாலும், அறிவியலின் மெய்யியலை மெய்யியலின் முதன்மை வாய்ந்த உட்பிரிவாக இவ்வியக்கம் முன்னிறுத்தியது. இதில் கார்ல் கெம்பெல் முதன்மைப் பாத்திரம் வகித்தார்.

தாமசு குஃன் 1962 இல் வெளியிட்ட அறிவியல் புரட்சிகளின் கட்டமைப்பு எனும் நூலில், ஏரண நேர்காட்சிவாதத்துக்கான எதிர்வினையைத் தெளிவாக அறிவித்தார். இவர் நோக்கிடு, மதிப்பீட்டு நிகழ்வு குறிப்பிட்ட சிந்தனைச் சட்டகத்துக்குள் நிகழ்வதாக வாதிட்டார். சிந்தனைச் சட்டகம் என இவர் குறிப்பிடும் சொல்லின் சாரம் உலகின் ஏரணவியலாக உருவகப்படுத்தப்படும் காட்சிப் படிமம் ஆகும்; இதில் ஏரண முரண்பாடுகள் அமையாது; இக்கண்ணோட்டத்தில் இருந்து செய்யும் நோக்கீடுகள் இக்காட்சிப் படிமத்துக்குப் பொருத்தமாக அமையும். இந்தச் சட்டகத்துக்குள் அமையும் நோக்கீடு, புதிர் விடுவிப்பு நிகழ்வே இயல்பான அறிவியல் ஆகும் என விளக்கினார். மேலும், இவர் ஒரு சிந்தனைச் சட்டகம் மற்றொன்றைக் கடந்து முந்திச் செல்லலாம் என்பதை விளக்கி, இந்நிகழ்வு சிந்தனைச் சட்டகப் பெயர்வு எனப் பெயரிட்டு விளக்கினார்.

ஓர்வுக்கு உட்படுத்தும் கருதுகோளை, எப்போதுமே நோக்கீடுகளை மேற்கொள்ள பயன்ப்டும் கோட்பாட்டின் தாக்கத்தில் இருந்து பிரித்தல் இயலும் என்பதை குஃன் மறுத்தார்; மேலும் அவர் சமவல்லமையுள்ள சிந்தனைச் சட்டகங்களைத் தனித்தனியாக மதிப்பீடு செய்யமுடியாதென வாதிட்டார். ஒன்றுக்கும் மேற்பட்ட ஏரணப் பொருத்தம் உள்ள உலக உருவாக்கம், பயன்படுத்த முடிந்த ஒப்புமையைத் தருமே ஒழிய, அவற்றில் இரண்டு காட்சிகளை ஒன்றையொன்று எதிர்க்கும் அல்லது ஒரு கோட்பாடு மற்றொரு கோட்பாட்டை எதிர்க்கும் வாய்ப்புக்கான பொது அடிப்படை ஏதும் கிடையாது எனவும் அதேபோல, ஒன்றை வைத்து மற்றொன்றை மதிப்பீடு செய்யும் செந்தரமாக ஏதும் அமையாது எனவும் எனவே, அறிவியல் முன்னேற்றத்தை அளக்கும் வழிமுறை ஏது கிடையாது எனவும் வாதிட்டார்.

குஃன்னைப் பொறுத்த்வரையில், சிந்தனைச் சட்டகத் தேர்வு ஏரண நிகழ்வுகளால் நிலைநிறுத்தப்படுகிறதே ஒழிய, அதனால் அறுதியாகத் தீர்மானிக்கப்படுவதில்லை. தனியரின் சிந்தனைச் சட்டகத் தேர்வு பின்வருமாறு அமையும். அவர் முதலில் இரண்டு அல்லது அதற்கு மேற்பட்ட உலக உருவகப்படங்களை உருவாக்கி, பிறகு இவற்றில் இதில் எது குறிப்பிட்ட சிந்தனைச் சட்டகத்தோடு கூடுதலாகப் பொருந்திப் போகிறதோ அந்தச் சிந்தனைச் சட்டகத்தை அவர் தேர்வு செய்வார். ஒரு சிந்தனைச் சட்டகம் பொதுவாக ஏற்கப்பட்டால் அதற்கு அறிவியல் சமூகத்தின் பொதுக் கருத்தேற்பைக் குறிப்பதாக கொள்கிறார். குறிப்பிட்ட சிந்தனைச் சட்டகத்தை ஏற்பதும் மறுப்பதும் சமூக நிகழ்வாலும் ஏரண நிகழ்வாலும் ஏற்படுவதாகும் என வாதிடுகிறார். என்றாலும், குஃன்னின் இந்த நிலைப்பாடு, சார்புடைமை வாதமல்ல. குஃன்னின் கண்ணோட்டத்தில், பழைய சட்டகத்தின்படி, கணிசமாக நோக்கீட்டுப் பிறழ்வுகள் அமைந்து, புதிய சட்டகம் தேவைப்படுகையில், சட்டகப் பெயர்ச்சி ஏற்படுகிறது. அதாவது நோக்கீடுகள் பழைய சட்டகப் பின்னணியிலேயே எடுக்கப்பட்டாலும், அந்நோக்கீடுகள் வழியாகவே புதிய சட்டகம் தேர்வு செய்யப்படுகிறது.

முதன்மைக் கட்டுரை:சமூக அறிவியலின் மெய்யியல்

சமூக அறிவியலின் மெய்யியல்என்பது சமூகவியல், மானுடவியல் அல்லது மாந்தரினவியல், அரசியலியல் போன்ர சமூக அறிவியல் புலங்களின் முறைகளையும் ஏரணத்தையும் கருப்பொருளாகக் கொண்டதாகும். சமூக அறிவியலின் மெய்யியலாளர்கள் சமூக அறிவியல் புலங்களுக்கும் இயர்கை அறிவியல் புலங்களுக்கும் இடையில் உள்ள ஒற்றுமைகளையும் வேற்றுமைகளையும் பொருட்படுத்தி, சமூக நிகழ்வு, வாய்ப்புள்ள சமூக விதிகள் ஆகியவற்றுக்கும் சமூகக் கட்டமைப்பு, முகமைகளுக்கும் இடையே நிலவும் இருப்பியல் அல்லது நிலவுகையியல் உறவுகளைக் கவனத்தில் கொள்கின்றனர்.

பிரெஞ்சு மெய்யியலாளர், அகசுதே காம்தே (1798–1857), நேர்காட்சிவாத அறிதல்முறையியல் கண்ணோட்டத்தை "நேர்காட்சி மெய்யியலின் வழித்தடம்" எனும் நூலில் நிறுவினார். இந்நூல் 1830 முதல்1842 வரையில் பல பனுவல்களாக வெளியிடப்பட்டது. "வழித்தடம்" முதல் மூன்று தொகுதிகள் முதன்மையாக அப்போது நிலவிய இயற்கை அறிவியல் புலங்களான கணிதவியல், வானியல், இயற்பியல், வேதியியல், உயிரியல் ஆகியவற்றைப் பற்றி விளக்கியது. இவற்றின் பிந்தைய இருபுலங்கள் சமுகவியலின் வருங்கால வரவைக் கட்டியங் கூறின.". காம்தேவின் கருதல்படி, மாந்தரின் சமூகம் பற்றிய அறிகூவல்மிக்க, சிக்கலான சமூகவியலுக்கு முன் இயற்கை அறிவியல்கள் உருவாதல் கட்டாயமாகும். இவர் சமூகத்தின் மூன்று படிமலர்ச்சி கட்டங்கலைக் குறிப்பிடுகிறார் இது 'முக்கட்ட விதி' எனப்படுகிரது. இவர் க்குறும் சமூக வலர்ச்சியின் மூன்று கட்டங்களாவன:(1) "இறையியல்" கட்டம், (2) the "மெய்யியல்" கட்டம், and (3) "நேர்காட்சி"க்கட்டம்.

காம்தேவின் நேர்காட்சியியல் அல்லது நேர்காட்சிநெறி முறைசார் சமூகவியல், சமூகவியல் ஆராய்ச்சிக்கான தொடக்கநிலை மெய்யியல் அடிப்படைகளை நிறுவியது. தர்கீம், மார்க்சு, மாக்சு வெபெர் ஆகியோர் நிகழ்கால சமூக அறிவியலின் தந்தையராகப் போற்றப்படுகின்றனர். உளவியலில், நேர்காட்சிநெறி வரலாற்றியலாகப் பேணப்படும் நடத்தையியல்வாதம் அல்லது நெறியில் அமைந்துள்ளது. அறிவியல் தொழில்நுட்பம் வழியிலான சமூக முன்னேற்றம் தவிர்க்கவியலாத விளைவாகும் எனக் கருதும் தொழிநுட்பவியல் அறிஞர்களும் நேர்காட்சிநெறி வழியினரே.

நேர்காட்சிவாதம் நெருக்கமாக அறிவியல்வாதத்தோடு பின்னிப்பிணைந்ததாகும்;இது இயற்கை அறிவியல் அறிவையும் முறைகளையும் மெய்யியல், சமூக அறிவியல், பிற அனைத்து துறைகளின் உசாவலுக்கும் பயன்படுத்தலாம் எனக் கருதுகிறது. பெரும்பாலான சமூகவியல் அறிஞர்களும் வரலாற்றியலாளர்களும் மரபான நேர்காட்சிநெறியைப் பின்பற்றுவதில்லை. இன்று, சமூக, இயற்கை அறிவியல் அறிஞர்கள் நடைமுறையில் நோக்கீட்டாளர் சார்புநிலை, சமூகக் கட்டமைப்பு ஆகியவற்றின் பிறழ்நிலை விளைவுகளைக் கவனத்தில் கொள்கின்றனர். இத்தகைய ஐயுறவுநெறி, தாமசு குஃன், புதிய மெய்யியல் இயக்கங்களான உய்யநிலை நடப்புநெறி அல்லது ந்டப்பியல், புதுப்பயன்முறைநெறி ஆகியவற்றின் அறிவியல் சார்ந்த கொணர்வுமுறையைப் பொதுவாக வலுவிழக்கச் செய்கிறது. மெய்யியல்சார் சமூகவியலாளரான யூர்கென் ஏபர்மாசு தூய கருவிசார் பகுத்தறிவு நெறியைப் பின்பற்ரும் அறிவியல் சிந்தனை கருத்தியலுக்கு மிகவும் நெருக்கமாகி விடுகிறதென வாதிடுகிரார்.


</doc>
<doc id="251625" url="https://ta.wikipedia.org/wiki?curid=251625" title="குமாரை">
குமாரை

குமாரை, தமிழ்நாட்டிலுள்ள கடலூர் மாவட்டம், திட்டக்குடி வட்டத்தில் உள்ள ஒரு சிற்றூர் ஆகும். இவ்வூரானது திட்டக்குடியிலிருந்து நிதிநத்தம் போகும் வழியில் 8 கி.மீ. தொலைவில் உள்ளது. 

இவ்வூருக்கு அருகில் எமினேரி என்ற ஏரி உள்ளதால், நெல், கரும்பு, மக்காச்சோளம், நிலக்கடலை, சூரியகாந்தி போன்றவை இங்கு அதிக அளவில் பயிரிடப்படுகிறது, இவ்வூரில் சிறப்பு வாழ்ந்த தெய்வமாக பூமாலையப்பார், பச்சைவிழியம்மன் ஆலயம் ஆற்றங்கரையோரம் இயற்கை சூழ்நிலையில் அமைந்துள்ளது, இக்கோயிலில் பங்குனி மாதம் உத்திரபாரிவேட்டையும், ஆவணி மாதம் தீ மிதிப்பும் (அக்கினி திருவிழா) என திருவிழாக்கள் கொண்டாடப்படுகின்றன.


</doc>
<doc id="251627" url="https://ta.wikipedia.org/wiki?curid=251627" title="பாலகொண்டராய துர்கம்">
பாலகொண்டராய துர்கம்

பாலகொண்டராய துர்கம் (Balagondarayanadurgam) என்பது ஒசூர்வட்டம், கிருட்டிணகிரி மாவட்டம், தமிழ்நாடுமாநிலம், இந்தியாவில் உள்ள ஒரு ஊராகும்.


</doc>
<doc id="251628" url="https://ta.wikipedia.org/wiki?curid=251628" title="பாலிகானப்பள்ளி">
பாலிகானப்பள்ளி

பாலிகானப்பள்ளி (Baliganapalli) என்பது ஒசூர்வட்டம், கிருட்டிணகிரி மாவட்டம், தமிழ்நாடு, இந்தியாவில் உள்ள ஒரு ஊராகும்.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 157 வீடுகள் உள்ளன. மக்கள் தொகை 674, இதில் 348 பேர் ஆண்கள், 326 பேர் பெண்கள் ஆவர். எழுத்தறிவு விகிதம் 66.33% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.


</doc>
<doc id="251631" url="https://ta.wikipedia.org/wiki?curid=251631" title="பாலிகானூர்">
பாலிகானூர்

பாலிகானூர் (ஆங்கிலம் Baliganur, கன்னடம்: ಬಾಲಿಗಾನೂರ್, தெலுங்கு: బాలిగానూర్) என்பது கிருட்டிணகிரி வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவில் உள்ள ஊராகும் இவ்வூர் மாவட்ட தலைநகரான கிருட்டிணகிரியில் இருந்து 20 கி.மீ தொலைவிலும், மாநிலத் தலைநகரான சென்னையில் இருந்து 231 கி.மீ தொலைவில் உள்ளது.

இவ்வூரின் முதன்மை விளைபொருட்கள் நெல், கேழ்வரகு, வாழை, தக்காளி, தேங்காய், மாம்பழம், வேர்கடலை, காய்கறிகள், பூக்கள் போன்றவை ஆகும்.

இவவூரில் பொங்கலின்போது சல்லிக்கட்டு வீரவிளையாட்டு நடைபெறுவது வழக்கம்.

அருகில் உள்ள ஊர்கள்:

அருகில் உள்ள சிற்றூர்கள் பெல்லம்பள்ளி, இன்னிக்கோல் புதூர், சிக்கபூவத்தி, ஆலப்பட்டி, மாதேப்பட்டி ஆகியனவாகும்.





</doc>
<doc id="251638" url="https://ta.wikipedia.org/wiki?curid=251638" title="பாயிர வகை">
பாயிர வகை

பாயிர வகை இரண்டு என நன்னூல் கூறுகிறது.

” பாயிரம் பொதுசிறப் பெனவிரு பாற்றே “ - நன்னூல் - 2

அவை பொதுப்பாயிரம் , சிறப்புப் பாயிரம் என்பவைகளாகும்.

பொதுப்பாயிரம் என்பது எல்லா நூல்களுக்கும் பொதுவானதாக இருக்கும். சிறப்புப்பாயிரம் எனப்படுவது ஒரு தனிப்பட்ட நூலுக்கு உரிய சிறப்புகளைக் குறிப்பதாக இருக்கும்.



</doc>
<doc id="251646" url="https://ta.wikipedia.org/wiki?curid=251646" title="யூகோ வங்கி">
யூகோ வங்கி

யூகோ வங்கி இந்தியாவில் செயல்பட்டுவரும் மிகப்பெரிய பொதுத்துறை வங்கிகளில் ஒன்றாகும். இது 1943ஆம் ஆண்டில் "யுனைடெட் கமர்சியல் வங்கி" என்னும் பெயரில் கல்கத்தாவில் தொடங்கப்பட்ட வங்கியாகும். 2013 சூன் 1 அன்றைய நிலவரப்படி, 4000 சேவை மையங்களையும் 44 மண்டல அலுவலகங்களையும் கொண்டு இவ்வங்கி இந்தியா முழுவதும் சிறப்பாக செயலாற்றி வருகிறது. மேலும் இவ்வங்கிக்கு ஆங்காங் மற்றும் சிங்கப்பூரில் இரு அயல்நாட்டுக் கிளைகளும் செயல்படுகின்றன.

2013-14 நிதியாண்டில் இவ்வங்கியானது ரூபாய் 4550 பில்லியன் அளவிலான வணிக நடவடிக்கைகளை மேற்கொண்டுள்ளது. 2014ஆம் ஆண்டைய தரவின்படி, போர்ப்ஸ் உலகளாவிய சிறந்த 2000 வங்கிகளின் பட்டியலில் இவ்வங்கிக்கு 1860ஆவது இடம் கிடைத்தது.



</doc>
<doc id="251649" url="https://ta.wikipedia.org/wiki?curid=251649" title="பஞ்சாப் &amp; சிந்து வங்கி">
பஞ்சாப் &amp; சிந்து வங்கி

பஞ்சாப் & சிந்து வங்கி (P&SB) வட இந்தியாவில் செயல்பட்டுவரும் இந்தியப் பொதுத்துறை வங்கியாகும். இந்திய அரசுக்கு சொந்தமான (81.42%) வங்கியான இது கல்கத்தாவை தலைமையிடமாகக் கொண்டு செயல்பட்டுவருகிறது. இவ்வங்கிக்கு இந்தியா முழுவதும் 1416 கிளைகள் உள்ளன. இவற்றுள் 530 கிளைகள் பஞ்சாப் மாநிலத்தில் உள்ளன. 2012 - 13 நிதியாண்டில் இவ்வங்கி 339 கோடி ரூபாயை நிகர இலாபமாகவும், நிகர NPA 2.14% ஈட்டியுள்ளது. 2013 சூன் மாதத்துடன் முடிவடைந்த காலாண்டில் இவ்வங்கி ரூபாய் 122 கோடிகளை வருவாயாக ஈட்டியுள்ளது. மேலும் இதே காலாண்டில் இதன் மொத்த வணிகம் ரூபாய் 1,42,000 கோடிகளாக உள்ளது. மேலும் இவ்வங்கியின் வணிகமானது ஒரு ஊழியருக்கு ரூபாய் 14 கோடிகளாகவும், ஒரு கிளைக்கு ரூபாய் 108 கோடிகளாகவும் உள்ளது.



</doc>
<doc id="251653" url="https://ta.wikipedia.org/wiki?curid=251653" title="பிரேமம் (திரைப்படம்)">
பிரேமம் (திரைப்படம்)

பிரேமம் (Premam) 2015-ம் ஆண்டில் வெளிவந்த மலையாள திரைப்படமாகும். அல்போன்சு புத்திரன் இயக்கிய இத்திரைப்படத்தில் நிவின் பவுலி, சாய் பல்லவி,மடோனா செபாஸ்டியன் அனுபமா பரமேசுவரன் ஆகியோர் முக்கிய வேடங்களில் நடித்திருந்தனர். இத்திரைப்படம் ரசிகர்களின் பெரும் வரவேற்பை பெற்றது.




</doc>
<doc id="251660" url="https://ta.wikipedia.org/wiki?curid=251660" title="துலோன்">
துலோன்

துலோன் (, , ) தெற்கு பிரான்சில் அமைந்துள்ள ஒரு நகரம். பிரான்சின் முக்கியமான கடற்படைத் தளத்துடன் கூடிய நடுநிலக்கடற்கரையில் அமைந்த படைத்துறைத் துறைமுகமும் இங்கு அமைந்துள்ளது. 165,514 (2009) மக்கள்தொகையைக் கொண்ட துலோ கம்யூன் பிரான்சின் பதினைந்தாவது பெரிய நகரம். இது 559,421 (2008) மக்கள்தொகைகொண்ட நகர்ப்புறப் பகுதியொன்றின் மையமாக அமைந்துள்ளது. இது பிரான்சின் ஒன்பதாவது பெரிய நகர்ப்புறப் பகுதி. நடுநிலக்கடற்கரையை அண்டிய பிரான்சின் நகரங்களில், துலோ நான்காவது பெரியது.

ஆல்ப்ஸ் மலைத்தொடர்களுக்கும் நடுநிலக்கடலுக்கும் இடையில் அமைந்துள்ளதால் ஐரோப்பிய சுற்றுலா பயணிகள் துலோனை மிகவும் விரும்புவார்கள்.


</doc>
<doc id="251673" url="https://ta.wikipedia.org/wiki?curid=251673" title="பஸ்தலபள்ளி">
பஸ்தலபள்ளி

பஸ்தலபள்ளி (Basthalapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 221 வீடுகள் உள்ளன. மக்கள் தொகை 969, இதில் 485 பேர் ஆண்கள், 484 பேர் பெண்கள் ஆவர். எழுத்தறிவு விகிதம் 57.70% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.


</doc>
<doc id="251674" url="https://ta.wikipedia.org/wiki?curid=251674" title="பட்ரள்ளி">
பட்ரள்ளி

பட்ரபள்ளி (Batrahalli) என்பது போச்சம்பள்ளி வட்டம், கிருட்டிணகிரி மாவட்டம், தமிழ்நாடு, இந்தியாவில் உள்ள ஊராகும்.

இவ்வூரின் வழியாக தேசிய நெடுஞ்சாலை எண் 66 செல்கிறது. அருகில் உள்ள விமான நிலையம் சேலம் வானூர்தி நிலையம் மற்றூம் பெங்களூர் பன்னாட்டு வானூர்தி நிலையம்; அருகில் உள்ள தொடர்வண்டி நிலையம் தாசம்பட்டி மற்றும் சாமல்பட்டி ஆகும்.




</doc>
<doc id="251675" url="https://ta.wikipedia.org/wiki?curid=251675" title="பட்டவாரப்பள்ளி">
பட்டவாரப்பள்ளி

பட்டவாரப்பள்ளி (Battavarapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 144 வீடுகள் உள்ளன. மக்கள் தொகை 704, இதில் 353 பேர் ஆண்கள், 351 பேர் பெண்கள் ஆவர். எழுத்தறிவு விகிதம் 63.77% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.



</doc>
<doc id="251676" url="https://ta.wikipedia.org/wiki?curid=251676" title="பிடப்பள்ளி">
பிடப்பள்ளி

பிடப்பள்ளி (Bedapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.

இவ்வூரின் மொத்த மக்கள் தொகை 551 ஆகும். இதில் 258 பேர் ஆண்கள், 293 பேர் பெண்கள் ஆவர்.



</doc>
<doc id="251681" url="https://ta.wikipedia.org/wiki?curid=251681" title="பீரேபள்ளி">
பீரேபள்ளி

பீரேபள்ளி (Beerepalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 176 வீடுகள் உள்ளன. மக்கள் தொகை 789, இதில் 392 பேர் ஆண்கள், 397 பேர் பெண்கள் ஆவர். எழுத்தறிவு விகிதம் 64.96% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.



</doc>
<doc id="251682" url="https://ta.wikipedia.org/wiki?curid=251682" title="பேகேப்பள்ளி">
பேகேப்பள்ளி

பேகேப்பள்ளி (Begepalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 963 வீடுகள் உள்ளன. மக்கள் தொகை 3835, இதில் 1969 பேர் ஆண்கள், 1866 பேர் பெண்கள் ஆவர். எழுத்தறிவு விகிதம் 80.20% ஆகும் இது தமிழ்நாட்டின் சராசரி எழுத்தறிவு விதமான 80.09 % விட மிகுதி ஆகும்.



</doc>
<doc id="251684" url="https://ta.wikipedia.org/wiki?curid=251684" title="பெலத்தூர்">
பெலத்தூர்

பெலத்தூர் (Belathur, Krishnagiri district) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும். இவ்வூர் பாகளூரை ஒட்டி அமைந்துள்ளது இரண்டு ஊர்களையும் தென்பெண்ணை ஆறு பிரிக்கிறது. இவ்வூரில் இந்தியன் வங்கிக் கிளை செயல்பட்டுவருகிறது.



</doc>
<doc id="251686" url="https://ta.wikipedia.org/wiki?curid=251686" title="லீ ராயல் மெரிடியன் சென்னை">
லீ ராயல் மெரிடியன் சென்னை

லீ ராயல் மெரிடியன் (Le Royal Meridien) சென்னையில் அமைந்துள்ள ஒரு ஐந்து நட்சத்திர அந்தஸ்து கொண்ட ஹோட்டல் ஆகும். இது இந்தியாவில் தமிழ்நாட்டின் சென்னையில் உள்ள, அண்ணா சாலையில் கிண்டி–கத்திப்பாறை சந்திப்பில் உள்ளது. மெட்ராஸ் ஹில்டன் என்ற பெயருடன் சுமார் 1650 மில்லியன் முதலீட்டில் தொடங்கப்பட்ட இந்த ஹோட்டல் பின்னர், லீ ராயல் மெரிடியன் சென்னை என்ற பெயருடன் திறக்கப்பட்டது. 

லீ ராயல் மெரிடியன் ஹோட்டல், பிஜிபி குழுமத்தினால் ஹில்டன் உடன் மேலாண்மை ஒப்பந்தத்தின் மூலம் மேம்படுத்தப்பட்டது. இருப்பினும், அந்த ஒப்பந்தம் மார்ச் 2000 இல் முடிவடைந்த பின்னர் அந்தக் குழுமம் லீ மெரிடியன் ஹோட்டல்கள் மற்றும் ரிசோர்ட் உடன் ஒப்பந்தத்தினை மேற்கொண்டது. இதனால் ஹில்டன் ஹோட்டலாக வரவிருந்த ஹோட்டல் “லீ ராயல் மெரிடியன் சென்னை” என்ற பெயருடன் திறக்கப்பட்டது. ஏப்ரல் 12, 2000 இல் இது சாதாரணமாக திறக்கப்பட்டு பின்னர் டிசம்பர் 30, 2000 இல் அப்போது தமிழ்நாட்டின் முதலமைச்சராக இருந்த மு. கருணாநிதியால் முறையாக திறக்கப்பட்டது.
மே 2005 இல், நீச்சல் குளத்தின் அருகில் விருந்தமைக்கும் இடம் உருவாக்கப்பட்டது. 2006 ஆம் ஆண்டில், லீ ராயல் மெரிடியன் நிறுவனத்தை ஸ்டார்வுட் ஹோட்டல்கள் மற்றும் ரிசோர்ட் வார்ல்ட்வைட் நிறுவனம் வாங்கியதால் அதன் ஒரு பகுதியானது. 

லீ ராயல் மெரிடியன் ஹோட்டல் 3.44 ஏக்கரில் உருவாக்கப்பட்டுள்ளது. அதில் மூன்றில் ஒரு பங்கு இடமானது அழகுத்தோற்றத்திற்காக ஒதுக்கப்பட்டுள்ளது. ஹோட்டலில் 240 அறைகள் உள்ளன. இதில் 112 சாதாரண அறைகள், 57 டீலக்ஸ் அறைகள், 41 ராயல் கிளப் படுக்கையறைகள், 22 டீலகஸ் சூட்ஸ், 7 எக்ஸ்கியூட்டிவ் சூட்ஸ், 3 ராயல் சூட்ஸ் மற்றும் 1 பிரசிடென்ஷியல் அறை ஆகியவை அடங்கும். இங்கு அமைந்துள்ள விருந்து அரங்குகளில் ஒரே நேரத்தில் 1500 மக்களுக்கு விருந்தளிக்க இயலும், அத்துடன் 12 சந்திப்பிற்கான கூட்டமைக்கும் அரங்குகளும் இங்குள்ளன. நவரத்னா, கிலான்ட்ரோ மற்றும் காயல் ஆகிய மூன்று உணவகங்கள் இங்குள்ளன. இவை வெவ்வேறு விதமான உணவு வகைகளை பரிமாறும் வகையில் அமைக்கப்பட்டுள்ளன. இதன் நடைபாதை போன்ற இடம் சென்னையில் உள்ள மிகப்பெரிய ஹோட்டல்களில் உள்ளதைவிட பிரம்மாண்டமாக அமைந்துள்ளது. தூண்களே இல்லாமல் அமைந்தது, இதன் சிறப்பம்சம் ஆகும்.
2009 ஆம் ஆண்டில், ஹோட்டல் புனரமைப்பதற்காகவும் கூடுதலாக 15 அறைகள் இணைப்பதற்காகவும் 750 மில்லியன் முதலீடாக செய்யப்பட்டது. 

ஆசிய பசுபிக் பகுதிகளில் சிறந்த வணிக ஹோட்டலுக்கான விருதினை 2002 ஆம் ஆண்டு பசிபிக் ஏரியா டிராவல் ரைடர்ஸ் அசோசியேஷனிடம் இருந்து பெற்றது. இந்நிகழ்வு பெர்லினில் உள்ள இன்டர்நேஷனல் டிராவல் பௌர்ஸில் வைத்து நடைபெற்றது. அத்துடன் 2003 ஆம் ஆண்டு இன்னோவேட்டிவ் எச்ஆர் பிராக்டிஸஸ் எனும் விருதினை டெக்கன் ஹெரால்ட் அவென்யு வழங்கியது. 

ராயல் லீ மெரிடியன் ஹோட்டல் சென்னையின் ஜிஎஸ்டி சாலையில் அமைந்துள்ளது. இது, சென்னை பன்னாட்டு விமான நிலையத்தில் இருந்து 7 கிலோ மீட்டர் தூரத்திலும், சென்னை சென்ட்ரல் ரயில் நிலையத்தில் இருந்து 14 கிலோ மீட்டர் தூரத்திலும் அமைந்துள்ளது. இந்த ஹோட்டலில் இருந்து கோடம்பாக்கம், தியாகராய நகர் மற்றும் கிண்டி குதிரைப் பந்தயம் போன்ற இடங்கள் மிக அருகில் உள்ளன. இவை தவிர சிட்கோ தொழிற்பேட்டை, மெரினா கடற்கரை, கிண்டி தேசியப் பூங்கா மற்றும் பல சுற்றுலாத் தலங்கள் அருகில் அமைந்துள்ளன.

இடவசதி மற்றும் தங்கும் வசதிகள் உலகத்தரத்துடன் இங்கு அமைந்துள்ளது. அதிவேக இணைய வசதியினை தனது வளாகம் முழுவதும் அளித்துள்ளது. வணிகம் சம்பந்தப்பட்ட பயணங்களை மேற்கொள்பவர்களுக்கான அனைத்து வசதிகளும் தெளிவாக இங்கு செய்து கொடுக்கப்படுகின்றன. இவை தவிர வெளிப்புற நீச்சல் குளம், கூட்டம் நடத்துவதற்கான அரங்குகள் மற்றும் உடற்பயிற்சிக்கான சிறந்த சாதனங்கள் கொண்ட இடம் போன்றவை இந்த ஹோட்டலின் மதிப்பினை மேலும் உயர்த்துகின்றன.


</doc>
<doc id="251691" url="https://ta.wikipedia.org/wiki?curid=251691" title="பிக்கனப்பள்ளி">
பிக்கனப்பள்ளி

பிக்கனப்பள்ளி (Bikkanapalli) என்பது தமிழ்நாட்டின் கிருட்டிணகிரி மாவட்டம், ஓசூர் வட்டத்தைச் சேர்ந்த சிற்றூ ஆகும். இவ்வூர் கொல்லட்டி ஊராட்சிக்குட்பட்டது. இது தேன்கனிக்கோட்டையில் இருந்து 12 கி.மீ தொலைவில், தேன்கனிக்கோட்டை அஞ்செட்டி சாலையில் இருந்து அந்தேவனப்பள்ளி பிரியும் சாலையில் உள்ளது. தேன்கனிக்கோட்டையில் இருந்து பிக்கனப்பள்ளிக்கு தமிழ்நாடு அரசு பேருந்துகள் செல்கின்றன. இவ்வூர் பெங்களூரில் இருந்து 80 கி.மீ. (90 மைல்) தொலைவிலும், ஒசூரில் இருந்து 38 கி.மீ. (40 மைல்) தொலைவிலும் உள்ளது. இப்பகுதியின் பொருளாதாரம் வேளாண்மையை அடிப்படையாகக் கொண்டதாகும். இவ்வூராட்சியில் சிக்கம்மா, தொட்டம்மா கோயிலும், கொல்லட்டி பட்டுப்பண்ணையும் புகழ்பெற்றவை ஆகும். இப்பகுதி மக்கள் தமிழ்,கன்னடம், தெலுங்கு ஆகிய மொழிகளை பேசுபவர்களாக உள்ளனர்.

கொல்லட்டி ஊராட்சிக்கு உட்பட்ட 5 ஊர்கள்
பிக்கனப்பள்ளிதான் கொல்லட்டி ஊராட்சியின் தலைமையகமாகவும், முதன்மை ஊராகவும் உள்ளது.


</doc>
<doc id="251692" url="https://ta.wikipedia.org/wiki?curid=251692" title="பொப்பலாபுரம்">
பொப்பலாபுரம்

பொப்பலாபுரம் (Boppalapuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎. 

இவ்வூரில் 2011 ஆண்டைய இந்திய மக்கள் கணக்கெடுப்பின்படி 74 வீடுகள் உள்ளன. மக்கள் தொகை 258, இதில் 143 பேர் ஆண்கள், 115 பேர் பெண்கள் ஆவர். எழுத்தறிவு விகிதம் 69.03% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.


</doc>
<doc id="251693" url="https://ta.wikipedia.org/wiki?curid=251693" title="டிரினிட்டி பாலம், பெரு மான்செசுட்டர்">
டிரினிட்டி பாலம், பெரு மான்செசுட்டர்

டிரினிட்டி பாலம் (Trinity Bridge) ஒரு மூவழி நடைப்பாலம். இர்வெல் ஆற்றுக்குக் குறுக்காக அமைக்கப்பட்டுள்ள இந்தப் பாலம் மான்செசுட்டரில் உள்ள இரண்டு நகரங்களையும், பெரு மான்செசுட்டரில் உள்ள சல்போர்டையும் இணைக்கிறது. எசுப்பானியக் கட்டிடக்கலைஞரான சந்தியாகோ கலத்திராவாவினால் வடிவமைக்கப்பட்ட இப்பாலம், 1995ல் கட்டிமுடிக்கப்பட்டது. கலத்திராவாவின் தொடக்ககாலப் பாலங்களில் ஒன்றான இதுவே இங்கிலாந்தில் நிறைவேற்றப்பட்ட ஒரே திட்டம் ஆகும்.

நேரான வெண்ணிறக் கோடுகளாக அமைந்த இந்தப் பாலத்தின் கட்டமைப்பு சந்தியாகோ கலத்திராவாவின் வழமையான வடிவமைப்புப் பாணியில் அமைந்தது. 41 மீட்டர் உயரமான வட்டக் குறுக்குமுகம் கொண்ட தாங்கு தூண் இப்பாலத்தின் முக்கிய அம்சமாக விளங்குகிறது. 


</doc>
<doc id="251694" url="https://ta.wikipedia.org/wiki?curid=251694" title="செம்பரசனப்பள்ளி">
செம்பரசனப்பள்ளி

செம்பரசனப்பள்ளி (Chembarasanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎. 
இவ்வூரில் 2011 ஆண்டைய இந்திய மக்கள் கணக்கெடுப்பின்படி 1179 வீடுகள் உள்ளன. மக்கள் தொகை 5312, இதில் 2725 பேர் ஆண்கள், 2587 பேர் பெண்கள் ஆவர். எழுத்தறிவு விகிதம் 56.61% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="251696" url="https://ta.wikipedia.org/wiki?curid=251696" title="சென்னத்தூர்">
சென்னத்தூர்

சென்னத்தூர் (Chenathur) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎. இவ்வூராட்சி 2011 ஆண்டு ஒசூர் நகராட்சியுடன் இணைக்கப்பட்டது.



</doc>
<doc id="251697" url="https://ta.wikipedia.org/wiki?curid=251697" title="சென்னப்பள்ளி">
சென்னப்பள்ளி

சென்னப்பள்ளி (Chennapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும். 
இவ்வூரில் 2011 ஆண்டைய இந்திய மக்கள் கணக்கெடுப்பின்படி 905 வீடுகள் உள்ளன. மக்கள் தொகை 3889, இதில் 2005 பேர் ஆண்கள், 1885 பேர் பெண்கள் ஆவர். எழுத்தறிவு விகிதம் 59.95% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.



</doc>
<doc id="251699" url="https://ta.wikipedia.org/wiki?curid=251699" title="சின்னக்குடிபாலா">
சின்னக்குடிபாலா

சின்னக்குடிபாலா (Chinnakudibala) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும். 
இவ்வூரில் 2011 ஆண்டைய இந்திய மக்கள் கணக்கெடுப்பின்படி 398 வீடுகள் உள்ளன. மக்கள் தொகை 1787, இதில் 919 பேர் ஆண்கள், 868 பேர் பெண்கள் ஆவர். எழுத்தறிவு விகிதம் 62.11% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.



</doc>
<doc id="251700" url="https://ta.wikipedia.org/wiki?curid=251700" title="சின்னகுள்ளு">
சின்னகுள்ளு

சின்னகுள்ளு (Chinnakullu) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 71 வீடுகள் உள்ளன. மக்கள் தொகை 331, இதில் 165 பேர் ஆண்கள், 166 பேர் பெண்கள் ஆவர். எழுத்தறிவு விகிதம் 70.65% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="251701" url="https://ta.wikipedia.org/wiki?curid=251701" title="சின்னப்பள்ளி நாயனபாளையம்">
சின்னப்பள்ளி நாயனபாளையம்

சின்னப்பள்ளி நாயனபாளையம் (Chinnapallinayanpalayam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும். 



</doc>
<doc id="251703" url="https://ta.wikipedia.org/wiki?curid=251703" title="சின்னாரன் தொட்டி">
சின்னாரன் தொட்டி

சின்னாரன் தொட்டி (Chinnarendoddi) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 164 வீடுகள் உள்ளன. மக்கள் தொகை 715, இதில் 363 பேர் ஆண்கள், 352 பேர் பெண்கள் ஆவர். எழுத்தறிவு விகிதம் 60.73% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="251704" url="https://ta.wikipedia.org/wiki?curid=251704" title="கொல்லப்பள்ளி, கிருஷ்ணகிரி மாவட்டம்">
கொல்லப்பள்ளி, கிருஷ்ணகிரி மாவட்டம்

கொல்லப்பள்ளி (Gollapalli) என்பது தொரப்பள்ளி ஊராட்சி, ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.
இவ்வூரின் மக்கள் தொகை 4701. இதில் ஆண்கள் 2978, பெண்கள் 1723 ஆகும்.


</doc>
<doc id="251720" url="https://ta.wikipedia.org/wiki?curid=251720" title="சாதவாகன விரைவுத் தொடர்வண்டி">
சாதவாகன விரைவுத் தொடர்வண்டி

சாதவாகன விரைவுவண்டி (Satavahana Express) என்பது இந்தியாவின் விஜயவாடா மற்றும் செகந்திராபாத் நகரங்களுக்கு இடையே இயங்கும் தொடருந்து சேவையாகும். இவ்விரு நகரங்களும் ஆந்திரப் பிரதேசம் மற்றும் தெலுங்கானா மாநிலங்களில் உள்ளவை ஆகும். இந்திய ரயில்வேயின், தெற்கு மத்திய ரயில்வேயின் விஜயவாடா பிரிவு இந்தத் தொடருந்து அலுவலக பணிகளை நிர்வகிக்கின்றது. சாதவாகன விரைவுவண்டி சுமார் 351 கிலோ மீட்டர் (218 மைல்) தூரத்தினை 5 மணி மற்றும் 35 நிமிடங்களில் கடக்கிறது. இந்தத் தொடருந்துசேவையின் பயன்பாடு அதிகரித்ததால், மஹபுபாத் மற்றும் மதிரா ஆகிய இடங்கள் நிறுத்தங்களாக இச்சேவையில் இணைக்கப்பட்டன. சாதவாகன விரைவுவண்டி காஸிபெட், வாரங்கல், கேசமுத்திரம், மஹபுபாத் மற்றும் மதிரா இடங்களில் நிறுத்தங்களைக் கொண்டுள்ளது. இந்த நிறுத்தங்களுக்கு அடுத்தபடியாகத்தான் அதன் இலக்கு நிலையமான விஜயவாடா சந்திப்பினை அடைகிறது.

இதன் வண்டி எண் 12713, மத்திய தெற்கு ரயில்வேயில் அதிவிரைவில் இயங்கக்கூடியத் தொடருந்துகளில் இதுவும் ஒன்று. இந்தத் தொடருந்து மதிரா மற்றும் கம்மாம் ஆகிய இடங்களுக்கு இடையே மணிக்கு 134 கிலோ மீட்டர் வேகத்தில் இயக்கப்படுபடுகிறது. விஜயவாடாவில் இருந்து அதிகாலையில் புறப்படும் விரைவுவண்டிகளில் சாதவாகன விரைவுவண்டியும் ஒன்று. பினாகினி விரைவுவண்டி, ரட்னாச்சல் விரைவுவண்டி இரண்டும் விஜயவாடாவில் இருந்து அதிகாலையில் புறப்படும் பிற தொடருந்துகளாகும்.

சாதவாகன எக்ஸ்பிரஸ் ரயிலில் மொத்தம் 18 ரயில் பெட்டிகள் உள்ளன. லாலாகுடா பகுதியில் WAP-7 மூலம் சாதவாகன எக்ஸ்பிரஸ் நிறுத்தப்படுகிறது. விஜயவாடாவில் இருந்து செகந்திராபாத்திற்கு செல்லும்போது சாதவாகன எக்ஸ்பிரஸ் 12713 என்ற வண்டி எண்ணுடனும், செகந்திரபாத்தில் இருந்து விஜயவாடாவிற்கு செல்லும்போது சாதவாகன எக்ஸ்பிரஸ் 12714 என்ற வண்டி எண்ணுடனும் செயல்படுகிறது.

சாதவாகன வம்சத்தினை பெருமைப்படுத்தும் விதமாக இந்த ரயில்சேவைக்கு சாதவாகன எக்ஸ்பிரஸ் என்று பெயர்சூட்டியுள்ளனர். சாதவாகன் வம்சத்தினர், மகாராஷ்டிரா, மத்திய பிரதேசம், விதர்பா, கர்நாடகா மற்றும் கோவா ஆகிய இடங்களின் பகுதிகள் மற்றும் ஆந்திராவினை ஆட்சி செய்தவர்களாவர்.

விஜயவாடா சந்திப்பில் இருந்து இந்திய ரயில்வே நேரப்படி 6.10 க்கு புறப்படும் சாதவாகன எக்ஸ்பிரஸ், செகந்திராபாத் சந்திப்பினை 11.45 மணியளவில் சென்றடைகிறது. திரும்பி புறப்படும்போது செகந்திராபாத் சந்திப்பில் இருந்து 16.15 க்கு புறப்பட்டு விஜயவாடா சந்திப்பினை 21.50 மணியளவில் வந்தடைகிறது. செகந்திராபாத் சந்திப்பினை அடையும் போது சராசரியாக 25 நிமிடங்கள் காலதாமத்தினையும், செகந்திராபாத் சந்திப்பினை அடையும்போது சராசரியாக 20 நிமிடங்கள் காலதாமத்தினையும் சாதவாகன எக்ஸ்பிரஸ் கொண்டுள்ளது. 

12714 என்ற வண்டி எண்ணுடன் செயல்படும் சாதவாகன எக்ஸ்பிரஸ் பின்வரும் முறைப்படி ரயில் பெட்டிகளைக் கொண்டுள்ளது.
L - SLR - UR - UR - UR - C1 - D1 - D2 - D3 - D4 - D5 - PC - UR - UR - UR - UR - UR – SLR

அதேபோல் 12713 என்ற வண்டி எண்ணுடன் செயல்படும் சாதவாகன் எக்ஸ்பிரஸ் பின்வரும் முறைப்படி ரயில்பெட்டிகளைக் கொண்டுள்ளது. [2]

L - SLR - UR - UR - UR - UR - UR - PC - D1 - D2 - D3 - D4 - D5 - C1 - UR - UR - UR – SLR 

12713 வண்டி எண்ணுடன் செயல்படும் சாதவாகன எக்ஸ்பிரஸ் சராசரியாக மணிக்கு 62 கிலோ மீட்டர் வேகத்தில், 350 கிலோ மீட்டர் தூரத்தினை 5 மணி நேரம் மற்றும் 35 நிமிடங்களில் கடக்கிறது. 12714 என்ற வண்டி எண்ணுடன் செயல்படும் சாதவாகன எக்ஸ்பிரஸ் இதேயளவு வேகத்துடன் செயல்படுகிறது. இரு செயல்பாடுகளிலும் ஏழு நிறுத்தங்கள் உள்ளன. உணவு வசதி மற்றும் சரக்குப் பொருட்கள் வைக்கும் அறை வசதி போன்றவை இரு ரயில்சேவைகளிலும் வழங்கப்படுகின்றன.


</doc>
<doc id="251724" url="https://ta.wikipedia.org/wiki?curid=251724" title="கே. எம். பஞ்சாபிகேசன்">
கே. எம். பஞ்சாபிகேசன்

கே. எம். பஞ்சாபிகேசன் (1 சூலை 1924 - 26 சூன் 2015) இலங்கையின் பிரபலமான நாதசுரக் கலைஞர் ஆவார்.

பஞ்சாபிகேசன் 1924 ஜூலை 1 இல் சாவகச்சேரியில் தவில் கலைஞர் கே. முருகப்பாபிள்ளைக்கும் சின்னப்பிள்ளைக்கும் மூத்த புதல்வராய்ப் பிறந்தார். உடன் பிறந்தவர்கள் இருவர். ஒருவர் நடராஜசுந்தரம் என்ற தவில் வித்துவான். மற்றவர் இராசம்பாள் என்பவர் தனித்தவில் சுப்ரமணியத்தின் மனைவியாவார்.

சாவகச்சேரி இந்துக் கல்லூரியில் கல்வி கற்ற இவர் நாதசுவரக் கலைஞர்கள் சண்முகலிங்கம்பிள்ளை, அப்புலிங்கம்பிள்ளை ஆகியோரிடமும், இராமையாபிள்ளை, பி. எஸ். கந்தசாமிப்பிள்ளை ஆகியோரிடம் நாதசுவர இசைப் பயிற்சியினைப் பெற்றார். தனது 15வது வயதில் முதற் கச்சேரியை பருத்தித்துறை சித்திவிநாயகர் ஆலயத்தில் அரங்கேற்றினார்.

பின்னர் இவர் தமிழ்நாடு சென்று நாதசுரக் கலைஞர் “கக்காயி” நடராஜசுந்தரம் பிள்ளையிடம் மேலதிக பயிற்சி பெற்றார். பின்னர் ஐயம்பேட்டை வேணுகோபால் பிள்ளையிடம் பயிற்சி பெற்று மரபுவழிக்கச்சேரி செய்யும் முறைமையினைப் பயின்று கொண்டார்.

தாயகம் திரும்பியதும் இலங்கையின் பல இடங்களிலும் கச்சேரிகளை நடத்தினார். திருவாரூர் டி. என். ராஜரத்தினம் பிள்ளை, திருவாரூர் லெச்சையப்பா, அம்பல் இராமச்சந்திரன், பந்தனை நல்லூர் தெட்சணாமூர்த்திப்பிள்ளை, கோட்டூர் இராஜரத்தினம்பிள்ளை போன்ற தமிழகக் கலைஞர்களுடன் இணைந்து நாதசுரம் வாசித்தார். ஈழத்து தவில் கலைஞர்கள் வி. தெட்சணாமூர்த்தி, என். ஆர். சின்னராசா எனப் பலரும் பஞ்சாபிகேசனுக்கு தவில் வாசித்திருக்கிறார்கள்.

அளவெட்டி மாணிக்கம் இரத்தினம் என்பவரைத் திருமணம் புரிந்த பஞ்சாபிகேசனுக்கு மூன்று ஆண் குழந்தைகளும் மூன்று பெண் குழந்தைகளும் உள்ளனர். இவரது புதல்வர்கள் கே. எம். பி. நாகேந்திரம், கே. எம். பி. விக்கினேஸ்வரன் ஆகியோரும், பேரப்பிள்ளைகள் சித்தார்த் சகோதரர்களும் நாதசுரக் கலைஞர்கள் ஆவர்.


பஞ்சாபிகேசன் தனது 90வது அகவையில் 2015 சூன் 26 அதிகாலை 12:20 மணிக்கு கொழும்பில் காலமானார்.

இலங்கையின் 'பெருங்கலைஞர்' பஞ்சாபிகேசனின் ஆளுமை: கானொளி காட்சி


</doc>
<doc id="251725" url="https://ta.wikipedia.org/wiki?curid=251725" title="தாசம்பட்டி">
தாசம்பட்டி

தாசம்பட்டி (Dasampatti) அல்லது கல்லாவி என்பது கிருட்டிணகிரி மாவட்டம், தமிழ்நாடு, இந்தியாவில் உள்ள ஊராகும்.‎ இவூரில் புகழ்மிக்க வேடியப்பன் கோயில் உள்ளது.

தாசம்பட்டியில் ஒரு தொடர்வண்டி நிலையம் உள்ளது. இங்கு ஜோலார்பேட்டை -சேலம் வழித்தடம் உள்ளது.

அருகில் உள்ள வானூர்தி நிலையங்கள் சேலம் வானூர்தி நிலையம் மற்றும் பெங்களூர் பன்னாட்டு வானூர்தி நிலையம்.


</doc>
<doc id="251727" url="https://ta.wikipedia.org/wiki?curid=251727" title="திருமலை எக்ஸ்பிரஸ்">
திருமலை எக்ஸ்பிரஸ்

திருமலை விரைவுவண்டி (Tirumala Express) விசாகப்பட்டினத்தில் இருந்து திருப்பதி வரை செல்லும் முக்கியமான ரயில் ஆகும். இது 31 ரயில் நிலையங்களில் நிறுத்தங்களைக் கொண்டுள்ளது. அவற்றுள் சில நிறுத்தங்கள் பின்வருமாறு: நெல்லூர், ஒங்கோலு, தெனாலி, விஜயவாடா, ஏலூரு, ராஜமுந்திரி, சமல்கோட், அன்னவரம், துனி, அனகாபள்ளி மற்றும் துவ்வாடா

வண்டி எண் 17487 என்ற எண்ணுடன் செயல்படும் ரயிலானது திருப்பதியில் இருந்து இரவு 8.30 மணியளவில் புறப்பட்டு விசாகப்பட்டினத்தினை அடுத்த நாள் காலை 10.55 மணியளவில் சென்றடைகிறது. 

வண்டி எண் 17488 என்ற எண்ணுடன் செயல்படும் ரயிலானது, விசாகப்பட்டினத்தில் இருந்து மதியம் 2 மணியளவில் புறப்பட்டு திருப்பதியினை அடுத்த நாள் காலை 5.20 மணியளவில் சென்றடைகிறது. 

இந்திய ரயில்வேயின் பட்டியலில் இது அதிவிரைவுத் தொடருந்து வரிசையில் இடம்பெற்றுள்ளது. இது 25 ரயில் பெட்டிகளைக் கொண்டுள்ளது. இதில் 2 சரக்கு ரயில் பெட்டிகளும், 4 முன்பதிவு செய்யப்படாத ரயில் பெட்டிகளும் (இந்த எண்ணிக்கை மாறக்கூடியது) அடங்கும். இரண்டு அடுக்கு, மூன்று அடுக்கு, படுக்கை வசதியுடன் கூடிய ரயில் பெட்டிகள் மற்றும் இரண்டாம் வகுப்பு ரயில் பெட்டிகள் இந்த ரயிலில் உள்ளன.


இது முக்கியமான தொடருந்தாக இருந்தாலும், இது தவிர பிற தொடருந்து இயக்கப்படுகின்றன.


</doc>
<doc id="251732" url="https://ta.wikipedia.org/wiki?curid=251732" title="தேரிப்பள்ளி">
தேரிப்பள்ளி

தேரிப்பள்ளி (Deripalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரின் மொத்த மக்கள் தொகை 3592, இதில் 1821 பேர் ஆண்கள், 1771 பேர் பெண்கள் ஆவர்.


</doc>
<doc id="251734" url="https://ta.wikipedia.org/wiki?curid=251734" title="தேவரேகுட்டப்பள்ளி">
தேவரேகுட்டப்பள்ளி

தேவரேகுட்டப்பள்ளி (Devarekuttapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="251735" url="https://ta.wikipedia.org/wiki?curid=251735" title="தேவிரப்பள்ளி">
தேவிரப்பள்ளி

தேவிரப்பள்ளி (Devaripalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="251736" url="https://ta.wikipedia.org/wiki?curid=251736" title="தாசேப்பள்ளி">
தாசேப்பள்ளி

தாசேப்பள்ளி (Dhasapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்>.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 152 வீடுகள் உள்ளன. மக்கள் தொகை 894, இதில் 443 பேர் ஆண்கள், 451 பேர் பெண்கள் ஆவர். எழுத்தறிவு விகிதம் 47.33% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="251737" url="https://ta.wikipedia.org/wiki?curid=251737" title="தட்டிகானப்பள்ளி">
தட்டிகானப்பள்ளி

தட்டிகானப்பள்ளி (Doddagounipalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.

இவ்வூரின் மொத்த மக்கள் தொகை 730, இதில் 373 பேர் ஆண்கள், 357 பேர் பெண்கள் ஆவர்.


</doc>
<doc id="251738" url="https://ta.wikipedia.org/wiki?curid=251738" title="எலுவப்பள்ளி">
எலுவப்பள்ளி

எலுவப்பள்ளி (Eluvapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 383 வீடுகள் உள்ளன. மக்கள் தொகை 1323, இதில் 688 பேர் ஆண்கள், 635 பேர் பெண்கள் ஆவர். எழுத்தறிவு விகிதம் 63.83% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="251739" url="https://ta.wikipedia.org/wiki?curid=251739" title="ஏனுசோனை">
ஏனுசோனை

ஏனுசோனை (Enusonai) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.

இவூர் கிருட்டிணகிரியில் இருந்து மேற்கே 28 கி.மீ. தொலைவிலும், சூளகிரியில் இருந்து 6 கி.மீ தொலைவிலும், சென்னையில் இருந்து 288 கி.மீ. தொலைவிலும் உள்ளது.


</doc>
<doc id="251748" url="https://ta.wikipedia.org/wiki?curid=251748" title="தமிழ்பிராஞ்சகாரதி">
தமிழ்பிராஞ்சகாரதி

தமிழ்பிராஞ்சகாரதி என்பது 1855 ஆம் ஆண்டு புதுச்சேரியில் கிறித்தவ அப்போஸ்தெலிக்க சமயம் பரப்பும் சபையால் வெளியிடப்பட்ட தமிழ் - பிரெஞ்சு அகராதி ஆகும். இந்த நூலின் பிரதி ஒன்று Lyon Public Library நூலகத்தில் இருந்து கூகிள் நிறுவனத்தால் எண்ணிமப்படுத்தப்பட்டுள்ளது. முந்திய தொகுப்புகளைத் தொகுத்து 2047 பக்கங்களில் விரிவான ஒரு தொகுப்பாக இந்த அகராதி அமைந்துள்ளது. பேச்சுத் தமிழில் சமசுகிருதத் தாக்கம் பெரிதாக இருக்கவில்லை என்று இந்த நூலின் அறிமுகம் குறிப்பிடுகிறது. 



</doc>
<doc id="251757" url="https://ta.wikipedia.org/wiki?curid=251757" title="மூவகை நூல்கள்">
மூவகை நூல்கள்

நூல்களை மூவகை நூல்களாக நன்னூல் பிரிக்கிறது. அவை, 1. முதல்நூல், வழிநூல், சார்புநூல் என்பனவாகும்.

முதல்வழி சார்பென நூல்மூன் றாகும்.- நன்னூல் 5



</doc>
<doc id="251758" url="https://ta.wikipedia.org/wiki?curid=251758" title="வழிநூல் சார்பு நூல்களுக்குச் சிறப்புவிதி">
வழிநூல் சார்பு நூல்களுக்குச் சிறப்புவிதி

வழிநூல், சார்புநூல் எழுதுபவர்கள் முன்னோர் கூறிய விதிகளின்படி நூல் எழுதினாலும் குறிப்பிட்ட ஒரு நூலைத் தழுவி எழுதப்பட்டது என்பதற்கு அடையாளமாக முதல்நூலை மேற்கோள் காட்டி எழுதவேண்டும் என்று நன்னூல் வற்புறுத்துகிறது



</doc>
<doc id="251761" url="https://ta.wikipedia.org/wiki?curid=251761" title="நூற்பயன்">
நூற்பயன்

நூற்பயன் என்பது ஒரு நூலைப் பயில்வோருக்கு அறம், பொருள், இன்பம் வீடு ஆகிய நான்கு உறுதிப் பொருட்களையும் தருவதாக அமைதல் வேண்டும்.இதுவே ஒரு நூல் எழுதப்படுவதன் பயனாக இருக்கவேண்டும் என்கிறது நன்னூல். 



</doc>
<doc id="251768" url="https://ta.wikipedia.org/wiki?curid=251768" title="வாசஸ்பதி மிஸ்ரர்">
வாசஸ்பதி மிஸ்ரர்

வாசஸ்பதி மிஸ்ரர் (Vācaspati Miśra) (900 – 980), ஆதிசங்கரரின் பிரம்ம சூத்திரம் மீதான பாஷ்யத்திற்கு, மிக விரிவாகவும், தெளிவாகவும் விளக்க உரையை தனது மனைவி பாமதி பெயரில் வெளியிட்டதின் மூலம் புதிய பாமதி அத்வைத வேதாந்த தத்துவத்தை அறிமுகப்படுத்தியவர். இவரது பாமதி நூல் புதிய நியாய தத்துவவாதிகளுக்கு முக்கிய நூலாக அமைந்தது.

வாசஸ்பதி மிஸ்ரர், தற்கால இந்திய - நேபாள எல்லையில், பிகார் மாநிலத்தின், "மதுபனி" மாவட்டத்தின், தலைமையகமான "தர்பங்கா" நகரத்திற்கு அருகில் உள்ள "வாசஸ்பதி நகரில்" வாழ்ந்தவர்.

வாசஸ்பதி மிஸ்ரர், வேத தத்துவ தரிசனங்களில் மீமாம்சை மற்றும் நியாயம் ஆகிய தத்துவங்களை ஆய்ந்து தத்துவபிந்து எனும் நூலை எழுதியுள்ளார்.




</doc>
<doc id="251782" url="https://ta.wikipedia.org/wiki?curid=251782" title="பிசுமைட்">
பிசுமைட்

பிசுமைட் ("Bismite") என்பது பிசுமத் தனிமத்தின் ஆக்சைடான பிசுமத் மூவாக்சைடின் (BiO) இயற்கையாகக் கிடைக்கும் கனிமப் பொருளாகும். இது ஒற்றைச்சரிவுப் படிகவமைப்புக் கனிமமாகக் காணப்படுகிறது. ஆனால், களிமண் போன்று திண்ணியதாகவும் பேரளவு வடிவப் படிகங்கள் இல்லாமலும், பச்சையில் இருந்து மஞ்சள் வரையிலும் வேறுபட்ட நிறத்துடனும் இதன் தோற்றம் குறிப்பிடத்தக்கதாக உள்ளது. 

கனிமங்களின் கடினத்தன்மையை அளக்க உதவும் மோவின் அளவுகோல் மதிப்பு 4 முதல் 5 வரையாகவும் மற்றும் ஒப்படர்த்தி மதிப்பு 8.5 முதல் 9.5 ஆகவும் உயர்ந்த அளவுகளை இந்த அலோகம் பெற்றுள்ளது. முதல்நிலை பிசுமத் கனிமத்திலிருந்து உருவாகும் பிசுமைட் இரண்டாம்நிலை ஆக்சிசனேற்ற நிலை பிரிவில் வகைப்படுத்தப்படுகிறது. முதன்முதலில் 1868 ஆம் ஆண்டில் அமெரிக்காவின் நெவாதாவிலுள்ள கோல்டுபீல்டு நகரத்திலும், செருமனியின் சாக்சோனியிலுள்ள இஸ்கீனிபெர்கு கனிம மலையிலும் கண்டறியப்பட்டதாக விவரிக்கப்படுகிறது.




</doc>
<doc id="251786" url="https://ta.wikipedia.org/wiki?curid=251786" title="வித்யாரண்யர்">
வித்யாரண்யர்

வித்தியாரண்யர் (Vidyāraṇya or Mādhava Vidyāranya), மன்னர்களை உருவாக்கும் ஆற்றலுடையவர் என்று அறியப்பட்டவர். 1336ஆம் ஆண்டில் ஹரிஹரர் மற்றும் புக்கராயன் எனும் இரு மன்னர்களை உருவாக்கி விஜயநகரப் பேரரசை நிறுவியவர்.
சிருங்கேரி சாரதா மடத்தின் 12வது பீடாதிபதியாக கி. பி., 1380 முதல் 1386ஆம் ஆண்டு முடிய இருந்தவர். இவர் மாயணாச்சாரி – ஸ்ரீமதிதேவி தம்பதியருக்கு "பம்பாசேத்திரம்" எனும் (தற்கால ஹம்பியில்) 1268ஆம் ஆண்டில் பிறந்தவர்.

அத்வைத வேதாந்தியாக இருந்தபோதும், வித்தியாரண்யர், ஹம்பியில் மத்துவருக்கு கோயில் எழுப்பியவர்.

வித்யாரண்யர் அத்வைத வேதாந்தத்தை விளக்கும் 15 அத்தியாயங்கள் கொண்ட பஞ்ச தசீ எனும் விளக்க நூலை எழுதியவர். மேலும் அனைத்து வேத தத்துவ தரிசனங்களை தொகுத்து சர்வதர்சனசங்கிரகம் எனும் நூலை வெளியிட்டார்.





</doc>
<doc id="251793" url="https://ta.wikipedia.org/wiki?curid=251793" title="இலங்கை நாடாளுமன்றத் தேர்தல், 2015">
இலங்கை நாடாளுமன்றத் தேர்தல், 2015

2015 இலங்கை நாடாளுமன்றத் தேர்தல் ("2015 Sri Lankan parliamentary election") 2015 ஆகத்து 17 இல் நடைபெற்றது. 10 மாதங்களுக்கு முன்கூட்டியே நடைபெற்ற இத்தேர்தலில் இலங்கையின் 15வது நாடாளுமன்றத்திற்கு 225 பேர் தெரிவாகவுள்ளனர். 2015 சூன் 26 அன்று அரசுத்தலைவர் மைத்திரிபால சிறிசேன 14வது நாடாளுமன்றத்தைக் கலைத்தார். தேர்தலுக்கான வேட்பு மனுக்கள் 2015 சூலை 6 முதல் 13 வரை ஏற்றுக் கொள்ளப்பட்டன.

ஆளும் ஐக்கிய தேசியக் கட்சி தலைமையிலான நல்லாட்சிக்கான ஐக்கிய தேசிய முன்னணி 106 இடங்களைக் கைப்பற்றியது. ஆனாலும் அறுதிப் பெரும்பான்மையைப் பெறத் தவறியது. ஐக்கிய மக்கள் சுதந்திரக் கூட்டணி 95 இடங்களையும், தமிழ்த் தேசியக் கூட்டமைப்பு 16 இடங்களையும் கைப்பற்றின. மீதியான எட்டு இடங்களையும் மக்கள் விடுதலை முன்னணி (6), சிறீலங்கா முஸ்லிம் காங்கிரசு (1) ஈழ மக்கள் ஜனநாயகக் கட்சி (1) ஆகியன கைப்பற்றின.

கடைசி நாடாளுமன்றத் தேர்தல் 2010 ஏப்ரலில் நடைபெற்றது. அப்போது ஆளும் கட்சியாக இருந்த ஐக்கிய மக்கள் சுதந்திரக் கூட்டணி (ஐமசுகூ) 2009 ஆம் ஆண்டில் விடுதலைப் புலிகளைப் போரில் வெற்றி கொண்ட பின்னர் இத்தேர்தலில் 144 இடங்களைக் கைப்பற்றி மீண்டும் ஆட்சியமைத்தது. 2010 செப்டம்பரில் சில சிறுபான்மைக் கட்சிகளின் ஆதரவுடன் அரசமைப்புச் சட்டத்தின் 18வது திருத்தத்தை நிறைவேற்றியது. அரசுத்தலைவர் மகிந்த ராசபக்சவின் நிறைவேற்றதிகாரங்களை அதிகரிக்கவும் அரசுத்தலைவருக்கான அதிகபட்சம் இரண்டு தவணைக்காலங்களை நீக்கவும் இத்திருத்தம் வழிவகுத்தது. அத்துடன் தலைமை நீதிபதியை நம்பிக்கையில்லாப் பிரேரணை மூலம் பதவியில் இருந்து அகற்றியது.

அரசுத்தலைவர் ராசபக்ச தனது பதவிக்காலம் முடிவதற்கு இரண்டு ஆண்டுகளுக்கு முன்கூட்டியே 2014 நவம்பரில் அரசுத்தலைவர் தேர்தலை நடத்த அறிவித்தார். ராசபக்சவின் அமைச்சரவையில் மூத்த உறுப்பினராக இருந்த மைத்திரிபால சிறிசேன எவரும் எதிர்பார்க்காத நிலையில் எதிர்க்கட்சிகளின் பொது வேட்பாளராக அறிவிக்கப்பட்டார். 2015 சனவரியில் நடைபெற்ற அரசுத்தலைவர் தேர்தலில் சிறிசேன ராசபக்சவை வென்று புதிய அரசுத் தலைவர் ஆனார். சிறிசேன எதிர்க்கட்சியான ஐக்கிய தேசியக் கட்சி (ஐதேக) தலைவர் ரணில் விக்கிரமசிங்க தலைமையில் புதிய அரசை அமைத்தார். 2015 மார்ச்சில் தேசிய அரசாங்கம் ஒன்றை அறிவித்து ஐக்கிய மக்கள் சுதந்திரக் கூட்டணியின் முக்கிய கட்சியான இலங்கை சுதந்திரக் கட்சியின் உறுப்பினர்கள் சிலரை அமைச்சரவையில் சேர்த்தார்.

தனது தேர்தல் அறிக்கையில் மைத்திரிபால சிறிசேன 100-நாள் வேலைத்திட்டத்தை அறிவித்து, அதன் பின்னர் நாடாளுமன்றம் 2015 மார்ச் 27 இல் கலைக்கப்படும் என உறுதியளித்திருந்தார். தனது 100-நாள் திட்டத்திற்கு அரசில் இருந்த ராசபக்சவின் ஆதரவாளர்களின் பலத்த எதிர்ப்பை அவர் எதிர்கொண்டார். ஆனாலும், அரசுத்தலைவரின் அதிகாரங்களைக் குறைக்கவும், பதவிக்காலத்தை இரண்டு தவணைகளுக்குக் குறைக்கவும் வழிவகுக்கக்கூடிய 19வது திருத்தச்சட்டத்தை நாடாளுமன்றத்தில் மூன்றில்-இரண்டு பெரும்பான்மையுடன் நிறைவேற்றினார். சிறிசேன 2015 சூன் 26 அன்று நாடாளுமன்றத்தைக் கலைத்து புதிய தேர்தலுக்கு அழைப்பு விடுத்தார்.

பல-அங்கத்தவர்கள் கொண்ட 22 தேர்தல் மாவட்டங்களில் இருந்து 196 உறுப்பினர்கள் விகிதாசாரப் பிரதிநிதித்துவ முறை மூலம் போட்டியிடும் கட்சிகள், மற்றும் சுயேட்சைக் குழுக்களில் இருந்து தேர்ந்தெடுக்கப்படுகின்றனர். ஏனைய 29 உறுப்பினர்களும் தேசியப் பட்டியல் மூலம் நியமிக்கப்படுகின்றனர்.

18 வயதிற்கு மேற்பட்ட இலங்கைக் குடியுரிமை பெற்ற ஒருவர், ஒவ்வொரு ஆண்டும் சூன் 1 அன்று எந்த இடத்தில் சாதா­ரண வதி­வா­ள­ராக இருக்­கின்­றாரோ அந்த இடத்தில் தனது வாக்கைப் பதிவு செய்து கொள்­ளலாம். தேர்தலில் வாக்களிப்பது கட்டாயமல்ல. ஒவ்­வொரு வாக்­கா­ளரும் தத்தம் ஆளடை­யா­ளத்தை செல்­லு­ப­டி­யான ஆளடை­யாள ஆவணம் ஒன்றின் மூலம் நிரூ­பிக்க வேண்டும். வாக்காளர் ஒருவர் தமக்கு விருப்பமான ஒரு கட்சிக்கும், அக்கட்சியில் போட்டியிடும் வேட்பாளர்களில் ஆகக்கூடியது மூவருக்கு தனது விருப்பத்தேர்வுகளையும் இடலாம். ஆனாலும் வேட்பாளர் விருப்பத்தேர்வு கட்டாயமானது அல்ல.

தேர்தலுக்கான வேட்பு மனுக்கள் 2015 சூலை 6 முதல் 13 வரை ஏற்றுக்கொள்ளப்பட்டன. தபால் மூல வாக்கெடுப்பு 2015 ஆகத்து 5 முதல் ஆகத்து 6 வரை நடைபெற்றன. பாடசாலை ஆசிரியர்கள், காவல்துறையினர் மற்றும் அரச ஊழியர்கள் 2015 ஆகத்து 3 இல் தபால் மூலம் வாக்களித்தனர். பொதுமக்கள் ஆகத்து 17 திங்கட்கிழமை அன்று வாக்களித்தனர்.

நாடாளுமன்றத்தின் 196 இடங்களுக்கு 21 பதிவு செய்யப்பட்ட கட்சிகளில் இருந்து 3,653 பேரும், சுயேட்சைக் குழுக்களில் இருந்து 2,498 பேரும் போட்டியிட்டனர். 12 கட்சிகள், 24 குழுக்களின் வேட்பு மனுக்கள் தேர்தல் ஆணையாளரினால் நிராகரிக்கப்பட்டன. ஐக்கிய மக்கள் சுதந்திரக் கூட்டணி, நல்லாட்சிக்கான ஐக்கிய தேசிய முன்னணி, மக்கள் விடுதலை முன்னணி (ஜேவிபி) ஆகியன அனைத்து 22 மாவட்டங்களிலும் போட்டியிட்டன.


2015 சூன் 29 அன்று ஐதேக ஆதரவாளர் ஒருவர் இரத்தினபுரி மாவட்டம், நிவித்திகலையில் இனந்தெரியாதோரால் சுட்டுக் கொல்லப்பட்டார். அனுராதபுரம், குருணாகல், மகியங்கனை, வெலிகமை ஆகிய இடங்களில் ஐதேக, ஐமசுகூ ஆதரவாளர்களுக்கிடையே கைகலப்புகள் இடம்பெற்றன. 2015 சூலை 31 இல் கொட்டாஞ்சேனையில் ஐதேக வேட்பாளரும் அமைச்சருமான ரவி கருணாநாயக்க கலந்து கொண்ட கூட்டம் ஒன்றை நோக்கி இரண்டு வாகனங்களில் வந்த நபர்கள் துப்பாக்கியால் சுட்டதில் ஒரு பெண் உட்பட இருவர் கொல்லப்பட்டனர். 2015 ஆகத்து 15 அன்று மட்டக்களப்பு மாவட்டம், ஓட்டமாவடி வீதி ஒன்றில் ஐக்கிய தேசியக் கட்சி ஆதரவாளர் ஒருவர் இனந்தெரியாதோரால் சுட்டுக் கொல்லப்பட்டார்.

நல்லாட்சிக்கான ஐக்கிய தேசிய முன்னணி 45.66% வாக்குகளுடன் 106 இடங்களைக் கைப்பற்றி முதலாவதாக வந்தது. ஐக்கிய மக்கள் சுதந்திரக் கூட்டணி 42.38% வாக்குகளுடன் 95 இடங்களைக் கைப்பற்றியது. ராசபக்ச பிரதமராக வரும் தனது முயற்சியைக் கைவிட்டு தோல்வியை ஒப்புக் கொண்டார்.

ஐதேக தலைமையிலான நஐதேமு ஆட்சி அமைக்க 7 இடங்கள் தேவையாக இருந்தது. 2015 ஆகத்து 20 ஆம் நாள் இலங்கை சுதந்திரக் கட்சியின் மத்திய குழு ஐக்கிய தேசியக் கட்சியுடன் இணைந்து இரண்டு ஆண்டுகளுக்கு தேசிய அரசு அமைக்க ஒப்புக் கொண்டது. ரணில் விக்கிரமசிங்க 2015 ஆகத்து 21 அன்று இலங்கையின் 22வது பிரதமராகப் பொறுப்பேற்றார். புரிந்துணர்வு ஒப்பந்தத்தில் சுதந்திரக் கட்சியின் பதில் பொதுச் செயலாளர் துமிந்த திசாநாயக்க, ஐதேக பொதுச் செயலர் கபீர் ஹாசிம் ஆகியோர் கையெழுத்திட்டனர்.




</doc>
<doc id="251798" url="https://ta.wikipedia.org/wiki?curid=251798" title="போரசைட்டு">
போரசைட்டு

போரசைட்டு "(Boracite )" என்பது MgBOCl என்ற மூலக்கூற்று வாய்பாட்டுடன் கூடிய மக்னீசியம் போரேட் எனப்படும் கனிமப் பொருளாகும். சாய்சதுரப் பட்டைக்கூம்பு வடிவத்துடன் நீலம் கலந்த பச்சை, மஞ்சள் கலந்த வெண்மை, சாம்பல் நிறம், நிறமற்றது போன்ற தோற்றங்களிலும், போலி இணையளவு கனசதுர வடிவம் மற்றும் எண்முக வடிவங்களிலும் காணப்படுகிறது. நிலையற்ற உயர் வெப்பநிலை இணையளவு வடிவம் குளிர்தலின் விளைவாக இத்தகைய நிலைமாற்றம் நிகழ்வதாகக் கருதப்படுகிறது. 

ஊடுறுவல் படிகயிருமைகள் வழக்கத்திற்கு மாறாக, நன்கு உருவான படிகங்கள் போலவும் ஜிப்சம் மற்றும் நீரற்ற கால்சியம் சல்பேட்டு ( அனிதரைட்) படிகங்களில் சிதறிக் கிடக்கும் உட்பொதிகள் போலவும் அசாதரணமாகக் காணப்படுகின்றன. கனிமங்களின் கடினத்தன்மையை அளக்க உதவும் மோவின் அளவுகோல் மதிப்பு 7 முதல் 7.5 எனவும் மற்றும் ஒப்படர்த்தி மதிப்பு 2.9 என்ற மதிப்பையும் கொண்டுள்ளது. மேலும் இதனுடைய ஆல்பா, பீட்டா, காமா நிலை ஒளிவிலகல் குறிப்பெண் அளவுகள் nα = 1.658 - 1.662, nβ = 1.662 - 1.667, nγ = 1.668 - 1.673 எனவும் அறியப்பட்டுள்ளது. நீரில் கரையக்கூடியதாகவும் கனிமவியல் பிளவிற்கு மாறாக சங்குருவ இடைவெளியுடனும் இக்கனிமம் அறியப்படுகிறது.

பொதுவாக ஜிப்சம், அனிதரைட் , ஏலைட், சில்வைட், கார்னலைட் கைனைட் மற்றும் இல்கார்டைட் போன்ற கனிமங்களுடன் சேர்ந்த உலர்கனிமத் தொடர்ச்சியாக காணப்படுகிறது. 1789 ஆம் ஆண்டில் செருமனி நாட்டின் கால்பெர்க் மலைகள், உலூன்பெர்க் நகரம், சாக்சோனிக் நகரின் சிலபகுதிகளில் இதனுடைய மாதிரிகள் காணப்பட்டதாக அறியப்படுகிறது. கனிமத்தின் நிறையளவில் போரான் இருப்புவீதம் 19 முதல் 20 சதவீதமாக இருப்பதால் இது போரசைட் என்ற பெயரைப் பெற்றது.



</doc>
<doc id="251804" url="https://ta.wikipedia.org/wiki?curid=251804" title="திருவனந்தபுரம் மெயில்">
திருவனந்தபுரம் மெயில்

திருவனந்தபுரம் மெயில் (Thiruvananthapuram Mail) நாள்தோறும் இயக்கப்படும் ஒரு அதிவிரைவு தொடருந்துசேவையாகும். இது கேரளா மாநிலத்தின் தலைநகரான திருவனந்தபுரத்திற்கும், தமிழ்நாட்டின் தலைநகரான சென்னைக்கும் இடையில் இயக்கப்படுகிறது. இந்திய ரயில்வேயின் கீழ் இயங்கும் தெற்கு ரயில்வேயின் முக்கியத் தொடருந்து சேவைகளுள் திருவனந்தபுரம் மெயிலும் ஒன்று. இது கோட்டயம் வழியே செயல்படுகிறது. இது இந்தியாவின் ஆறு முக்கிய நகரங்களை (திருவனந்தபுரம், கொல்லம், கொச்சி, திருச்சூர், கோயம்புத்தூர் மற்றும் சென்னை) இணைக்கிறது.

திருவனந்தபுரம் மெயில் 1940 ஆம் ஆண்டு 19/20 என்ற வண்டி எண்ணுடன் சென்னை-கொச்சி துறைமுக முனையம் விரைவுவண்டியாக அறிமுகப்படுத்தப்பட்டது. ஆரம்பத்தில் சென்னைக்கும் கொச்சி துறைமுகத்துக்கும் இடையே செயல்பட்டு, பின்னர் சென்னை – கொச்சி துறைமுகம் மெயில் என்று பெயர் மாற்றம் செய்யப்பட்டு செயல்பட்டது. 1961 ஆம் ஆண்டு இந்த ரயில்சேவைக்கு டீசல் இன்ஜின் வழங்கப்பட்டது. திருவனந்தபுரம் சென்ட்ரல் ரயில்நிலையம் வரை கோட்டயம் வழியிலான தொடருந்து வழித்தடம் நீட்டிக்கப்பட்டதைத் தொடர்ந்து திருவனந்தபுரம் சென்ட்ரல் ரயில் நிலையம் வரை இதன் சேவை விரிவுபடுத்தப்பட்டது.


"நம்பர்.20 மெட்ராஸ் மெயில்" என்ற மலையாளத் திரைப்படம் 1990 ஆம் ஆண்டு வெளியானது. இத்திரைப்படத்தின் பெரும்பாலான காட்சிகள் திருவனந்தபுரம் மெயிலில் எடுக்கப்பட்டவை.

24 ரயில் பெட்டிகளைக் கொண்டு திருவனந்தபுரம் மெயில் எக்ஸ்பிரஸ் செயல்படுகிறது. இதன் அமைப்பு முறை பின்வருமாறு:

L – SLR – GEN –GEN - S12 – S11 – S10 – S9 – S8 – S7 – S6 – S5 – S4 – S3 – S2 – S1 – B4 – B3 – B2 – B1 – A2 – A1 – HA1 – GEN - SLR

சுமார் 16 மணி நேரத்தினை பயண நேரமாகக் கொண்டுள்ள திருவனந்தபுரம் மெயிலானது 919 கிலோ மீட்டர் தூரத்தினை மணிக்கு 57 கிலோ மீட்டர் வேகத்தில் கடக்கிறது. இதில் சரக்கு சம்பந்தப்பட்ட வசதிகள் இல்லை, ஆனால் உணவு வழங்கும் வசதிகள் உள்ளன. இதேபோல் திரும்பி வரும்போது பயண நேரம் 16 மணி நேரம் மற்றும் 40 நிமிடங்களைக் கொண்டுள்ளது. இதற்கு காரணம் திருவனந்தபுரத்தில் இருந்து சென்னை நோக்கி செயல்படும்போது மணிக்கு 55 கிலோ மீட்டர் வேகத்தில் செயல்பட்டு 919 கிலோ மீட்டரை அடைவதே ஆகும். 


</doc>
<doc id="251811" url="https://ta.wikipedia.org/wiki?curid=251811" title="ஏர் பிரான்சு">
ஏர் பிரான்சு

ஏர் பிரான்ஸ் ("Air France"), பாரிசின் வடபகுதியிலுள்ள டரெம்ப்லே-என்-பிரான்சைத் தலைமையகமாகக் கொண்டு செயல்படும் விமானச் சேவை நிறுவனம் ஆகும். ஏர் பிரான்ஸ்-கேஎல்எம் குழுமத்தின் துணை நிறுவனமாகவும், ஸ்கை டீம் எனும் உலகளாவிய விமானச் சேவை கூட்டணியின் நிறுவன உறுப்பினராகவும் ஏர் பிரான்ஸ் உள்ளது. 2013 ஆம் ஆண்டின்படி, ஏர் பிரான்ஸ் நிறுவனம் பிரான்ஸ் நாட்டில் 36 இலக்குகளுக்கும், 93 நாடுகளில் உள்ள 168 இலக்குகளுக்கும் (வெளிநாட்டு துறைகள் மற்றும் பிரான்ஸின் பிரதேசங்கள்) தங்களது விமானச் சேவையினை செயல்படுத்துகிறது. ஏர் பிரான்ஸ் நிறுவனம், 2011 ஆம் ஆண்டில் மட்டும் சுமார் 59,513,000 பயணிகளுக்கு பயணச்சேவை புரிந்துள்ளது. 

அக்டோபர் 7, 1933 இல் ஏர் ஓரியன்ட், ஏர் யூனியன், காம்பாக்னி ஜெனெரல் ஏரோபோஸ்டல், காம்பாக்னி இன்டர்நேஷனல் டி நேவிகேஷன் ஏரியன் மற்றும் சொஸியட்டி ஜெனரல் டி டிரான்ஸ்போர்ட் ஏரியன் ஆகியவற்றின் இணைப்பு நிறுவனமாக ஏர் பிரான்ஸ் உருவானது. 

1950 முதல் 1990 வரை பனிப்போரில் மூன்று முக்கிய கூட்டணி விமானச்சேவைகள் மட்டுமே மேற்கு பெரிலினில் இருந்து டெம்பெல்ஹோல்ஃப் மற்றும் டிகெல் விமான நிலையங்களுக்கு செயல்பட்டன. அந்த மூன்று விமானச் சேவைகளில் ஏர் பிரான்ஸ் நிறுவன விமானங்களும் ஒன்று.

சிட்டிஜெட் மற்றும் எஃச்ஓபி ஆகிய துணை நிறுவனங்களுடனும் ஸ்கை டீமுடன் கூட்டணி பங்கீட்டினையும் பெற்றுள்ள ஏர் [பிரான்ஸ் நிறுவனம், சுமார் 24 நிறுவனங்களுக்கு மேலாக கோட்ஷேர் ஒப்பந்தங்களைக் கொண்டுள்ளது. அவை பின்வருமாறு பட்டியலிடப்பட்டுள்ளன: 


ஏர் பிரான்ஸ் நிறுவனத்தின் உயர்தர வழித்தடங்களாக பாரிஸ் – டௌலௌஸ், டௌலௌஸ் – பாரிஸ், நைஸ் – பாரிஸ் மற்றும் பாரிஸ் – நைஸ் ஆகிய வழித்தடங்களின் விமானச் சேவைகள் உள்ளன. இந்த வழித்தடங்களில் முறையே வாரத்திற்கு 132, 123, 97 மற்றும் 88 விமானங்கள் செயல்படுத்தப்படுகின்றன. அத்துடன் மட்டுமல்லாது குறிப்பிட்ட காரணங்களுக்காக இயக்கப்படும் விமானச் சேவை வழித்தடங்களாக, இக்னஸு பால்ஸ் – ரியோ டி ஜனேரியோ மற்றும் மான்ட்ரெல் – கல்கேரி ஆகியவை உள்ளன. 

ஏர் பிரான்ஸ் நிறுவனத்தில் இதற்கு முன்பு பணியாற்றிய விமானக் குழு பற்றிய பட்டியல்: 

கேன்ஸ் திரைப்பட விழாவின் அலுவலக ரீதியான விமானச் சேவையினை ஏர் பிரான்ஸ் புரிகிறது. 


</doc>
<doc id="251822" url="https://ta.wikipedia.org/wiki?curid=251822" title="பாக்கித்தான் துடுப்பாட்ட அணியின் இலங்கைச் சுற்றுப்பயணம், 2015">
பாக்கித்தான் துடுப்பாட்ட அணியின் இலங்கைச் சுற்றுப்பயணம், 2015

பாக்கித்தான் துடுப்பாட்ட அணியின் இலங்கை சுற்றுப்பயணம் 2015 சூன் 11 தொடக்கம் 2015 ஆகத்து 1 வரை இடம்பெற்றது. இச்சுற்றுப் பயணத்தின் போது பாக்கித்தான் துடுப்பாட்ட அணி இலங்கை அணிக்கு எதிராக மூன்று-தேர்வுப் போட்டிகளிலும், பின்னர் ஐந்து ஒருநாள் போட்டிகளிலும் இரண்டு பன்னாட்டு இருபது20 துடுப்பாட்டப் போட்டிகளிலும் பங்குபற்றியது. இதற்கு மேலதிகமாக பாக்கித்தான் அணி முன்னோட்டப் போட்டி ஒரு மூன்று நாள் துடுப்பாட்டப் பயிற்சிப் போட்டியிலும் பங்குபற்றியது. 


</doc>
<doc id="251825" url="https://ta.wikipedia.org/wiki?curid=251825" title="பிரிட்டிஷ் ஏர்வேஸ்">
பிரிட்டிஷ் ஏர்வேஸ்

BA என்று சுருக்கமாக அழைக்கப்படும் பிரிட்டிஷ் ஏர்வேஸ் (British Airways) ஐக்கிய இராச்சியத்தின் விமானச் சேவையாகும். இதன் விமானக்குழுவின் அளவு, சர்வதேச விமானங்கள் மற்றும் சர்வதேச இலக்குகள் ஆகியவற்றினைப் பொறுத்து இது மிகப்பெரிய விமானச் சேவை என்ற பெயரினைப் பெற்றுள்ளது. லண்டனில் ஈஸிஜெட் நிறுவனத்திற்கு அடுத்தபடியாக, அதிகப்படியான பயணிகளைக் கொண்ட விமானச் சேவை இதுவாகும். லண்டனின் ஹீத்ரு விமான நிலையத்தினைத் தலைமை மையமாகக் கொண்டு பிரிட்டிஷ் ஏர்வேஸ் செயல்படுகிறது.

பிரிட்டிஷ் ஏர்வேஸ் அமைப்பு ஐக்கிய இராச்சிய அரசால் 1972 ஆம் ஆண்டு நிறுவப்பட்டது. ஆரம்பத்தில் பிரிட்டிஷ் ஓவர்சீஸ் ஏர்வேஸ் கார்பரேஷன் மற்றும் பிரிட்டிஷ் ஐரோப்பியன் ஏர்வேஸ் மற்றும் இரு சிறிய உள்ளக விமானச் சேவைகளான கார்டிஃபில்லில் உள்ள காம்ப்ரியன் ஏர்வேஸ் மற்றும் நியூகேஸ்ட்லே அபான் டைனில் உள்ள நார்த்ஈஸ்ட் ஏர்லைன்ஸ் ஆகிய விமானச் சேவைகளை நிர்வகிப்பது இதன் முக்கியப்பணியாக இருந்தது. மார்ச் 31, 1974 இல் இந்த நான்கு விமானச் சேவைகளும் பிரிட்டிஷ் ஏர்வேஸ் உடன் மொத்தமாக இணைந்தன. 

பிரிட்டிஷ் ஏர்வேஸ் உயர்தர வழித்தடங்களாக நியூயார்க் – மியாமி, லண்டன் – டப்ளின், மியாமி – நியூயார்க் மற்றும் டப்ளின் – லண்டன் ஆகிய வழித்தடங்களைக் கொண்டுள்ளது. இந்த வழித்தடங்களுக்கு முறையே வாரத்திற்கு 154, 142, 134 மற்றும் 131 விமானங்களை இயக்குகிறது. பயணிகள் விமானங்கள் தவிர குறிப்பிட்ட காரணங்களுக்காக இயக்கப்படும் விமானங்களை கார்டிஃப் – மலகா மற்றும் அலிகேன்டே – கோபென்ஹகென் ஆகிய வழித்தடங்களுக்குக் கொண்டுள்ளது. 

பிரிட்டிஷ் ஏர்வேஸ் 160 இலக்குகளுக்கும் மேலாக விமானச் சேவையினை செயல்படுத்துகிறது. இதில் ஆறு உள்நாட்டு விமானச் சேவைகளும் அடங்கும். மக்கள் வசிக்கும் ஆறு கண்டங்களுக்கும் 
விமானச் சேவையினை செயல்படுத்தும் நிறுவனங்கள் சில மட்டுமே, அவற்றுள் பிரிட்டிஷ் ஏர்வேஸ் நிறுவனமும் ஒன்று. இதனை டெல்டா ஏர்லைன்ஸ், எமிரேட்ஸ், எடிஹட் ஏர்வேஸ், கொரியன் ஏர், குவாண்டாஸ், கத்தார் ஏர்வேஸ், சிங்கப்பூர் ஏர்லைன்ஸ், தென்னாப்பிரிக்கா ஏர்வேஸ் மற்றும் யுனைடெட் ஏர்லைன்ஸ் ஆகியவற்றின் துணையுடன் செயல்படுத்துகிறது.

2015 ஆம் ஆண்டு செப்டம்பர் மாதம் 8 ஆம் திகதி அன்று அமெரிக்காவின் லாஸ் வேகாஸிலிருந்து பிரிட்டனின் தலைநகரான லண்டனுக்கு புறப்பட்ட இந்த நிருவனத்தின் விமானம் தீப்பிடித்தது. இதில் இரண்டு பயணிகளுக்கு தீக்காயம் ஏற்பட்டது மற்றவர்கள் பத்திரமாக வெளியேற்றப்பட்டார்கள். 

பிரிட்டிஷ் ஏர்வேஸ் பின்வரும் நிறுவனங்களுடன் கூட்டுப்பங்காண்மை மற்றும்/அல்லது கோட்ஷேர் ஒப்பந்தங்களைக் கொண்டுள்ளது. 



</doc>
<doc id="251837" url="https://ta.wikipedia.org/wiki?curid=251837" title="மதுராந்தகம் ஏரிகாத்த ராமர் கோயில்">
மதுராந்தகம் ஏரிகாத்த ராமர் கோயில்

ஏரிகாத்த ராமர் கோயில் (Eri-Katha Ramar Temple), சென்னை – திண்டிவனம் நெடுஞ்சாலையில், காஞ்சிபுரம் மாவட்டத்தில், மதுராந்தகம் பேருந்து நிலையத்தின் அருகில் அமைந்துள்ளது. ராமபிரான் சீதையை மீட்க இலங்கை செல்லும் போது விபண்டக முனிவரின் ஆசிரமத்தில் சில நாட்கள் தங்கியிருந்தார். முனிவரின் வேண்டுதல்படி, அயோத்தி திரும்பும்போது சீதையுடன் கல்யாண கோலத்தில் காட்சி தந்தார். விபண்டக முனிவர் கோயில் கருவறையிலேயே உள்ளார். சுவாமி சன்னதிக்கு வலப்புறம் ஜனகவல்லித் தாயார் சன்னதி உள்ளது. திருமழிசை ஆழ்வார் மற்றும் இராமனுஜர் இக்கோயில் தலத்திற்கு தொடர்புடையவர்கள்.

பிரித்தானிய இந்தியப் பேரரசு காலத்தில், மதுராந்தகம் பகுதியில் அடை மழை பெய்து வெள்ளம் சூழ்ந்தது. மதுராந்தகம் ஏரி உடைந்து விடும் சூழ்நிலை வந்தது. மக்கள் அங்குள்ள கோயிலில் குடிகொண்ட கோதண்டராமரிடம் வேண்ட, மதுராந்தகம் ஏரி மழை வெள்ளத்திலிருந்து காக்கப்பட்டதாகவும் அது முதல் அக்கோயிலுக்கு "ஏரி காத்த ராமர் கோயில்" என்று பெயராயிற்று என்பது மரபு வரலாறு.




</doc>
<doc id="251842" url="https://ta.wikipedia.org/wiki?curid=251842" title="எழுமதம்">
எழுமதம்

எழுமதம் என்பது ஒரு நூலுக்கு இருக்கவேண்டிய ஏழு கொள்கைகள் என்று நன்னூல் குறிப்பிடுகிறது. 


இவ்வேழினையும் ஏழுமதங்களாக நன்னூல் சுட்டுகிறது 



</doc>
<doc id="251849" url="https://ta.wikipedia.org/wiki?curid=251849" title="தியோடோர் வான் அப்போல்சர்">
தியோடோர் வான் அப்போல்சர்

இவர் யோகான் இரிட்டர் வான் அப்போல்சர் என்ற மருத்துவரின் மகனாவார். தியோடோர் பிராகா நகரில் பிறந்தார். இவர் வியன்னாப் பல்கலைக்கழகத்தில் மருத்துவம் படித்து பட்டம் பெற்றார். 1865ல் முனைவர் பட்டமும் பெற்றார். இவர் தனி வான்காணகம் ஒன்று வைத்திருந்தார். இவர் 1866ல் வியன்னாப் பல்கலைக்கழகத்தில் வானியலும் புவிமேற்பரப்பியலும் பயிற்றுவித்தார். 1875ல் பேராசிரியரானார். 1873ல் இவர் ஆசுத்திரிய புவிமேற்பரப்பியல் துறையின் இயக்குநர் ஆனார். 1886இல் பன்னாட்டுப் புவிமேற்பரப்பியல் கழகத்தின் தலைவராகத் தேர்வு செய்யப்பட்டார்.

இவர் திறமைமிக்க வானியலாராகவும் கணிதவியலாராகவும் கருதப்பட்டார். எடுத்துகாட்டாக இவர் 14,000 மடக்கைகளின் மதிப்புகளை மனனமாக வைத்திருந்தார். 1868இல் சூரிய ஒளிமறைப்பு நோக்கீட்டுக் குழுவை வழிநடத்தினார். 1887ம் ஆண்டு, கிமு 1,200 முதல் கிபி 2,161 வரையிலான 8,000 சூரிய ஒளிமறைப்புகளையும் 5,200 நிலா ஒளிமறைப்புகளையும் தொகுத்து "Canon der Finsternisse" என்ற நூலை எழுதினார். அவர் காலத்தில் இது மாபெரும் கணிப்புப் பணியாகப் பரவலாக அறியப்பட்டது.

அப்போல்சர் 300க்கும் மேற்பட்ட ஆய்வுக் கட்டுரைகளை வெளியிட்டுள்ளார். இவை பெரும்பாலும் வால்வெள்ளி, குறுங்கோள்களின் வட்டணைகளின் கூறுகளை பற்றியே அமைந்தன. இவர் வால்வெள்ளி, கோள்களின் வட்டணை உறுப்புகளைக் கண்டறிதல் பற்றிய இரட்டைத்தொகுதிகளால் ஆகிய கையேட்டையும் வெளியிட்டுள்ளார். இவரது இரு நூல்களும் பல ஆண்டுகளுக்கு சிறந்த வானியல் ஆலோசனை (உசாத்துணை) நூல்களாகப் பயன்பட்டன.

இறக்குந் தறுவாயிலும் அவர் நிலாவின் இயக்கத்துக்கான கோட்பாட்டை மேம்படுத்தும் பணியில் ஈடுபட்டிருந்தார். அவரது மகன் ஈகோன் வான் அப்போல்சரும் வானியலாளராகிப் பெரும் பெயரீட்டினார்.


G. Ramamoorthy, Biographical Dictionary of Great Astronomers, Sura Books (pvt) Ltd, Chennai



</doc>
<doc id="251850" url="https://ta.wikipedia.org/wiki?curid=251850" title="சதுர அடி">
சதுர அடி

சதுர அடி என்பது, இம்பீரியல் அளவை முறையில் பரப்பளவைக் குறிக்கப் பயன்படும் ஒரு அலகு. இம்பீரியல் அளவை முறையைப் பயன்படுத்தும் ஐக்கிய அமெரிக்கா, கனடா போன்ற நாடுகளில் இது பொதுவாகப் பயன்படுகிறது. மெட்ரிக் அளவை முறைக்கு மாறிய ஐக்கிய இராச்சியம், இந்தியா, இலங்கை போன்ற நாடுகளிலும் கூட இவ்வலகும் பயன்பாட்டில் உள்ளதைக் காணமுடிகிறது. ஒரு அடி நீளமுள்ள பக்கங்களைக் கொண்ட சதுரம் ஒன்றின் பரப்பளவே ஒரு சதுர அடி என வரைவிலக்கணம் கூறப்படுகிறது. தமிழில் இதைச் சுருக்கமாக எழுதும்போது "ச.அடி" அல்லது அடி எனக் குறிப்பது வழக்கம்.

அளக்கப்படுகின்ற பரப்பின் அளவைப் பொறுத்தே சதுர அடியா அல்லது வேறு அலகுகளா பயன்படும் என்பதைத் தீர்மானிக்க முடியும். நாடுகளின் பரப்பளவு போன்ற மிகப்பெரிய அளவுகளும், வயல்கள் போன்ற பெரிய நிலத் துண்டுகளும் சதுர அடியிலும் கூடிய அளவு கொண்ட அலகுகளினால் (எ.கா: சதுர மைல், ஏக்கர் போன்றவை) அளக்கப்படுகின்றன. மிகச் சிறிய பரப்புகள் சதுர அங்குலத்தில் அளக்கப்படுகின்றன. இவற்றுக்கு இடைப்பட்ட அளவுகளே சதுர அடியில் அளக்கப்படுகின்றன. வீடுகள், கட்டிடங்கள் போன்றவற்றின் தளப்பரப்புக்கள் சதுர அடியில் அளக்கப்படும் பரப்புகளுக்கான எடுத்துக்காட்டுகள். 

கட்டுமானத்துறையில், இம்பீரியல் முறையைப் பயன்படுத்தும் நாடுகளில், சுவருக்குச் சாந்து பூசுதல், நிலத்துக்குக் கல்பதித்தல், தளவிரிப்புக்கள் போன்றவை சதுர அடியிலேயே அளக்கப்படுகின்றன. இவற்றுக்கான செலவுகளைக் கணக்கிடும்போதும் சதுர அடிக்கு இவ்வளவு என்ற அடிப்படையிலேயே கணக்கிடப்படுகின்றன. 


435.6 சதுர அடி கொண்டது ஒரு "செண்ட்" இடம் ஆகும். நூறு செண்ட் என்பது ஒரு "ஏக்கர்" நிலம் ஆகும்.



</doc>
<doc id="251857" url="https://ta.wikipedia.org/wiki?curid=251857" title="கன அடி">
கன அடி

கன அடி அல்லது சேர்த்து எழுதும்போது கனவடி எனப்படுவது, இம்பீரியல் அளவை முறையில் கன அளவை அளப்பதற்குப் பயன்படும் ஒரு அலகு. இது இம்பீரியல் முறையைப் பயன்படுத்தும் ஐக்கிய அமெரிக்கா, கனடா போன்ற நாடுகளில் பொதுவான பயன்பாட்டில் உள்ளது. மெட்ரிக் அளவை முறைக்கு மாறிய ஐக்கிய இராச்சியம், இந்தியா, இலங்கை போன்ற நாடுகளிலும் சில தேவைகளுக்கு இது இன்னும் பயன்படுவது உண்டு. ஒரு அடி நீளமும், ஒரு அடி அகலமும், ஒரு அடி உயரமும் கொண்ட கனவளவே ஒரு கன அடி. 



</doc>
<doc id="251863" url="https://ta.wikipedia.org/wiki?curid=251863" title="சதுர அங்குலம்">
சதுர அங்குலம்

சதுர அங்குலம் என்பது, இம்பீரியல் அளவை முறையில் பரப்பளவைக் குறிக்கப் பயன்படும் ஓர் அலகு. இம்பீரியல் அளவை முறையைப் பயன்படுத்தும் ஐக்கிய அமெரிக்கா, கனடா போன்ற நாடுகளில் இது பொதுவாகப் பயன்படுகிறது. மெட்ரிக் அளவை முறைக்கு மாறிய ஐக்கிய இராச்சியம், இந்தியா, இலங்கை போன்ற நாடுகளிலும் கூட இவ்வலகு பயன்பாட்டில் உள்ளதைக் காணமுடிகிறது. ஒரு அங்குலம் நீளமுள்ள பக்கங்களைக் கொண்ட சதுரம் ஒன்றின் பரப்பளவே ஒரு சதுர அங்குலம் ஆகும். தமிழில் இதைச் சுருக்கமாக எழுதும்போது "ச.அங்" அல்லது அங் எனக் குறிப்பது வழக்கம்.



</doc>
<doc id="251871" url="https://ta.wikipedia.org/wiki?curid=251871" title="செர்மானைட்">
செர்மானைட்

செர்மானைட் "(Germanite)" என்பது CuFeGeS. என்ற மூலக்கூற்று வாய்பாட்டுடன் கூடிய அரிய கனிமமாகும். இதுவொரு தாமிரம் இரும்பு செர்மானியம் சல்பைடு வகை கனிமமாகும். 1922 ஆம் ஆண்டு இது முதன்முதலில் கண்டறியப்பட்டது. பகுதிப்பொருட்களில் செர்மானியத்தின் இருப்பு வீதம் அதிகமாகக் காணப்படுவதால் இதற்கு செர்மானைட் என்று பெயரிடப்பட்டது. முக்கியமான குறை கடத்தி தனிமமான செர்மானியத்தைத் தயாரிப்பதற்கு தேவையான ஒரே ஆதாரம் செர்மானைட் என்பது குறிப்பிடத்தக்கது. துத்தநாகத்தின் சல்பைடு கனிமமான இசுபேலரைட் வேதிச்செயன்முறையில் இக்கனிமம் வருவிக்கப்படுகிறது. காலியம், துத்தநாகம், மாலிப்டினம், ஆர்செனிக், மற்றும் வனேடியம் போன்றவை செர்மானைட்டுடன் மாசுக்களாகக் கலந்துள்ளன. 

நமீபியா நாட்டிலுள்ள சுமெப் சுரங்கத்தில் இக்கனிமவகை காணப்படுகிறது. அங்கு இது வெப்பநீர் பல்லுலோக கனிமூலப் படிவுகளில் உள்ள ரெனியரைட், பைரைட், டெனண்டைட், இனார்கைட், கலீனா, இசுபேலரைட், டைசெனைட், பார்னைட் மற்றும் சால்கோபைரைட் போன்ற கனிமூலங்களுடன் இணைந்துள்ள டோலமைட் கற்களில் செர்மானைட் காணப்படுகிறது. அர்கெந்தீனா, அர்மீனியா, பல்கேரியா, கியூபா, காங்கோ மக்களாட்சிக் குடியரசு , பின்லாந்து , பிரான்சு, கிரீசு, ஜப்பான் , உருசியா மற்றும் அமெரிக்கா ஆகிய நாடுகளில் செர்மானைட் கனிமூலம் காணப்படுகிறது


</doc>
<doc id="251878" url="https://ta.wikipedia.org/wiki?curid=251878" title="சதுர யார்">
சதுர யார்

சதுர யார் (Square Yard) என்பது, இம்பீரியல் அளவை முறையில் பரப்பளவைக் குறிக்கப் பயன்படும் ஓர் அலகு. இம்பீரியல் அளவை முறையைப் பயன்படுத்தும் ஐக்கிய அமெரிக்கா, கனடா போன்ற நாடுகளில் இது பொதுவாகப் பயன்படுகிறது. மெட்ரிக் அளவை முறைக்கு மாறிய நாடுகளிலும் கூட சில தேவைகளுக்கு இவ்வலகும் பயன்பாட்டில் உள்ளதைக் காணமுடிகிறது. ஒரு யார் (Yard) நீளமுள்ள பக்கங்களைக் கொண்ட சதுரம் ஒன்றின் பரப்பளவே ஒரு சதுர யார். ஒரு யார் 3 அடிகளுக்குச் சமமானது. தமிழில் இதைச் சுருக்கமாக எழுதும்போது "ச.யார்" அல்லது யார் எனக் குறிப்பது வழக்கம்.




</doc>
<doc id="251880" url="https://ta.wikipedia.org/wiki?curid=251880" title="டீன் வொல்ப்">
டீன் வொல்ப்

டீன் வொல்ப் (Teen Wolf) இது ஒரு அமெரிக்க நாட்டு சூப்பர்நேச்சுரல் தொடர். இந்த தொடர் எம் டிவியில் ஒளிப்பரப்பாகின்றது. இந்த தொடரில் டைலர் போசி, டிலான் ஓ'பிரையன், டைலர் Hoechlin, ஹாலந்து ரோடன், ஷெல்லி ஹெனிக், ஆர்டன் சோ, டிலான் உள்ளிட்ட பலர் நடித்துள்ளார்கள்.



</doc>
<doc id="251884" url="https://ta.wikipedia.org/wiki?curid=251884" title="இந்திய சமூக அறிவியல் ஆய்வுக் கழகம்">
இந்திய சமூக அறிவியல் ஆய்வுக் கழகம்

இந்திய சமூக அறிவியல் ஆய்வுக் கழகம் (Indian Council of Social Science Research) (ICSSR), சமுக அறிவியல் துறைகளில் ஆய்வுகள் மேற்கொள்வதற்கு, 1969ஆம் ஆண்டில் இந்திய அரசு நிறுவியது. சமூக அறிவியல் துறைகளில் விரிவான ஆய்வுகளை மேம்படுத்த, இந்திய சமூக அறிவியல் ஆய்வுக் கழகத்திற்கு துணையாக இந்தியாவில் 27 ஆய்வு நிறுவனங்கள் உள்ளது. அவைகளில் சில:

இந்திய சமூக அறிவியல் ஆய்வுக் கழகம் பல துறைகளில், திட்ட உதவியாளர் (Project Assistant), முனைவர் மற்றும் முதுமுனைவர்களுக்கான ஆய்வுப் படிப்புகள் கொண்டுள்ளது.



</doc>
<doc id="251886" url="https://ta.wikipedia.org/wiki?curid=251886" title="ஷின் வொன்-ஹோ">
ஷின் வொன்-ஹோ

ஷின் வொன்-ஹோ () (பிறப்பு: அக்டோபர் 23, 1991) ஒரு தென் கொரியா நாட்டு நடிகர், விளம்பர நடிகர், நடனக்கலைஞர் மற்றும் பாடகர் ஆவார். இவர் பிக் போன்ற சில தொலைக்காட்சி தொடர்களில் நடித்துள்ளார்.


</doc>
<doc id="251888" url="https://ta.wikipedia.org/wiki?curid=251888" title="யூன் ஹியான்-சாங்">
யூன் ஹியான்-சாங்

யூன் ஹியான்-சாங் () (பிறப்பு: 21 செப்டம்பர் 1973) ஒரு தென் கொரியா நாட்டு நடிகர் மற்றும் பாடகர் ஆவார். இவர் குயின்ஸ் ஒப் ஹவுஸ்வைவ்ஸ், மை ஃபேர் லேடி, சீக்ரட் கார்டன் போன்ற பல தொலைக்காட்சி தொடர்களில் நடித்ததன் மூலம் புகழ் பெற்ற நடிகர் ஆனார். மற்றும் இவர் சில திரைப்படங்களிலும் நடித்துள்ளார் என்பது குறிப்பிடத்தக்கது.



</doc>
<doc id="251889" url="https://ta.wikipedia.org/wiki?curid=251889" title="இராணி மங்கம்மாள் கொலு மண்டபம்">
இராணி மங்கம்மாள் கொலு மண்டபம்

இராணி மங்கம்மாள் கொலு மண்டபம் (Rani Mangammal Audience Hall) கிபி 1700ல் நாயக்க அரசியான இராணி மங்கம்மாளினால் திருச்சியில் கட்டப்பட்டது. இது மங்கம்மாளின் கணவரான சொக்கநாத நாயக்கரால் 1666ல் கட்டப்பட்ட அரண்மனையின் ஒரு பகுதியாக உள்ளது. இது திருச்சி மலைக்கோட்டைக்கு அண்மையில் உள்ளது. 19 ஆம் 20 ஆம் நூற்றாண்டுகளில் இது நகர மண்டப நிர்வாகத்தினர் கூடுவதற்கான மண்டபமாகச் செயற்பட்டது. 1999 ஆம் ஆண்டில் இது இந்திய அருங்காட்சியகத் துறையால் கையகப்படுத்தப்பட்டது. இங்கே தற்போது அருங்காட்சியகம் ஒன்று அமைந்துள்ளது.


</doc>
<doc id="251893" url="https://ta.wikipedia.org/wiki?curid=251893" title="குன்றக்குடி குடைவரை கோயில்">
குன்றக்குடி குடைவரை கோயில்

குன்றக்குடி குடைவரை கோயில், சிவகங்கை மாவட்டம், திருப்பத்தூர் தாலுகாவில் உள்ள குன்றக்குடியில் அமைந்துள்ள ஒரு குடைவரை கோயில். கிபி 7 ஆம் நூற்றாண்டில் தொடக்ககாலப் பாண்டியர்களால் அமைக்கப்பட்டது. இதில் பாறையில் வெட்டப்பட்ட மூன்று குகைகள் காணப்படுகின்றன. பாதுகாக்கப்பட்ட நினைவுச் சின்னமான இக்கோயில் தற்போது இந்தியத் தொல்லியல் ஆய்வகத்தின் கட்டுப்பாட்டில் உள்ளது.

இம்மூன்று குடைவரைகளும் இவை குடையப்பட்டுள்ள குன்றின் தெற்குப் பகுதிச் சரிவில் உள்ளன. இவை ஒன்றுக்குப் பக்கத்தில் மற்றதாக அடுத்தடுத்து வரிசையாகக் குடையப்பட்டுள்ளன. அடுத்தடுத்த குடைவரைகளுக்கு இடையில் உள்ள பகுதியில் கோட்டங்கள் அமைக்கப்பட்டுள்ளன. ஒரு கோட்டத்தில் சிவலிங்கமும், மற்றதில் வலம்புரி விநாயகர் சிற்பமும் உள்ளன. இம்மூன்று குடைவரைகளுக்கும் முன்னால், அவற்றை முழுவதுமாக மறைக்கக்கூடிய வகையில் மண்டபம் ஒன்று உள்ளது. இது பிற்காலத்தைச் சேர்ந்தது.

இக்குடைவரை கோயிலில் புராணக் கதைகளை விளக்கும் சிற்பங்கள் உள்ளன. இவை அக்காலத்துச் சிற்ப மரபையொட்டிய புடைப்புச் சிற்பங்களாகும். ஒரு முறை, சிவனைத் திருமால் ஆயிரத்து எட்டுத் தாமரை மலர்களால் அர்ச்சிக்கும் போது திருமாலைச் சோதிக்க எண்ணிய சிவபெருமான், ஒருமலரை எடுத்து ஒளித்து வைத்தாராம். அப்போது திருமால் காணாமற் போன ஒரு தாமரை மலருக்கு ஈடாகத் தனது கண்களுள் ஒன்றைப் பிடுங்கி மலராக அர்ச்சித்தாராம். இச்செயலால் மகிழ்ந்த சிவபெருமான் திருமாலுக்குச் சக்கர ஆயுதத்தை அளித்ததாகக் கூறப்படும் புராணக்கதை இக்கோயிலில் புடைப்புச் சிற்பமாகச் செதுக்கப்பட்டுள்ளது. இச்சிற்பத்தில், சிவபெருமான் நடனமாடுவதைத் திருமால் கருடன்மீது சாய்ந்தபடி பார்ப்பதையும், பிடுங்கி எடுத்த ஒரு கண் திருமாலின் கையில் இருப்பதையும் காண முடிகிறது.

இங்குள்ள குடைவரைகளின் சுவர்களிலும், தூண்களிலும், முன் மண்டபத்திலுமாக மொத்தம் 45 கல்வெட்டுக்கள் காணப்படுகின்றன. இவற்றுட் பெரும்பாலானவை பாண்டிய மன்னர் காலத்தவை. இவற்றுள் மாறவர்மன் சுந்தரபாண்டியனின் கல்வெட்டுக்கள் மட்டும் 12 உள்ளன. இவற்றுடன், சடையவர்மன் சிறீவல்லபதேவன், விக்கிரம பாண்டியன், மாறவர்மன் குலசேகர பாண்டியன் ஆகிய பாண்டிய மன்னர்களின் கல்வெட்டுக்களும் இங்கு உள்ளன. சோழ மன்னர்களில் முதலாம் இராசராசன், முதலாம் இராசேந்திரன், முதலாம் குலோத்துங்கன் ஆகியோர் காலக் கல்வெட்டுக்கள் காணப்படுகின்றன. சில கல்வெட்டுக்களில் மன்னர் பெயர்கள் காணப்படவில்லை.




</doc>
<doc id="251894" url="https://ta.wikipedia.org/wiki?curid=251894" title="விஜயா வங்கி">
விஜயா வங்கி

விஜயா வங்கி இந்தியா முழுவதும் செயல்பட்டுவரும் நடுத்தர அளவு இந்தியப் பொதுத்துறை வங்கியாகும். இவ்வங்கி, இந்திய அரசால் தேசியமயமாக்கம் செய்யப்பட்ட பொதுத்துறை வங்கிகளில் ஒன்றாகும்.

விஜயா வங்கி, "'ஸ்ரீ அட்டாவர் பாலகிருஷ்ண செட்டி" என்பவரால் 1931 அக்டோபர் 23 அன்று மங்களூர் பன்ட்ஸ் ஹாஸ்டல் என்னும் இடத்தில் தொடங்கப்பட்டது. விஜயதசமி நாளில் தொடங்கப்பட்டதால் இது விஜயா வங்கி என அழைக்கப்பட்டது. கர்நாடகாவின் தக்சின கன்னடா மாவட்ட விவசாயிகளிடம் வங்கியை பயன்படுத்துதல், சிக்கனம் மற்றும் தொழில் தொடங்கும் பழக்கங்களை ஊக்கப்படுத்தும் நோக்கத்திற்காகவே இவ்வங்கி தொடங்கப்பட்டது. 1958 ஆம் ஆண்டில் இவ்வங்கி அட்டவணை படுத்தப்பட்ட வங்கியாக மாறியது. 1963 - 68 காலகட்டத்தில் இவ்வங்கியானது 9 சிறிய வங்கிகளை தன்னுடன் இணைத்ததன் மூலமாக படிப்படியாக, இந்தியா முழுவதும் செயல்படும் வங்கியாக வளர்ந்தது. 1980 ஏப்ரல் 15 அன்று, இந்திய அரசால் இவ்வங்கி தேசியமயமாக்கம் செய்யப்பட்டது.


</doc>
<doc id="251902" url="https://ta.wikipedia.org/wiki?curid=251902" title="ஓபெர்கஃபெல் எதிர் ஒட்செசு">
ஓபெர்கஃபெல் எதிர் ஒட்செசு

ஓபெர்கஃபெல் எதிர் ஒட்செசு ("Obergefell v. Hodges"), 576 ஐ.அ. ___ (2015) என்பது ஐக்கிய அமெரிக்க உச்ச நீதிமன்றத்தில் நடந்த ஒரு முக்கிய வழக்கு ஆகும். இந்த வழக்கில் ஒரு பாலினத்தவர்கள் திருமணம் செய்வதற்கான உரிமையை ஐக்கிய அமெரிக்காவின் அரசமைப்புச் சட்டத்தின் பதினான்காவது திருத்தத்தின் கீழ் ஏற்றுக்கொண்டது. இந்த வழக்கின் தீர்ப்பின் படி ஐக்கிய அமெரிக்காவின் மாகாணங்கள் ஒரு பால் திருமணங்களை மறுக்க முடியாது. பிற மாகாணத்தில் ஏற்றுக்கொள்ளப்பட்ட ஒரு பால் திருமணத்தை ஏற்றுக்கொள்ள வேண்டும்.. 


</doc>
<doc id="251909" url="https://ta.wikipedia.org/wiki?curid=251909" title="செல்பேசி சூரிய மின்னேற்றி">
செல்பேசி சூரிய மின்னேற்றி

செல்பேசி சூரிய மின்னேற்றிகள் ("Solar cell phone chargers") என்பவை சூரியவொளித் தகடுகளைப் பயன்படுத்தி செல்பேசி மின்கலங்களுக்கு மின்னேற்றுகின்றன. வழக்கமாகப் பயன்படுத்தும் செல்பேசி மின்னேற்றிகளுக்கு இவையொரு மாற்றாக விளங்குகின்றன. மற்றும் சில சந்தர்ப்பங்களில் இவற்றை மின்நிலையங்களில் இணைத்து மின்சாரத்தை வெளியிடச் செய்யவும் முடியும்.

கையடக்க செல்பேசிகளுக்கான பொது சூரிய மின்னேற்றிகளை தெருக்கள், பூங்காக்கள், சதுக்கங்கள் போன்ற பொதுவிடங்களில் நிரந்தரமாக நிறுவமுடியும். செம்புற்று ஆற்றல் நிறுவனம் கண்டறிந்து நிறுவிய பொது சூரிய மின்னேற்றியைத் தொடர்ந்து செம்புற்று மரத்தை உலகின் முதலாவது மாதிரி சூரிய மின்னேற்றியாக ஐரோப்பிய ஆணையம் பிரகடனப்படுத்தியது. 2011 ஆம் ஆண்டில் ஐரோப்பிய ஆணையம் கொண்டாடிய வளம்குன்றா ஆற்றல் வாரம் நிகழ்ச்சியில் இந்தச் சூரிய மின்னிலையம் ஆற்றல் நுகரும் பிரிவில் பரிசினை வென்றது.

உலகளாவிய நகரும் தொலைதொடர்பு வகை செல்பேசி வகைகளுக்காக, சிலவகை செல்பேசிகளில் பேசிக்கு உள்ளேயே சூரிய மின்னேற்றி நிறுவப்பட்டு வணிகரீதியாக விற்பனைக்கும் கிடைக்கிறது..

சூரிய செல்பேசி மின்னேற்றிகள் மடக்கி வகை, சுழலும் வகை உள்ளிட்ட பல்வகை வடிவமைப்பு மாதிரிகள் மற்றும் கட்டமைப்புகளில் விற்பனைக்கு வருகின்றன.

சூரியமின்கலம் வெளி மேற்பரப்பிலும் மற்றும் உலோக நிக்கல் ஐதரைடுகள் உட்புறமாகவும் வைக்கப்பட்டுள்ள பட்டை வடிவ செல்பேசி மின்னேற்றிகளும் வருகின்றன.

தற்போதைய சூரிய செல்பேசி மின்னேற்றித் தொழில்நுட்பம், சூரிய மின்னாற்றலைத் தினமும் பயன்படுத்த திறனுள்ள மின்னேற்றிகளை உருவாக்குகிறது. செல்பேசிகள் மின்னேற்றம் பெறும் நேரம் அதில் பயன்படுத்தப்படும் மின்கலன்களின் வலிமையைப் பொறுத்து மாறுபடுகிறது. நாளுக்கு நாள் மின்கலன்களின் இத்திறன் அதிகரித்தும் வருகிறது. மின்னேற்றித் தொழில்நுட்பம் மேலும் விரிவடைந்து, நவீனவகை செல்பேசிகளில் வெளி மடங்கு மின்னேற்றிகள் சிறிய அளவு இடத்திற்குள் பராமரித்து அவை திறன்பேசிகளை மூன்று மணி நேரத்திற்குள் மின்னேற்றம் செய்து வெற்றி கண்டுள்ளன.

மற்ற செல்பேசித் துணைக் கருவிகளான கம்பியிலா பரிமாற்றிகள், தலையணி ஒலிவாங்கிகள், ஒலிபரப்பும் செல்பேசி முதலானவற்றிலும் பயன்படுத்த சூரிய செல்பேசி மின்னேற்றிகள் கிடைக்கின்றன.



</doc>
<doc id="251918" url="https://ta.wikipedia.org/wiki?curid=251918" title="திசைச்செறி ஒளியமைப்பு">
திசைச்செறி ஒளியமைப்பு

திசைச்செறி ஒளியமைப்பு ("Accent lighting") என்பது ஒளியை ஒரு குறிப்பிட்ட பரப்பு அல்லது பொருளின் மேல் குவிப்பது எனப் பொருள்படும். இவ்வொளியூட்டம் பெரும்பாலும் கலை அல்லது கலைசார் கைவினைப்பொருட்களை முன்னிலைப்படுத்தப் பயன்படுகிறது. சுவர் விளக்குப்பொருத்தமைப்புகள், மிகு ஒளிவிளக்குகள், மாடக்குழி விளக்குகள், தீப விளக்குகள் என்பவை பொதுவான திசைச்செறி விளக்கு வகைகளில் அடங்கும்.

திசைச்செறி விளக்கில் இருந்து வெளிப்படும் பிரகாசமான ஒளி அது பரவும் அறைக்கு காட்சிசார் ஆர்வத்தை உருவாக்குகிறது. மேலும் இவை படிக்கட்டுகள் மீது ஒளியூட்டவும், அல்லது திரையரங்குகளை ஒளியூட்டவும் நடைபாதை வெளிச்சத்திற்காகவும் பயன்படுகின்றன.
ஒரு குறிப்பிட்ட பொருளின் மீது விழுந்து அதைப் பிரகாசிக்கச் செய்வதற்காக சிலவகை விளக்குகள் தயாரிக்கப்படுவதில்லை. ஆனால் அவை தங்களுடைய சுயஒளிமூலத்தைப் பயன்படுத்திக் கொள்ளும் கலைவடிவங்களாக விளங்குகின்றன. பெரும்பாலும் இவை ஒளி ஊடுறுவும் கண்ணாடிகளுடன் இணைத்து தயாரிக்கப்பட்டு வீடுகளை அலங்கரிக்கும் அலங்கார விளக்குகளாகப் பயன்படுகின்றன. 

பாதைகளின் வழிகாட்டியாக அல்லது தோட்டக்கலை வழிகாட்டியாக உபயோகித்து திசைச்செறி விளக்குகளை வெளிப்புறங்களில் கூடப் பயன்படுத்த முடியும்.


</doc>
<doc id="251920" url="https://ta.wikipedia.org/wiki?curid=251920" title="ஆய் நாடு">
ஆய் நாடு

ஆய் சங்க கால சிற்றரசுகளில் ஒன்றாகும். ஆய் மன்னர்களை பற்றி பல இலக்கியங்களில் குறிப்பிடப்பட்டுள்ளன. கடைஏழு வள்ளல்களில் ஒருவராக ஆய் ஆண்டிரனை சிறுபாணாற்றுப்படை குறிப்பிடுகிறது.ஆய் நாடு இன்றைய குமரிமுனை தொட்டு பொதியமலை சார்ந்த பகுதிகளை உள்ளடக்கி வடக்கில் திருவல்லா வரை பரவியிருந்தது.இதனை சங்ககால வேளீர் (ஆயர்) குல மன்னர்கள் ஆயக்குடியை தலைநகராக கொண்டு ஆட்சி செய்தனர். கி.பி 9ம் நூற்றாண்டில் சேர பேரரசர் சேரமான் பெருமாள் மர்மமான முறையில் படுகொலை செய்யப்பட்டதும் சேரப் பேரரசின் மைய அரசு வலுவிழந்த நிலையில், பிற்காலச் சோழர்களின் தொடர் படையெடுப்பை எதிர்கொள்ளவியலா நிலையிலும், வாரிசில்லா நிலையிலும் ஆய்நாடு வேணாட்டுடன் இணைந்தது. ஆய் நாட்டிற்கு தெற்கே வேணாடும், வடக்கே பாண்டியநாடும், மேற்கே சேரநாடும் அமைந்திருந்தது.


</doc>
<doc id="251925" url="https://ta.wikipedia.org/wiki?curid=251925" title="குரைக்கும் நாய் வினை">
குரைக்கும் நாய் வினை

குரைக்கும் நாய் வினை ("Barking Dog Reaction") என்பது கார்பன் இருசல்பைடு, நைட்ரஸ் ஆக்சைடு கலவையைப் பற்றவைக்கும் போது நிகழும் ஒரு வெப்ப உமிழ் வேதி வினையாகும்.

இவ்வினை பல நூற்றாண்டுகளாக அறியப்பட்டு வருகிறது; 1853 ஆம் ஆண்டில் ஜஸ்டசு வான் லீபிக் தன்னுடைய மாணவர்களை வசப்படுத்தி விளக்குவதற்காக இவ்வினையில் உருவான அடர் நீலநிற பளீரொளியையும் ஒரு தனித்துவமான குரைப்பு ஒலியையும் பயன்படுத்திக் கொண்டார்.

குரைக்கும் நாய் வினையை சுருங்கச் சொல்வதென்றால் இது ஒரு எரிதல் செயல்முறை வினையாகும். இவ்வினையில் கார்பன் இருசல்பைடு (CS), ஆக்சிசனேற்ற முகவரான நைட்ரஸ் ஆக்சைடுடன் (NO) உடன் வினைபுரிந்து வெப்பத்தையும் உலோக கந்தகத்தையும் உண்டாக்குகிறது. வினைபடுபொருள்கள் சிதைவதால் உண்டாகும் ஒளிரும் எரிவாயு காரணமாகவும், வினையில் உருவாகும் தீச்சுவாலையின் காரணத்தாலும் சுவாலைச் சுற்றியுள்ள பகுதியெங்கும் அதிகமான வெப்பம் உமிழப்படுகிறது.

8 NO + 4 CS → S + 4 CO + 8 N



</doc>
<doc id="251927" url="https://ta.wikipedia.org/wiki?curid=251927" title="அமோனியா நீரூற்று">
அமோனியா நீரூற்று

அமோனியா நீரூற்று "(Ammonia fountain)" என்பது ஒரு வகையான வேதியியல் செயல்விளக்கச் சோதனையாகும். இச்சோதனையில், அமோனியா வாயு நிரப்பப்பட்டுள்ள ஒரு குடுவைக்குள் நுழைவாய் ஒன்றின் உதவியால் தண்ணீரைச் செலுத்தும் செயல் நிகழ்கிறது. அமோனியா வாயு நீரில் கரைவதால் குடுவைக்குள் அழுத்தக் குறைவு ஏற்படுகிறது. இதன் விளைவாக அடுத்த கலனில் இருந்து அதிக அளவு தண்ணீர் குடுவைக்குள் பாய்ந்து நீருற்று விளைவை உண்டாக்குகிறது. இச்செயல்விளக்கம் கரைதல் மற்றும் வாயு விதிகளை அறிமுகப்படுத்தி விளக்கப் பயன்படுகிறது. 

ஒப்பீட்டளவில் அமோனியாவுக்கு சமமான கரைதிறன் கொண்ட ஐதரசன் குளோரைடு போன்ற வாயுவையும் அமோனியாவுக்குப் பதிலாக இச்செயல் விளக்கச் சோதனையில் பயன்படுத்தலாம்.
அமோனியாவுக்குப் பதிலாக நீராவியைப் பயன்படுத்தினால் அறை வெப்பநிலையில் இருக்கும் ஆவி அழுத்தத்தைவிட அதிகமான அழுத்த நிலையை ஏற்படுத்தினால் மட்டுமே அதே நீரூற்று விளைவைக் காணவியலும். இங்கு குடுவையில் ஏற்படும் அழுத்தக் குறைவு குடுவை அறை வெப்பநிலைக்குத் திரும்புவதால் ஆவிசுருங்குதலும் நிகழ்கிறது.



</doc>
<doc id="251933" url="https://ta.wikipedia.org/wiki?curid=251933" title="நீலப்புட்டி வேதிவினை">
நீலப்புட்டி வேதிவினை

நீலப்புட்டி வேதிவினை "(Blue bottle experiment )" என்பது ஒரு வகையான வேதியியல் செயல்விளக்கச் சோதனையாகும். குளுக்கோஸ், சோடியம் ஐதராக்சைடு, மெத்திலீன் நீலநிறமி மற்றும் சிறிதளவு காற்று கரைந்துள்ள நீர்மக் கரைசல் ஒரு மூடிய புட்டிக்குள் எடுத்துக் கொள்ளப்படுகிறது. குடுவையை அசைத்துக் கலக்கும் பொழுது நீலநிறமாக மாறும் கரைசல் சிறிது நேரத்திற்குப்பின் நிறமற்ற கரைசலாக மாறிவிடுகிறது. மறுபடியும் இவ்வாறு குடுவையை அசைத்து அசைத்துக் கலக்கினால் நீலநிறம் தோன்றுவதும் மறைவதும் தொடர்கிறது. ஆய்வகச் சோதனைகள் செய்துகற்க இந்தச்சோதனை ஒரு உன்னதமான வேதியியல் பரிசோதனையாகும். குளுக்கோசைத் தவிர மற்ற குறைக்கும் சர்க்கரைகள் மற்றும் குறைக்கும் சாயங்களை இச்சோதனைக்குப் பயன்படுத்த முடியும்.
உன்னதமான இவ்வேதிவினையில் ஈடுபடும் கரைசலில் குளுக்கோஸ், சோடியம் ஐதராக்சைடு, மெத்திலீன் நீலநிறமி மற்றும் சிறிதளவு காற்று ஆகியவை கரைந்துள்ளன. முதல்படி நிலையில் குளுக்கோஸ் சோடியம் ஐதராக்சைடு காரத்துடன் வினைபுரிந்து ஈனொலேட்டு அயனி உருவாகிறது. அடுத்த இரண்டாவது நிலையில் ஈனொலேட்டு அயனி மெத்திலீன் நீலநிறமியுடன் ஆக்சிசனேற்ற ஒடுக்கவினையில் ஈடுபடுகிறது. குளுக்கோஸ் குளுக்கோனிக் அமிலமாக ஆக்சிசனேற்றம் அடைந்து அந்தக் காரக் கரைசலில் சோடியம் குளுக்கோனேட் வடிவில் காணப்படுகிறது. மெத்திலீன் நீலமானது குறைக்கப்பட்டு நிறமற்ற லியூக்கோ மெத்திலீன் நீலமாக மாறுகிறது.
இங்கு போதுமான அளவுக்கு ஆக்சிசன் இருக்கும் பட்சத்தில் லியூக்கோ மெத்திலீன் ஆக்சிசனேற்றம் செய்யப்பட்டு மீண்டும் நீலநிறம் தோன்றுகிறது. குடுவையை அசைப்பதன் மூலமாக அங்கு ஆக்சிசனின் அளவை அதிகரிக்க முடிகிறது. அசைவு இல்லா நிலையில் ஆக்சிசனின் அளவு குறைந்து மீண்டும் ஒடுக்கவினை நிகழ்கிறது. குளுக்கோசில் நிகழும் வினை முதல்நிலை வினை வகையாகவும் மெத்திலீன் நீலம் மற்றும் ஐதராக்சைடுகள் ஆக்சிசனில் சுழிநிலை வினை வகையாகவும் நிகழ்கின்றன.
சோடியம் குளுக்கோனேட் தவிர மற்ற ஆக்சிசனேற்ற குளுக்கோஸ் பொருட்கள் குளூக்கோசொன், குளூக்கோனோனேட்டு போன்றவைகளாகும். குளூக்கோனோனேட்டு இறுதியாக குளூக்கோனோனிக் அமிலமாக மாறுகிறது



</doc>
<doc id="251955" url="https://ta.wikipedia.org/wiki?curid=251955" title="வேதியியல் பச்சோந்தி">
வேதியியல் பச்சோந்தி

வேதியியல் பச்சோந்தி ("Chemical chameleon") என்பது ஒரு வகையான ஆக்சிசனேற்ற ஒடுக்கவினையாகும். வகுப்பறைகளில் நன்கு அறியப்பட்ட இச்செயல்விளக்க வினை மாங்கனீசின் பல்வகையான ஆக்சிசனேற்ற நிலைகளைக் குறித்துத் தெரிவிக்கிறது.

பொட்டாசியம் பர்மாங்கனேட்டு உற்பத்தியைக் குறித்து யோகான் ருடால்ப் கிளாபர் தன்னுடைய முதல் விளக்கத்தை அளித்தார். மாங்கனீசின் ஆக்சைடு தாதுவான பைரோலூசைட்டில் உள்ள மாங்கனீசு ஈராக்சைடு காரத்துடன் அதிக வெப்பநிலையில் வினைபுரிந்து நீரில் கரைந்திருக்கும் ஒரு வேதிப்பொருளைத் தருகிறது. இவ்வேதிப்பொருளின் கரைசல் பச்சை வண்ணத்தில் காணப்படுகிறது. பின்னர் மெல்ல மெல்ல ஊதாச்சிவப்பு நிறமாக மாறுகிறது. பொட்டாசியம் பர்மாங்கனேட்டு உற்பத்தி செய்ய பயன்படுத்தப்படும் செயல்முறை இவ்வினையுடன் ஒத்திருக்கிறது.. ஆக்சிசனேற்றம் செய்யப்பட்ட மாங்கனீசு ஈராக்சைடு பொட்டாசியம் மாங்கனேட்டாக மாற்றப்பட்டு பின்னர் காற்றிலுள்ள கார்பனீராக்சைடை உறிஞ்சி அமிலமாக்கப்படுகிறது. தொடர்ந்து மேலும் ஆக்சிசனேற்றம் செய்யப்பட்டு ஊதாநிற பொட்டாசியம் பர்மாங்கனேட்டு உருவாகிறது.

வேதியியல் பச்சோந்தி வினை இதற்கு நேர் தலைகீழான வினையை வெளிப்படுத்துகிறது. முதலில் ஊதாநிற பொட்டாசியம் பர்மாங்கனேட்டை (KMnO) ஒடுக்கி பச்சைநிற பொட்டாசியம் மாங்கனேட்டாகவும் (KMnO) முடிவாக பழுப்புநிற மாங்கனீசு ஈராக்சைடாகவும் (MnO) மாற்றுகிறது

இடைநிலைப் பொருளாக நீலநிற பொட்டாசியம் ஐப்போமாங்கனெட்டும் உருவாகிறது.

</div>
ஆக்சிசன் ஒடுக்கி செல்வாக்கின் கீழ் காரத்தன்மை நிபந்தனைகளுடன் இவ்வினை முன்னிகழ்கிறது. பொட்டாசியம் பர்மாங்கனேட்டு கரைசலை காரத்தன்மை உடையதாக மாற்ற சோடியம் ஐதராக்சைடு, பொட்டாசியம் ஐதராக்சைடு மற்றும் அமோனியம் ஐதராக்சைடு போன்ற காரச்சேர்மங்களைப் பயன்படுத்த முடியும். சர்க்கரைகள் பொதுவான ஆக்சிசன் ஒடுக்கிகள் என்றாலும் பல்வேறு வகையான ஆக்சிசன் ஒடுக்கிகளை இதற்காக உபயோகிக்கலாம். 

காரத்தன்மையுள்ள பர்மாங்கனேட்டு கரைசலில் காகிதத்தை ஊறவைக்கும் நிகழ்விலும் இதே செயல்விளக்கம் பொருந்துகிறது. இவ்வினையில் காகிதம் ஆக்சிசனேற்றமும் பர்மாங்கனேட்டு ஆக்சிசன் ஒடுக்கமும் அடைகின்றன


</doc>
<doc id="251969" url="https://ta.wikipedia.org/wiki?curid=251969" title="சென்னை வானவில் விழா">
சென்னை வானவில் விழா

சென்னை வானவில் விழா என்பது நங்கை, நம்பி, ஈரர், திருனர் மற்றும் ஈர் முறையில் சேராத பாலின-பாலீர்ப்பினர்கள் (LGBTQ) ஆகியோரின் உரிமைகளை வலியுறுத்தி, வாழ்வியியலைக் கொண்டாடி, அவர்களை ஆதரித்து, விழிப்புணர்வை ஏற்படுத்தும் வண்ணம் சென்னையில் முன்னெடுக்கப்படும் நிகழ்ச்சிகள் ஆகும். இந்த விழாவை வண்ணங்கள் என்ற கூட்டமைப்பு ஒருங்கிணைப்புச் செய்கிறது. 

வானவில் பேரணி, பண்பாட்டு கலை நிகழ்வுகள், விழிப்புணர்வு நிகழ்வுகள் உட்பட்ட பல நிகழ்வுகள் இந்த விழாவின் கூறாக இடம்பெறுகின்றன. இது உலகளவில் நடைபெறும் Pride parade நிகழ்வுகளை ஒத்தது ஆகும்.



</doc>
<doc id="251970" url="https://ta.wikipedia.org/wiki?curid=251970" title="பெருமிதப் பேரணி">
பெருமிதப் பேரணி

பெருமிதப் பேரணிகள் ("Pride parade") அல்லது வானவில் பேரணி என்பது அகனள், அகனன், ஈரர், திருனர் மற்றும் பாலிருமை முறையில் சேராத பாலின-பாலீர்ப்பினர்கள் (LGBTQ) ஆகியோரின் உரிமைகளை வலியுறுத்தியும் ஆதரவு தெரிவித்தும் அவர்கள் பண்பாட்டையும் பெருமையையும் கொண்டாடும் நிகழ்வுகள் ஆகும். பெரும்பாலான வானவில் பேரணிகள் ஆண்டு தோறும் நாட்டின் பெருநகரங்களில் நடைபெறுகின்றன. பெரும்பாலும், இவை ஸ்டோன்வால் கலவரங்களை நினைவுகூறும் வண்ணம் சூன் மாதத்தில் ஒழுங்குசெய்யப்படுகின்றன.

தமிழ்நாட்டில் சென்னை, மதுரை போன்ற நகரங்களில் வானவில் பேரணிகள் நடைபெறுகின்றன. புதுச்சேரியிலும் வானவில் பேரணிகள் நடந்துள்ளன.


</doc>
<doc id="251982" url="https://ta.wikipedia.org/wiki?curid=251982" title="பஞ்சாப் தேசிய வங்கி">
பஞ்சாப் தேசிய வங்கி

பஞ்சாப் தேசிய வங்கி அல்லது பஞ்சாப் நேசனல் வங்கி இந்தியாவில் செயல்பட்டுவரும் ஒரு பொதுத்துறை வங்கியாகும். இது 1894 ஆம் ஆண்டில் இந்தியாவின் புதுதில்லியில் தொடங்கப்பட்டது. இவ்வங்கி, இந்தியாவின் 764 நகரங்களில், 6,300-க்கும் அதிகமான கிளைகளையும், 7,900-க்கும் அதிகமான "ஏடிஎம்" எனப்படும் தாவருவிகளையும் கொண்டுள்ளது. இவ்வங்கி இந்தியா முழுவதும் 80 மில்லியனுக்கும் அதிகமான வாடிக்கையாளர்களைக் கொண்டுள்ளது.

இந்தியாவில் செயல்பட்டுவரும் வரும் நான்கு பெரிய வங்கிகளில் பஞ்சாப் தேசிய வங்கியும் ஒன்றாகும். பாரத ஸ்டேட் வங்கி, ஐசிஐசிஐ வங்கி, பரோடா வங்கி ஆகியவை மற்ற மூன்று பெரிய வங்கிகளாகும். மொத்த சொத்துக்களின் அடிப்படையில், (2012-13 நிதியாண்டின் இறுதி நிலவரப்படி) பஞ்சாப் தேசிய வங்கி இந்திய வங்கிகளில், மூன்றாவது பெரிய வங்கியாகும்.




</doc>
<doc id="251993" url="https://ta.wikipedia.org/wiki?curid=251993" title="மகிபாலன்பட்டி குடைவரை கோயில்">
மகிபாலன்பட்டி குடைவரை கோயில்

மகிபாலன்பட்டி குடைவரை கோயில், சிவகங்கை மாவட்டம், திருப்பத்தூர் தாலுகாவில் உள்ள மகிபாலன்பட்டியில் அமைந்துள்ள ஒரு குடைவரை கோயில். கிபி 9 ஆம் நூற்றாண்டில் தொடக்ககாலப் பாண்டியர்களால் அமைக்கப்பட்டது. இது கருவறையை மட்டுமே கொண்ட சிறிய குடைவரை கோயில். பாதுகாக்கப்பட்ட நினைவுச் சின்னமான இக்கோயில் தற்போது வருவாய்த்துறையின் கட்டுப்பாட்டில் உள்ளது.

ஊருக்குப் புறத்தேயுள்ள குன்று ஒன்றின் மேற்கு நோக்கிய சரிவில் இக்குடைவரை கோயில் அமைந்துள்ளது. மிகவும் எளிமையான அமைப்புக்கொண்ட இச்சிறிய கோயிலின் வாயிலின் இரண்டு பக்கங்களிலும் அரைத் தூண்கள் காணப்படுகின்றன. இது ஒரு குடிசைக்கோயில் போன்ற தோற்றம் தரும் வகையில் அமைக்கப்பட்டுள்ளது.

கருவறைக்குள் சதுரவடிவ யோனியோடு கூடிய சிவலிங்கம் உள்ளது. இதைத் தாய்ப் பாறையிலேயே செதுக்கியுள்ளனர். வெளியே இதே பாறையின் இன்னொரு பக்கத்தில் ஒரு கோட்டமும் அதில் ஒரு பிள்ளையார் சிற்பமும் செதுக்கப்பட்டுள்ளன. 

குடைவரையின் முகப்புச் சுவரில், பிற்காலப் பாண்டியர் காலத்துக்குரிய கல்வெட்டு ஒன்று பொறிக்கப்பட்டுள்ளது. சுந்தர பாண்டியனின் பத்தாம் ஆண்டுக்குரிய இக்கல்வெட்டு, இக்கோவிலுக்குக் கொடை அளித்தது பற்றிக் கூறுகின்றது. இக்கல்வெட்டில் பூங்குன்ற நாட்டைச் சேர்ந்த பூங்குன்றம் என்னும் ஊரில் உள்ள கோயில் எனக் குறிக்கப்பட்டுள்ளது. இதனால் பழங் காலத்தில் இப்பகுதி பூங்குன்றம் எனப் பெயர் பெற்றிருக்கலாம் எனக் கருதப்படுகிறது. சங்ககாலப் புலவரான கணியன் பூங்குன்றனார் இவ்வூரவராக இருக்கலாம் என்ற கருத்தும் உண்டு.


</doc>
<doc id="251995" url="https://ta.wikipedia.org/wiki?curid=251995" title="உலோக –அயனி - வினையூக்க σ- பிணைப்பு மறுசீரமைப்பு வினை">
உலோக –அயனி - வினையூக்க σ- பிணைப்பு மறுசீரமைப்பு வினை

உலோக –அயனி - வினையூக்க σ- பிணைப்பு மறுசீரமைப்பு வினை ("Metal-ion-catalyzed σ-bond rearrangement") என்பது உயர் நிறைவுற்ற கரிம மூலக்கூறுகள் வெள்ளி(Ag), ரோடியம் (I)-(Rh(I),அல்லது பல்லாடியம்(II)- (Pd(II) அயனிகளுடன் சேரும்போது நிகழ்கின்ற வினையாகும்.. இவ்வினையானது [2+2] வளையங்கள் திறப்பு மற்றும் ஒரு புதியதொரு வளைய அமைப்புக்கு மாற்றுவது என்ற இரு வகையான வினைகள் இங்கு அறியப்படுகிறது.

இம்மறு சீரமைப்பு வினைக்கான வினைவழி முறையை சரியாகப் புரிந்து கொள்ள இயலவிலை எனினும் சில விளக்கங்கள் பரிந்துரைக்கப்பட்டுள்ளன.



</doc>
<doc id="252006" url="https://ta.wikipedia.org/wiki?curid=252006" title="பிரான்மலைக் குடைவரை கோயில்">
பிரான்மலைக் குடைவரை கோயில்

பிரான்மலைக் குடைவரை கோயில், சிவகங்கை மாவட்டம், திருப்பத்தூர் தாலுகாவில் சிங்கம்புணரிக்கு அண்மையில் உள்ள பிரான்மலையில் அமைந்துள்ள ஒரு குடைவரை கோயில். கிபி 9 ஆம் நூற்றாண்டில் தொடக்ககாலப் பாண்டியர்களால் அமைக்கப்பட்டது. இது ஒரு சிறிய குடைவரை கோயில். பாதுகாக்கப்பட்ட நினைவுச் சின்னமான இக்கோயில் தற்போது குன்றக்குடி திருவண்ணாமலை ஆதீனத்தின் கட்டுப்பாட்டில் உள்ளது.

பிரான்மலையில் கிழக்குத்திசை நோக்கிக் குடையப்பட்டுள்ள இக்குடைவரை, பாண்டியர் காலத்தைச் சேர்ந்த சிறிய குடைவரைகளுள் ஒன்று. ஆனாலும், கருவறையுடன், இடைகழி, அர்த்த மண்டபம், முக மண்டபம் ஆகிய பகுதிகளும் இக்குடைவரையில் உள்ளன. தூண்கள் எதுவும் காணப்படவில்லை.

கருவறையில் உமாதேவியும் சிவனும் புடைப்புச் சிற்பங்களாக வடிக்கப்பட்டுள்ளனர். கருவறைக்கு வெளியே இருமருங்கும் பெண் வாயிற்காவலர் சிற்பங்கள் உள்ளன. 


</doc>
<doc id="252013" url="https://ta.wikipedia.org/wiki?curid=252013" title="பத்துக் குற்றங்கள்">
பத்துக் குற்றங்கள்

பத்துக் குற்றங்கள் என்பவை, ஒரு நூலில் இருக்கக்கூடாதவை என நன்னூல் வரையறுத்துக் கூறுவதாகும். 




</doc>
<doc id="252018" url="https://ta.wikipedia.org/wiki?curid=252018" title="முப்பது மீட்டர் தொலைநோக்கி">
முப்பது மீட்டர் தொலைநோக்கி

முப்பது மீட்டர் தொலைநோக்கி (Thirty Meter Telescope (TMT)) ஹவாய் தீவின் "மெளன கீய" மலைப்பகுதியில் அமைக்கப்படுகிறது.2024 ஆம் ஆண்டில் இது பயன்பாட்டிற்கு வரும். ஹவாய் பூர்வ குடிகளின் எதிர்ப்பின் காரணமாய் கட்டுமானப்பணிகள் பாதிக்கப்பட்டுள்ளன. அமெரிக்காவின் இத்திட்டத்தில் இந்தியா, சீனா, கனடா மற்றும் ஜப்பான் ஆகிய நாடுகள் பங்குபெறுகின்றன. 


</doc>
<doc id="252020" url="https://ta.wikipedia.org/wiki?curid=252020" title="ஜார்ஜ் ஆபிரகாம் கிரியெர்சன்">
ஜார்ஜ் ஆபிரகாம் கிரியெர்சன்

ஜார்ஜ் ஆபிரகாம் கிரியெர்சன் ("George Abraham Grierson", 7 சனவரி 1851 – 9 மார்ச் 1941) ஒரு பிரித்தானிய மொழியியல் அறிஞரும், குடிசார் சேவை அலுவலரும் ஆவார். 1898 - 1928 காலப்பகுதியில் செய்யப்பட்ட இந்திய மொழியியல் ஆய்வு இவரால் மேற்கொள்ளப்பட்டது. இந்த ஆய்வில் இந்தியாவில் உள்ள 364 மொழிகள், கிளைமொழிகள் என்பவை குறித்த தகவல்கள் திரட்டப்பட்டன.

இவர் டப்ளின் கவுன்டியில் உள்ள கிளெனாகியரி என்னும் இடத்தில் பிரந்தார். இவரது தந்தையும் பாட்டானாரும் டப்ளினில் பலருக்கும் தெரிந்த அச்சக உரிமையாளர்களும், பதிப்பாளர்களும் ஆவர். கிரீர்சன் 1871 ஆம் ஆண்டில் இந்தியக் குடிமைப் பணிக்கான தேர்வில் திறமையாகச் சித்தி பெற்றார். அவர் டப்ளினில் இருந்த இரண்டாண்டுத் தகுதிகாண் காலத்தில், டிரினிட்டியில், சமசுக்கிருதத்திலும், இந்துஸ்தானியிலும் பரிசுகளை வென்றார். 1873ல் இந்தியாவில் வங்காள மாநிலத்தை அடைந்தார். முதலில் இவர் பீகாரில் உள்ள பாங்கிப்பூரில் பணியில் அமர்த்தப்பட்டார். இதிலிருந்து, பாட்னாவில் குற்றவியல் நீதிமானாகவும், மாவட்ட ஆட்சியராகவும் உயர்ந்தார். பின்னர் பீகாருக்கான கஞ்சா முகவராகவும் பதவி வகித்தார். 1898 ஆம் ஆண்டில் இவர் புதிதாக உருவாக்கப்பட்ட இந்திய மொழியியல் ஆய்வகத்தின் கண்காணிப்பாளரானார். இதன் பொருட்டு, ஐரோப்பிய அறிஞர்களின் ஆலோசனைகளைப் பெறுவதற்கும், நூலக வசதிகளுக்காகவும் இங்கிலாந்துக்கு இடம் பெயர்ந்தார். கிரியெர்சன் 1903ல் பணியிலிருந்து ஓய்வு பெற்றபோது பெரும்பாலான தரவுகள் சேகரிக்கப்பட்டுவிட்டன. இதற்குப் பிந்திய 30 ஆண்டுகளையும் சேகரித்த தரவுகளைத் தொகுப்பதில் செலவிட்டார்.

கிரியெர்சன் பல புலமை சான்ற ஆக்கங்களை எழுதி வெளியிட்டுள்ளார். பீகாரின் குடியானவர்கள் வாழ்க்கை, அவர்களது கிளைமொழிகள், இந்தி இலக்கியம், பக்தி, மொழியியல் போன்ற பல விடயங்கள் தொடர்பில் இவரது ஆய்வுகள் அமைந்தன. இவருக்கு அத்துவைத வேதாந்தத்தின்பால் அதிகம் விருப்பு இருக்கவில்லை. இதை அவர் பண்டிதர்களுக்கான சமயம் எனக் கருதியதுடன் நாட்டுப்புறத்துப் பக்தி வழியின்பால் அவருக்கு விருப்பம் இருந்தது. கிரியெர்சனின் பிந்திய ஆக்கங்கள் மொழியியல் தொடர்பானவையாகவே இருந்தன.

கிரியெர்சன் 1928ல் இங்கிலாந்தின் சரேயில் உள்ள கம்பெர்லியில் காலமானார்.


</doc>
<doc id="252022" url="https://ta.wikipedia.org/wiki?curid=252022" title="எடிஹட் ஏர்வேஸ்">
எடிஹட் ஏர்வேஸ்

எடிஹட் ஏர்வேஸ் (Etihad Airways) ஐக்கிய அரபு அமீரகத்தின் இரண்டாவது பெரிய விமானச் சேவையாகும். முதலிடத்தில் எமிரேட்ஸ் உள்ளது. எடிஹட் ஏர்வேஸின் தலைமையகம் காலிஃபா நகரத்தில் உள்ள அபுதாபியின் சர்வதேச விமான நிலையத்திற்கு அருகில் உள்ளது. ஜூலை 2003 ஆம் ஆண்டு தொடங்கப்பட்ட எடிஹட் ஏர்வேஸ், தனது விமானச் சேவையினை நவம்பர் 2003 முதல் துவங்கியது. இதன் பெயர் ‘ஒற்றுமை’ என்று பொருள்படக்கூடிய அரபு வார்த்தையில் இருந்து வந்தது.

எடிஹட் ஏர்வேஸ் வாரத்திற்கு ஆயிரம் விமானங்களுக்குமேல் செயல்படுத்துகிறது. இதில் 120 க்கும் மேற்ப்பட்ட இலக்குகள் பயணிகள் மற்றும் சரக்கு விமானங்களின் இலக்குகளாகும். இந்த இலக்குக்கான இடங்கள் மத்திய கிழக்கு, ஆப்பிரிக்கா, ஆசியா, ஐரோப்பா, ஆஸ்திரேலியா மற்றும் அமெரிக்காவில் உள்ளன. மே 2015 இன்படி, எடிஹட் ஏர்வேஸின் விமானக் குழுவில் 117 ஏர்பஸ் மற்றும் போயிங்க் விமானங்கள் உள்ளன. 2012 ஆம் ஆண்டில் மட்டும் எடிஹட் ஏர்வேஸ் 10.3 மில்லியன் பயணிகளுக்கு விமானச் சேவையினைப் புரிந்துள்ளது. இது அதற்கு முந்தைய வருடத்தினைவிட, 23% அதிகமாகும். எடிஹட் ஏர்வேஸ், ஐக்கிய அரபு நாடுகளில் இரண்டாவது பெரிய விமானச் சேவையாகவும், மத்திய கிழக்கு நாடுகளில் மூன்றாவது பெரிய விமானச் சேவையாகவும் உள்ளது. இதன் முக்கிய தலைமை மையமாக அபுதாபி சர்வதேச விமான நிலையம் அமைந்துள்ளது. எடிஹட் ஏர்வேஸ், பயணிகளுக்கான விமானச் சேவை புரிதலை முக்கியமாகக் கொண்டிருந்தாலும், விடுமுறை மற்றும் சரக்கு விமானங்களுக்கான சேவையினையும் இது செயல்படுத்துகிறது.

ஜனவரி 2015 இன்படி, எடிஹட் ஏர்வேஸ் பின்வரும் நிறுவனங்களுடன் கோட்ஷேர் ஒப்பந்தங்களைக் கொண்டுள்ளது.


எடிஹட் ஏர்வேஸ் சிட்னி – மெல்போர்ன், மெல்போர்ன் – சிட்னி, லாஸ் ஏஞ்சல்ஸ் – நியூயார்க் மற்றும் பாங்காக் – கோஹ் சமௌய் ஆகிய வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு முறையே வாரத்திற்கு 165, 162, 105 மற்றும் 91 விமானங்களை இயக்குகிறது. இவை தவிர குறிப்பிட்ட காரணங்களுக்காக இயக்கப்படும் விமானங்களை பாயிண்ட் நோயிர் – ஜோஹன்ஸ்பர்க் வழித்தடத்தினில் செயல்படுத்துகிறது.

மே 30, 2015 இன்படி, எடிஹட் ஏர்வேஸின் விமானக் குழு பின்வரும் விமானங்களைக் கொண்டுள்ளது.


</doc>
<doc id="252023" url="https://ta.wikipedia.org/wiki?curid=252023" title="மை பார்ட்சூன் சென்னை">
மை பார்ட்சூன் சென்னை

மை பார்ட்சூன் சென்னை (My Fortune, Chennai), ஒரு ஐந்து நட்சத்திர அந்தஸ்து கொண்ட ஹோட்டல் ஆகும். இது இந்தியாவின் சென்னையில் உள்ள கதீட்ரல் சாலையில் அமைந்துள்ளது. இதற்கு முன்பு ஹோட்டல் சோழா ஷெரட்டன் என்று இந்த ஹோட்டல் அழைக்கப்பட்டு வந்தது. ஐடிசி’யின் கீழ் முதன் முதலில் நிறுவப்பட்ட ஹோட்டல் மை ஃபார்ட்சூன் ஆகும். இந்த ஹோட்டல் இதன் சுற்றுச்சூழல் மேலாண்மைக்காக, ஐஎஸ்ஓ 14001 தரச்சான்றிதழ் பெற்ற நிறுவனம் ஆகும். ஐடிசி ஹோட்டல் லிமிடெட் நிறுவனத்தினால் உரிமம் பெறப்பட்ட ஹோட்டல்களில் இதுவும் ஒன்று. 

ஹோட்டல் சோழா ஷெரட்டன் என்று ஆரம்பத்தில் அழைக்கப்பட்ட இந்த ஹோட்டல் அக்டோபர் 18, 1975 இல் தொடங்கப்பட்டது. இது ஐடிசி நிறுவனம் ஹோட்டல் வணிகத்தினுள் காலடி எடுத்துவைக்கக் காரணமாகவும் அமைந்தது. அக்டோபர் 15, 2011 இல் இதன் பெயர் மாற்றப்பட்டு மை பார்ட்சூன் சென்னை என்ற பெயருடன் ஃபார்ட்சூன் பார்க் ஹோட்டல் லிமிடெட் நிறுவனத்தின் கீழ் வந்தது. இது முழுவதும் ஐடிசி நிறுவனத்தின் துணையின் கீழ் இயங்கியது. ஆனால் பெயர் மட்டுமே மாறியுள்ளதே தவிர அதன் முதல் தர ஹோட்டல் சேவைகள் மாறாமல் அப்படியே உள்ளன. 

சென்னையில் உள்ள, அமெரிக்க தூதரகத்தில் இருந்து 0.5 கிலோ மீட்டர் தூரத்தில் மை ஃபார்ட்சூன் அமைந்துள்ளது. பிரபலமான இடங்கள் மற்றும் வணிக இடங்களான தியாகராய நகர், மெரினா கடற்கரை மற்றும் அண்ணா சாலை போன்ற இடங்களுக்கு விரைவாகச் செல்ல முடியும். இந்த ஹோட்டலில் இருந்து தியாகராய நகர் தோராயமாக 4 கிலோ மீட்டர் தொலைவிலும், அண்ணா சாலை/மவுண்ட் சாலை தோராயமாக 7 கிலோ மீட்டர் தொலைவிலும், மெரினா கடற்கரை தோராயமாக 3 கிலோ மீட்டர் தொலைவிலும், கபாலீசுவரர் கோயில் தோராயமாக 4 கிலோ மீட்டர் தொலைவிலும், அமெரிக்க தூதரக அலுவலகம் தோராயமாக ஒரு கிலோ மீட்டர் தொலைவிலும் அமைந்துள்ளன. இவையனைத்தும் பொழுதுபோக்கு, வணிகம் மற்றும் பல செயல்களுக்கு பிரபலமானவை.

ஹோட்டலின் 10 அடுக்கு மாடிகளில் மொத்தம் 90 அறைகள் உள்ளன. இதில், 48 ஃபார்ட்சூன் கிளப் எக்ஸ்குளுசிவ் அறைகள் (650 சதுர அடி பரப்பளவு கொண்டது), 26 ஃபார்ட்சூன் கிளப் அறைகள் (440 சதுர அடி பரப்பளவு கொண்டது) மற்றும் 16 சாதாரண அறைகள் (220 சதுர அடி பரப்பளவு கொண்டது) ஆகிய அறைகள் அடங்கும். மண் அடுப்பின் மூலம் சமைத்த உணவு, வட இந்திய சிறப்பு உணவகம், 24 மணி நேர பல்வேறு உணவு வகைகளைக் கொண்ட உணவகம், சிறிய உணவு பதார்த்தங்கள் வழங்கும் உணவகம் மற்றும் டுராண்ட் பார் போன்ற உணவு வசதிகள் இங்குள்ளன.

இங்கு மூன்று கூட்ட அரங்கு இடங்கள் உள்ளன. மண்டப விருந்து இடம், வரலாற்று இடம், மண்டப மன்ற அறை ஆகிய மூன்று அரங்குகள் உள்ளன. இதில் மண்டப விருந்து இடம் 1880 சதுர அடி பரப்பளவினையும், வரலாற்று இடம் 1400 சதுர அடி பரப்பளவினையும், மண்டப மன்ற அறை 480 சதுர அடி பரப்பளவினையும் கொண்டுள்ளது. மண்டப விருந்து அறையில் 200 மக்களையும், வரலாற்று இடத்தில் 60 மக்களையும், மண்டப மன்ற அறையில் 18 மக்களையும் வசதியுடன் தங்கவைக்க முடியும். அத்துடன் 238 சதுர அடி பரப்பளவு கொண்ட, வணிக வளாக மன்ற அறையின் மூலம் 8 பேரையும், 156 சதுர அடி பரப்பளவு கொண்ட வணிக மைய அலுவலகத்தின் மூலம் 4 பேரையும் தாராளமாகத் தங்கவைக்க முடியும். நீச்சல்புற அறைகளின் மூலம் 50 மக்களுக்கு இடமளிக்க முடியும். 

சென்னை தவிர அகமதாபாத், பெங்களூர், தாஹெஜ், குர்கான், கொல்கத்தா, ஹைதராபாத், நேவி மும்பை, நொய்டா, ராஜ்கோட், வாபி, காந்திநகர், இந்தூர், புது டெல்லி, தானே, விஜயவாடா, காசியாபாத், ஜம்சேத்பூர், மணிப்பால், புனே, திருவனந்தபுரம் மற்றும் விசாகப்பட்டினம் ஆகிய இடங்களிலும் இதன் துணை ஹோட்டல்கள் அமைக்கப்பட்டுள்ளன. இவற்றுள் சென்னை, புது டெல்லி, பெங்களூர், குர்கான் போன்ற இடங்களில் இரு ஹோட்டல்கள் அமைக்கப்பட்டுள்ளன.

ஃபார்ட்சூன் கிளப் அறைகளில் பாதுகாப்பு, தொலைபேசி, துணி தேய்க்கும் வசதி, குளிர்பதனப் பெட்டி மற்றும் செய்தித்தாள் போன்ற வசதிகள் செய்து தரப்படுகின்றன. அத்துடன் டிவிடி பிளேயர் வசதியினை வேண்டுகோளின் அடிப்படையில் வழங்குகின்றனர்.

ஃபார்ட்சூன் கிளப் எக்ஸ்குளுஸிவ் அறைகளில் பாதுகாப்பு, தொலைபேசி, குளிர்பதனப் பெட்டி மற்றும் செய்தித்தாள் வசதிகள் அளிக்கப்படுகின்றன.

இதன் சாதாரண வசதிகளில் கம்பியில்லா இணையச் சேவை மற்றும் இணைய வசதி செயல்படுகிறது. குளிர்சாதன வசதி, உயர் இயங்கு ஏணி, புகைப்பிடிக்காதவர்கள் அறை, பக்கத்து அறைகள், கதவு திறந்துவிடுபவர், விரைந்து வெளியேறுதல் மற்றும் விரைந்து உள்ளிணைதல், அறை பராமரிப்பு, விருந்தளிக்கும் வசதி, தேவைக்கேற்றாற்போல் மருத்துவரை வரவழைக்கும் வசதி போன்ற வசதிகள் இங்கு செய்து தரப்படுகின்றன. இவை அடிப்படை அறை வசதிகள், வணிகச் சேவைகள், உணவு மற்றும் குடிபானங்கள், மறு உருவாக்கம், பயணம், தனிப்பட்ட சேவைகள் மற்றும் இதர வசதிகள், ஹோட்டல் வசதிகள் என அனைத்து பிரிவுகளிலும் வழங்கப்படுகின்றன.


</doc>
<doc id="252046" url="https://ta.wikipedia.org/wiki?curid=252046" title="குமரிலபட்டர்">
குமரிலபட்டர்

குமரிலபட்டர் (Kumārila Bhaṭṭa}} (சமசுகிருதம்: कुमारिल भट्ट), கி. பி., ஏழாம் நூற்றாண்டில் வாழ்ந்த அசாம் பகுதியை சேர்ந்த, வேத தத்துவ தரிசனங்களில் ஒன்றான மீமாம்சை தர்சன அறிஞர். 
குமரிலபட்டர் வேதத்தின் முற்பகுதியான கர்ம காண்டம் எனப்படும் பூர்வ மீமாம்சை குறித்து மீமாம்சா சுலோக வார்த்திகம் என்ற விரிவான நூலை எழுதி புகழ் பெற்றவர். இவரது சீடர்களில் புகழ் பெற்றவர் பிரபாகரர். குமரிலபட்டரைப் போன்றே பல வேத தத்துவ நூல்களை எழுதிய பூர்வ மீமாம்சகர்.

சுருதிகளில் குறிப்பிடும் மந்திரங்கள் மற்றும் யாகம், யக்ஞம் போன்ற வைதீக கர்மங்களை மட்டுமே செய்வதன் மூலம் சொர்க்கத்தை எளிதாக அடைய முடியும் கொள்கை உடையவர். ஈஸ்வரன் எனும் இறை தத்துவத்தை ஏற்றுக் கொள்ளாதவர். 
வேதங்களில் கூறப்பட்ட சடங்குகளை செய்வதால் மட்டுமே ஒருவன் எளிதாக சொர்க்கத்திற்குச் செல்ல இயலும்போது, உத்தர மீமாம்சையான வேதாந்தம் எனும் உபநிடதங்கள் மூலம் பிரம்மத்தை அறிவதன் மூலம் சொர்க்கத்தை அடைய இயலாது என்ற கொள்கை கொண்டவர்.

வேதத்தை ஏற்காத பௌத்த சமயக் கொள்கைகளைக் கடுமையாகச் சாடியவர். தனது நாவன்மையால், மன்னர்களின் அரசவையில் பௌத்தர்களை வாதில் வென்றவர். இவரது மீமாஞ்சா தத்துவ கருத்துக்கள் பாட்ட மீமாம்சா என்ற பெயரில் அழைக்கப்படுகிறது.

வேதத்தின் முற்பகுதியான கர்ம காண்டத்தைக் கடைப்பிடிக்கும் பூர்வ மீமாம்சகரான குமரிலபட்டர், பௌத்த சமயக் கொள்கைகளை அறிவதற்காக, பௌத்தராக மாறி, நாலந்தா பல்கலைக்கழகத்தில் சேர்ந்து படித்தார். ஒரு முறை, வேத நெறிகளையும், சடங்குகளையும் தாக்கிப் பேசிய பெளத்த குரு தர்மகீர்த்தியை எதிர்த்து வாதிட்டதால், குமரிலபட்டர் பௌத்த மடத்திலிருந்து வெளியேற்றப்பட்டார்.

நாலந்தாவிலிருந்து வெளியேறிய குமரிலபட்டர், "பிரயாகை" எனப்படும் தற்கால அலகாபாத்தில் குடியேறி, பல மன்னரவைகளில், பெளத்த அறிஞர்களுடன் வாதப்போரில் வென்று, வேத நெறியை மீண்டும் தலை நிமிரச் செய்து, பௌத்தர்களின் செல்வாக்கை வெகுவாக குறைத்தார்.

வித்யாரண்யர் எழுதிய "மாதவிய சங்கர விஜயம்" எனும் நூலில், ஒரு முறை உத்தர மீம்மாம்சகரும், அத்வைத வேதாந்தியுயான ஆதிசங்கரர் குமரிலபட்டரை தன்னுடன் நேரடி வாதப் போருக்கு அழைத்த போது, தனக்கு வயதாகி விட்டதால் தனது சீடர் மந்தன மிஸ்ரருடன் வாதப் போர் செய்யுமாறு பணித்தார்.

மகிஷ்மதி நகரத்தில் வாழ்ந்து கொண்டிருந்த இல்லறத்தவரான மந்தனமிஸ்ரருடன் நடந்த வாதப் போட்டியில், ஆதிசங்கரர் வென்றார். வாதில் தோற்ற மந்தன மிஸ்ரர் தனது பெயரை சுரேஷ்வரர் என மாற்றிக் கொண்டு, சந்நியாசம் ஏற்று ஆதிசங்கரரின் சீடராகி பல அத்வைத வேதாந்த நூல்களை இயற்றி அத்வைத தத்துவங்களைப் பரப்பினார்.





</doc>
<doc id="252056" url="https://ta.wikipedia.org/wiki?curid=252056" title="மராட்டிய வங்கி">
மராட்டிய வங்கி

மராட்டிய வங்கி அல்லது மகாராஷ்டிர வங்கி இந்தியாவில் செயல்பட்டுவரும் பெரிய பொதுத்துறை வங்கிகளில் ஒன்றாகும். இவ்வங்கியின் மொத்த பங்குகளில், 81.2% விழுக்காடு பங்குகளை இந்திய அரசு கொண்டுள்ளது. இவ்வங்கி, இந்தியா முழுவதும் 15 இலட்சத்திற்கும் அதிகமான வாடிக்கையாளர்களுக்கு தனது 1868 -க்கும் அதிகமான கிளைகளின் மூலமாக சேவைகளை வழங்கி வருகிறது. இது மராட்டிய மாநிலத்தில் மற்ற பொதுத்துறை வங்கிகளை விட அதிகமான கிளைகளைக் கொண்டுள்ளது.



</doc>
<doc id="252058" url="https://ta.wikipedia.org/wiki?curid=252058" title="சனகாதி முனிவர்கள்">
சனகாதி முனிவர்கள்

சனகாதி முனிவர்கள் அல்லது பிரம்ம குமாரர்கள் (Four Kumaras) என்பவர்கள் பூவியில் மக்கள் தொகை பெருக்கத்திற்காக, பிரம்மாவின் மனதால் படைக்கப்பட்ட நான்கு ஆண் குழந்தைகள் ஆவர். ஆனால் தங்களை படைத்த பிரம்மாவின் விருப்பத்தை மீறி, இக்குமாரர்கள், இல்லற வாழ்வில் புகாது, பிரம்மச்சர்ய ஆசிரம வாழ்வை மேற்கொண்டு அண்டம் முழுவதும் சுற்றி ஆன்மீகத்தை பரப்பி வந்தனர் என இந்து சமய புராணங்கள் மற்றும் இதிகாசங்கள் வாயிலாக அறிய முடிகிறது பொதுவாக சனகாதி முனிவர்கள், சனகர், சதானந்தர், சனாநந்தர் மற்றும் சனத்குமாரர் என்ற பெயர்களால் அறியப்படுகிறார்கள்.

யோக நிலையில் சின்முத்திரை காட்டி அமர்ந்திருந்த தட்சிணாமூர்த்தியிடம், சனகாதி முனிவர்கள், ஆத்ம வித்தை மெளனமாக அறிந்தவர்கள்.

சாந்தோக்கிய உபநிடதத்தில், பிரம்மத்தை அறிய பூமா வித்தியாவை அருளியதன் மூலம், பிரம்ம தத்துவத்தை, சனத்குமாரர் எல்லாம் அறிந்த நாரதருக்கு புகட்டினார்.

மகாபாரத இதிகாசத்தில், விதுரனின் வேண்டுதலுக்கு இணங்க, உத்யோக பருவத்தில், அத்தினாபுர மன்னன் திருதராஷ்டிரனுக்கு மரணமில்லா பெரு வாழ்வு குறித்தான ஆத்ம வித்தையை சனத்குமாரர் அருளினார். சனத்குமாரரின் இந்த அருளரைகளை சனத்சுஜாதியம் என்ற பெயரால் அழைக்கப்படுகிறது.

மகாபாரத்தின் சாந்தி பருவத்தில், சுக்கிரன் மற்றும் விருத்திராசூரன் ஆகியவர்களுக்கு பிரம்ம வித்தையை அருளியதாக தகவல் உள்ளது.

பாகவத புராணம் மற்றும் விஷ்ணு புராணம் ஆகியவற்றில் சனகாதி முனிவர்கள், விஷ்ணுவின் அம்சமாகப் பிறந்தவர்கள் எனக் கூறப்பட்டுள்ளது.





</doc>
<doc id="252085" url="https://ta.wikipedia.org/wiki?curid=252085" title="எலெக்ட்ரான்கவர் கூட்டுவினை">
எலெக்ட்ரான்கவர் கூட்டுவினை

கரிம வேதியியலில், இலத்திரன்கவர் கூட்டுவினை அல்லது எலெக்ட்ரான்கவர் கூட்டுவினை ("electrophilic addition") என்பது இரண்டு அல்லது அதற்கு மேற்பட்ட எளிய மூலக்கூறுகள் இணைந்து ஒரு பெரிய கூட்டுப்பொருளை உருவாக்கும் கூட்டு வினையாகும். இவ்வினையில் ஒரு வேதிச்சேர்மத்தின் பை பிணைப்பு (π) உடைந்து இரண்டு புதிய சிக்மா பிணைப்புகள் (σ) பிணைப்புகள் உருவாகின்றன. இலத்திரன்கவர் கூட்டுவினையில் ஈடுபடும் வினைவேதிமத்தில் ஓர் இரட்டைப் பிணைப்பு அல்லது ஒரு முப்பிணைப்பு இருத்தல் கட்டாயமாகும்.

வினையில் உருவாகும் மின்கவரி X இலத்திரன் அதிகம் பெற்றுள்ள நிறைவுறாத C=C பிணைப்புடன் சேர்ந்து சகப் பிணைப்பு உருவாவதே இவ்வினை நிகழ்வதற்கான உந்து சக்தியாகும். X இன் நேர்மின் சுமை கார்பன்–கார்பன் பிணைப்புக்கு மாற்றப்பட்டு C-X பிணைப்பு உருவாகும்போது கார்போநேரயனி உருவாகிறது.

இலத்திரன்கவர் கூட்டுவினையின் இரண்டாவது படி நிலையில் நேர் மின்சுமை கொண்ட இடைநிலை சேர்மம் இலத்திரன் மிகுந்திருக்கும் எதிர்மின் சேர்மம் (Y) உடன் சேர்ந்து இரண்டாவது சகப்பிணைப்பை உருவாக்குகிறது.

படி 2 இல் நிகழும் வினை, ஒரு SN வகை வினையில் காணப்படும் அதே அணுக்கருத் தாக்குதல் செயல்முறை வினையாக அறியப்படுகிறது. இலத்திரன்கவரியின் மிகச்சரியான தன்மையும் நேர் மின்சுமை கொண்ட இடைநிலை அயனியின் தன்மையும் எப்போதும் தெளிவாக இருப்பதில்லை. அவை வினைபடுபொருள்களையும் வினைநிகழும் நிபந்தனைகளையும் சார்ந்து இருக்கிறது.

கார்பனுக்கு சமச்சீரில்லா எல்லா கூட்டு வினைகளிலும் தலத்தேர்வு முக்கியப் பங்குவகிக்கிறது. பெரும்பாலும் இது மார்கோவ்னிக்காவ் விதியைக் கொண்டே தீர்மானிக்கப்படுகிறது. கரிமபோரேன் சேர்மங்கள் எதிர் மார்க்கோவ்னிக்காவ் கூட்டுவினையைத் தருகின்றன. அரோமாட்டிக் வகை சேர்மங்கள் மீதனான இலத்திரன்கவர் தாக்குதலால் ஒரு கூட்டுவினை நிகழ்வதற்குப் பதிலாக இலத்திரன்கவர் அரோமாட்டிக் பதிலீட்டுவினை நிகழ்கிறது.

ஆல்க்கீன்கள் வினைமுகவருடன் புரியும் எலக்ட்ரான் கவர் கூட்டு வினைகளில் குறிப்பிடத்தகுந்த சில வினைகள் :


</doc>
<doc id="252093" url="https://ta.wikipedia.org/wiki?curid=252093" title="காங்க் ஜீ-ஹவான்">
காங்க் ஜீ-ஹவான்

காங்க் ஜீ-ஹவான் () (பிறப்பு: மார்ச் 20, 1977) ஒரு தென் கொரியா நாட்டு நடிகர் ஆவார். இவர் 2001ஆம் ஆண்டு முதல் பல சின்னத்திரை தொடர்களிலும் மற்றும் திரைப்படங்களிலும் நடித்து வருகின்றார். இவர் காபிடல் ஸ்காண்டல், காபி ஹவுஸ், பிக் மான் போன்ற பல தொடர்களில் நடித்ததன் மூலம் எல்லோருக்கும் மிகவும் பரிசியமான நடிகர் ஆனார்.



</doc>
<doc id="252099" url="https://ta.wikipedia.org/wiki?curid=252099" title="இந்திய மொழியியல் ஆய்வு">
இந்திய மொழியியல் ஆய்வு

இந்திய மொழியியல் ஆய்வு ("Linguistic Survey of India") என்பது, பிரித்தானிய இந்தியாவின் மொழிகள் தொடர்பான விரிவான ஆய்வு ஆகும். இது 364 மொழிகளையும் கிளைமொழிகளையும் உள்ளடக்கியது. அக்காலத்து இந்திய அரசாங்கம் 1894க்கும் 1928 ஆம் ஆண்டுக்கும் இடைப்பட்ட காலத்தில் செயற்படுத்திய இத்திட்டத்துக்கு, இந்தியக் குடிமைப் பணியைச் சேர்ந்த ஜார்ஜ் ஏ. கிரியெர்சன் பொறுப்பாக இருந்தார். கிரியெர்சனின் வெளியீட்டில் இருந்த ஒவ்வொரு சொல்லுக்குமான விபரங்களைப் பெறக்கூடியதாக தேடும் வசதியோடு கூடிய இணையத்தளம் ஒன்று உள்ளது. தவிர, பிரித்தானிய நூலகத்தின் ஒலி ஆவணக்காப்பகத்தில் இது தொடர்பான ஒலித்தட்டுப் பதிவுகள் உள்ளன.

1984ல் புதிய இந்திய மொழியியல் ஆய்வு ஒன்று, தலைமைப் பதிவாளர் மற்றும் மக்கள்தொகைக் கணக்கெடுப்பு ஆணையர் அலுவலகத்தின் மொழிப் பிரிவினால் தொடங்கப்பட்டது. இது இன்னும் தொடர்ந்து நடைபெறுகின்றது. 2010 ஆம் ஆண்டு முடிவில், 40% வேலைகள் நிறைவுற்றிருந்தன. கிரியெர்சனின் ஆய்வுக்குப் பின்னர் மொழியியல் நிலவரங்களில் ஏற்பட்ட மாற்றங்கள் குறித்து ஆராயும் ஒரு மட்டுப்படுத்தப்பட்ட நோக்கத்தையே இது கொண்டிருந்தது. மொழியியல் தரவுகளைச் சேகரிப்பதற்கு சாதாரண மக்களைப் பயன்படுத்தாமல், மொழி ஆசிரியர்களையும், அரசாங்க அலுவலர்களையும் பயன்படுத்தும் கிரியெர்சனின் தவறான முறையையே புதிய ஆய்வும் பின்பற்றுவதைப் பல தொழில்ரீதியான மொழியியலாளர்கள் குறைகூறியுள்ளனர். 

1991 ஆம் ஆண்டின் மக்கள்தொகைக் கணக்கெடுப்பிலிருந்து, இந்தியாவில் தனியான இலக்கண அமைப்புடன் கூடிய 1576 தாய்மொழிகளும், பிற தாய்மொழிகள் என வகைப்படுத்தப்பட்ட 1796 மொழிகளும் இருப்பது கண்டறியப்பட்டுள்ளது. இது, முழுமையானதும், துல்லியமானதுமான ஆய்வு ஒன்றின் தேவையை உணர்த்துகின்றது. கிரியெர்சனின் ஆய்வு பயிற்சி பெறாத களப் பணியாளர்களில் தங்கியிருந்ததுடன், பழைய மாநிலங்களான, பர்மா, மதராஸ் ஆகியவற்றையும், ஐதராபாத், மைசூர் போன்ற சமஸ்தானங்களையும் ஆய்வுக்குள் சேர்த்துக்கொள்ளவில்லை. இதனால், தென்னிந்தியாவின் பெரும்பகுதி அந்த ஆய்வுக்குள் அடங்கவில்லை.

2007 முதல் 2012 வரையான காலப்பகுதிக்கான பதினோராவது ஐந்தாண்டுத் திட்டத்தில் விரிவான இந்திய மொழியியல் ஆய்வொன்றைச் செய்வதற்காக 2.8 பில்லியன் இந்திய ரூபா ஒதுக்கப்பட்டது. புதிய ஆய்வு இரண்டு பகுதிகளாகத் திட்டமிடப்பட்டிருந்தது. ஒன்று புதிய இந்திய மொழியியல் ஆய்வு. மற்றது சிறிய மற்றும் அழிவை எதிர்நோக்கும் மொழிகள் குறித்த ஆய்வு. மைசூரில் உள்ள இந்திய மொழிகளுக்கான மைய நிறுவனத்தின் ஆதரவுடன், உதய நாராயண சிங் என்பாரின் வழிகாட்டுதலின்கீழ் 54 பல்கலைக்கழகங்கள், 2,000 ஆய்வாளர்கள், 10,000 மொழியியலாளர் மற்றும் மொழி வல்லுனர் ஆகிய நிறுவனங்களையும், தனியாட்களையும் 10 ஆண்டுகளுக்குப் பணியில் ஈடுபடுத்தத் திட்டமிடப்பட்டது.

2010 ஏப்ரலில், டைம்ஸ் ஆஃப் இன்டியாவில் வந்த செய்தியொன்றின்படி மேற்படி ஆய்வு கைவிடப்பட்டு அதற்குப் பதிலாக, கிரியெர்சனின் ஆய்வின் தொடர்ச்சியாக இந்திய மக்கள் மொழியியல் ஆய்வு என்னும் பெயரில் ஒரு ஆய்வு அறிவிக்கப்பட்டுள்ளது. இது "மொழி ஆய்வு மற்றும் பதிப்பு மையம்" எனப்படும் அரசுசார்பற்ற நிறுவனமொன்றின் ஆதரவுடன், கணேஷ் என். தேவி என்பவரைத் தலைவராகக் கொண்டு இடம்பெறும். இத்திட்டத்தை இமலாய மொழிகளுடன் தொடங்க எண்ணியுள்ளனர். மொழி அடிப்படையிலான பாகுபாட்டையும், மொழி ஆதிக்கவாதத்தையும் தூண்டக்கூடும் என்று அரசாங்கம் அச்சம் கொண்டிருந்ததாலேயே, முன்னர் திட்டமிடப்பட்ட விரிவான ஆய்வு கைவிடப்பட்டதாகக் கூறப்படுகிறது.


</doc>
<doc id="252103" url="https://ta.wikipedia.org/wiki?curid=252103" title="ஐதராபாத் விரைவுவண்டி">
ஐதராபாத் விரைவுவண்டி

ஐதராபாத்து விரைவுவண்டி ("Hyderabad express"), ஐதராபாத்தையும் சென்னையையும் இணைக்கிறது.

இந்த வண்டி சூலூர் பேட்டை, நாயுடுபேட்டை, கூடூர், நெல்லூர், காவலி, ஒங்கோல், சீராலா, பாபட்லா, தெனாலி, குண்டூர், சத்தெனபல்லி, பிடுகுராள்ளா, நடிகுடி, மிர்யாலகுடா, நல்கொண்டா, செகந்திராபாத் ஆகிய இடங்களின் வழியாக பயணிக்கிறது.



</doc>
<doc id="252104" url="https://ta.wikipedia.org/wiki?curid=252104" title="பத்மாவதி விரைவுவண்டி">
பத்மாவதி விரைவுவண்டி

பத்மாவதி விரைவுவண்டி ("Padmavati Express"), செகந்திராபாத்துக்கும் திருப்பதிக்கும் பயணிக்கும் தொடர்வண்டியாகும். இது வாரங்கல், விஜயவாடா, கூடூர் ஆகிய நகரங்களின் வழியாக இயக்கப்படுகிறது.

செகந்திராபாத்தில் இருந்து புறப்பாடு



</doc>
<doc id="252110" url="https://ta.wikipedia.org/wiki?curid=252110" title="இந்திய மத்திய வங்கி">
இந்திய மத்திய வங்கி

இந்திய மத்திய வங்கி அல்லது சென்ட்ரல் பேங்க் ஆஃப் இந்தியா இந்திய அரசுக்கு சொந்தமான பொதுத்துறை வங்கியாகும். இந்திய அரசால் தேசியமயமாக்கப்பட்ட, பழமையான மற்றும் மிகப்பெரிய வங்கிகளில் ஒன்றான இவ்வங்கி இந்தியாவின், பொருளதார தலைநகரும், மகாராஷ்டிராவின் தலைநகருமுமான மும்பையை தலைமையிடமாகக் கொண்டு செயல்பட்டு வருகிறது. இவ்வங்கி இந்தியாவின் 27 மாநிலங்கள் மற்றும் 3 ஒன்றியப் பகுதிகளில் 4600 கிளைகளையும் 4 விரிவுபடுத்தும் மையங்களையும் கொண்டு செயல்பட்டு வருகிறது.



</doc>
<doc id="252119" url="https://ta.wikipedia.org/wiki?curid=252119" title="பத்து அழகுகள்">
பத்து அழகுகள்

பத்து அழகுகள் என்பவை ஒரு நூலை அலங்கரிப்பதற்கு அந்நூலில் இருக்கவேண்டிய பத்துவகை அழகுகள் யாவை என்பதை நன்னூல் கூறுகிறது.




</doc>
<doc id="252125" url="https://ta.wikipedia.org/wiki?curid=252125" title="செயற்கை கடல்நீர்">
செயற்கை கடல்நீர்

செயற்கை கடல்நீர் "(Artificial seawater )" என்பது தாது உப்புகளும் உயிர்ச்சத்துக்களும் கலந்து கரைந்துள்ள கடல்நீரையொத்த கலவைநீராகும். இந்நீர் கடல் உயிரியியலில் மற்றும் கடல்சார் பாறையடி நீர் வாழினங்கள் ஆகியவற்றிற்காக முதன்மையாகப் பயன்படுத்தப்படுகிறது. பாசிகள், பாக்டீரியா, தாவரங்கள் மற்றும் விலங்குகள் போன்ற நீர் வாழினங்களுக்குப் பொருத்தமாக ஊடகத்தை தயாரிக்க உதவுகிறது. செயற்கை கடல்நீரில் இயற்கை கடல்நீரைவிட மீளாக்கத்திறன் மிகுந்திருப்பதாக அறிவியல் கண்ணோட்டத்தில் கருதப்படுகிறது.

கீழே கொடுக்கப்பட்டுள்ள அட்டவணையில் 1967 ஆம் ஆண்டில் தயாரிக்கப்பட்ட மாதிரி செயற்கை கடல்நீரின் பகுதிப்பொருட்கள் கொடுக்கப்பட்டுள்ளன. இச்செயல்முறைக் குறிப்பில் இரண்டு வகையான தாது உப்புகள் பட்டியலிடப்பட்டுள்ளன. முதலாவது வகை நீரிலி உப்புகள் ஆகும். இவற்றின் எடையை கண்டறிய இயலும். இரண்டாவது வகை உப்புகள் நீரேறிய உப்புகள் ஆகும் இவை செயற்கை கடல்நீரில் கரைசலாக மட்டுமே சேர்க்கப்படுகின்றன.

மேற்கண்ட அட்டவணையில் பட்டியலிடப்பட்டுள்ள அனைத்து தாது உப்புகளும் கனிமவேதியியல் தாது உப்புகளாகும். 1978 ஆம் ஆண்டில் தயாரிக்கப்பட்ட செயற்கை கடல்நீரில் குறைவான அளவில் உயிர்ச்சத்துகளும் கரிமச்சேர்மங்களும் சேர்க்கப்பட்டன.

சர்வதேசத் தரத்துடன் செயற்கை கடல்நீரைத் தயாரிப்பதற்கான செயல்முறைக் குறிப்புகளை அமெரிக்க மூலப்பொருள் மற்றும் பரிசோதனைக் குழுமம் (அ.மூ.ப.கு ) வரையறுத்துள்ளது . தற்போதைய நிலையான தரம் அ.மூ.ப.கு டி1141-98 எனப்பெயரிடப்பட்டுள்ளது. ( ஆனால் அசல் தரவளவு அ.மூ.ப.கு டி1141-52) மற்றும் மாற்று கடல்நீர் தயாரிப்பதற்கான தரப்பயன்பாட்டை விவரிக்கிறது. அ.மூ.ப.கு டி1141-98 தரம் கொண்ட செயற்கை கடல்நீர் பல்வேறு பயன்பாடுகளைக் கொண்டுள்ளது. அரிமாணம் ஆய்வுகள், கடற்கருவி அளவீடுகள் மற்றும் வேதியியற் செயற்முறைகள் முதலியன இவற்றில் அடங்கும்.




</doc>
<doc id="252146" url="https://ta.wikipedia.org/wiki?curid=252146" title="சூலை 2015">
சூலை 2015

சூலை 2015 ("July 2015", ஜூலை 2015), 2015 ஆம் ஆண்டின் ஏழாவது மாதமாகும்.




</doc>
<doc id="252163" url="https://ta.wikipedia.org/wiki?curid=252163" title="தொட்டதிம்மன அள்ளி ஊராட்சி">
தொட்டதிம்மன அள்ளி ஊராட்சி

தொடத்தம்பட்டி ஊராட்சி அல்லது தொட்டதிம்மனஅள்ளி ஊராட்சி ("Doddathimmanahalli Gram Panchayat"), தமிழ்நாட்டின் கிருஷ்ணகிரி மாவட்டத்தில் உள்ள கெலமங்கலம் வட்டாரத்தில் அமைந்துள்ளது. இந்த ஊராட்சி, வேப்பனஹள்ளி சட்டமன்றத் தொகுதிக்கும் கிருஷ்ணகிரி மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர். 2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 9226 ஆகும். இவர்களில் பெண்கள் 4493 பேரும் ஆண்கள் 4733 பேரும் உள்ளனர். இவ்வூர் இராயக்கோட்டை-கெலமங்கலம் சாலையில் உள்ளது. இவ்வூர் பெரும்பாலும் உள்ளூர் மக்களால் தொடத்தம்பட்டி என்றே அழைக்கப்படுகிறது. இவ்வூரே இவ்வூராட்சியின் தலைமையகமாகும். 

தமிழ்நாடு ஊரக வளர்ச்சி மற்றும் ஊராட்சித் துறையின் 2015ஆம் ஆண்டுத் தரவின்படி கீழ்க்கண்ட தகவல் தொகுக்கப்பட்டுள்ளது.
இந்த ஊராட்சியில் அமைந்துள்ள சிற்றூர்களின் பட்டியல்:


</doc>
<doc id="252164" url="https://ta.wikipedia.org/wiki?curid=252164" title="வ. ஜெயதேவன்">
வ. ஜெயதேவன்

வ. ஜெயதேவன் ஒரு தமிழ்ப் பேராசிரியர், தமிழ் அகராதியியல் ஆய்வாளர். இவர் சென்னைப் பல்கலைக்கழகத் தமிழ்த்துறைத் தலைவராகப் பணியாற்றுகிறார். தமிழ் அகராதியியல் தொடர்பாகப் பல ஆய்வுக் கட்டுரைகளையும், நூல்களையும் வெளியிட்டுள்ளார். தமிழ்ப் பேரகராதியின் இற்றைப்படுத்தல், விரிவாக்கப் பணிகளில் ஈடுபட்டுள்ளார். 



</doc>
<doc id="252165" url="https://ta.wikipedia.org/wiki?curid=252165" title="பையூர் 1 நீலம் மாம்பழம்">
பையூர் 1 நீலம் மாம்பழம்

பையூர் 1 நீலம் மாம்பழம் என்பது நீலம் மாம்பழங்களில் ஒரு தனித்தேர்வு வகையாகும். இது கிருட்டிணகிரி மாவட்டத்தில் உள்ள பையூர் மண்டல வேளாண் ஆராய்ச்சி நிலையத்தில் இருந்து வெளியிடப்பட்ட உயர் விளைச்சல் இரகம் ஆகும்.
இவ்வகை மாமரம் வருடாவருடம் சீரான மகசூல் தரும் இரகம் ஆகும். இம்மரங்கள் குட்டையாக வளரும் தன்மையுடையன. இதன் பழங்கள் தரம் கொண்டவை. நல்ல சுவை உடையது. நல்ல இருப்புத் தன்மை கொண்டதால் நீண்ட தொலைவுக்கு எடுத்துச் செல்லலாம்.





</doc>
<doc id="252166" url="https://ta.wikipedia.org/wiki?curid=252166" title="கலப்பாடு மாம்பழம்">
கலப்பாடு மாம்பழம்

கலப்பாடு என்பது மாம்பழங்களில் ஒரு வகையாகும். இம்மரம் ஆண்டு தோறும் சீரான, அதிக விளைச்சல் தரக்கூடியது. இது குட்டையாக வளரும் மத்திய பருவ இரகமாகும். இதன் பழங்கள் சிறியதாகவும், நல்ல இருப்புத்தன்மைக் கொண்டதால் நீண்டதொலைவுக்கு எடுத்துச்செல்லலாம். நார் இல்லாமல் கெட்டியான சதைப்பற்றும், நல்ல சுவையும் மணமும் உடையது. மஞ்சள் ஆரஞ்சு கலந்த ஆறஞ்சு நிறசதைப்பற்றுக் கொண்டது.




</doc>
<doc id="252167" url="https://ta.wikipedia.org/wiki?curid=252167" title="மல்லிகா மாம்பழம்">
மல்லிகா மாம்பழம்

மல்லிகா என்பது நீலம் மற்றும் தஷஹரி இரகங்களின் கலப்பு ஒட்டு இரக மாம்பழ வகையாகும். இப்பழம் நல்ல கவர்ச்சியான தோற்றம் உடையது.
இதன் பழங்கள் நல்ல இருப்புத்தன்மைக் கொண்டதால் நீண்டதொலைவுக்கு எடுத்துச்செல்லலாம். நார் இல்லாமல் கெட்டியான சதைப்பற்றும்,நல்ல சுவையும் மணமும் உடையது. 




</doc>
<doc id="252169" url="https://ta.wikipedia.org/wiki?curid=252169" title="அர்கா புனித் மாம்பழம்">
அர்கா புனித் மாம்பழம்

அர்கா புனித் இரக மாம்பழம் அல்போன்சா மற்றும் பங்கனப்பள்ளி இரங்களின் கலப்பு ஒட்டு இரக மாம்பழ வகையாகும். இது மிதமான வீரியம் கொண்ட மரம் ஆகும். ஆண்டுதோரும் சீரான விளைச்சல் தரக்கூடியது. இது நடுப்பருவ இரகம் ஆகும். இதன் பழங்கள் நல்ல இருப்புத்தன்மைக் கொண்டதாகவும் வெளிநாடுகளுக்கு ஏற்றுமதி செய்யக்கூடிய இரகமாகவும் உள்ளது. அல்போன்சாவைப் போல கெட்டியான ஆரஞ்சு நிற சதைப்பற்றும், இனிப்பும் புளிப்பும் கலந்த சுவையும் நல்ல மணமும் உடையது. 

ஆறாவது அகில இந்திய மாங்கனி விழா மலர்,கிருட்டிணகிரி,தர்ம்புரி மாவட்டத்திற்கேற்ற மா இரகங்கள். கட்டுரை.



</doc>
<doc id="252170" url="https://ta.wikipedia.org/wiki?curid=252170" title="யானைப் பற்பசை">
யானைப் பற்பசை

யானைப் பற்பசை ("Elephant toothpaste") என்பது ஐதரசன் பெராக்சைடு விரைவாக சிதைவடைவதால் உண்டாகும் ஒரு நுரைபடிந்த பொருள் ஆகும். மிகவும் குறைவான வினைபடு பொருள்கள் இச்சோதனைக்குத் தேவைப்படுவதால், பெரும்பாலும் வகுப்பறைகளில் இச்சோதனையைச் செய்துகாட்டி நுரை எரிமலை செய்யப்படுகிறது. சிலசமயங்களில் இச்சோதனையை "மார்சுமலோ சோதனை" ("Marshmallow Experiment") என்றும் அழைப்பார்கள். ஆனால் இச்சோதனை உளவியல் சார்ந்த ஸ்டான்போர்டு மார்சுமலோ சோதனையுடன் தொடர்பில்லாதது ஆகும்.
முதலில் செறிவூட்டப்பட்ட (30%), ஐதரசன் பெராக்சைடுடன் திரவ சவர்க்காரம் கலக்கப்படுகிறது. பின்னர் மிக விரைவில் ஐதரசன் பெராக்சைடு சிதைவடைய வேண்டுமென்பதற்காக ஒரு வினையூக்கி, பெரும்பாலும் பொட்டாசியம் அயோடைடு சேர்க்கப்படுகிறது. ஐதரசன் பெராக்சைடு ஆக்சிசன் மற்றும் தண்ணீர் எனவிரண்டாகச் சிதைவடைகிறது. குறைவான அளவு ஐதரசன் பெராக்சைடு அதிகமான அளவு ஆக்சிசனை உற்பத்தி செய்து அதை கொள்கலனுக்கு வெளியே தள்ளுகிறது. சவர்க்காரம் கலந்த நீர் ஆக்சிசனை தடுத்து குமிழ்களை உருவாக்கி பின்னர் நுரையாக மாற்றுகிறது. வினையூக்கி சேர்க்கப்படுவதற்கு முன்பே நிறமூட்டுவதற்காக வண்ணப்பொடிகளும் சேர்க்கப்படுவதுணடு.

இவ்வினை ஐதரசன் பெராக்சைடின் (HO) வினையூக்கிசார் சிதைவடைதலை வெளிப்படுத்துகிறது. பொதுவாக ஐதரசன் பெராக்சைடு, ஆக்சிசன் மற்றும் தண்ணீர் எனவிரண்டாக சிதைவடைவது உணர்ந்து கொள்ளும் அல்லது அளவிடும் அளவுக்கு மிகமெதுவாக நிகழும் செயலாகும். 

பொட்டாசியம் அயோடைடில் உள்ள அயோடைடு அயனி இவ்வினையில் வினையூக்கியாகச் செயல்படுகிறது. இவ்வினையூக்கி வினையில் எந்தவித பாதிப்பும் அடையாமல் வினைவழிமுறையில் மாற்றம் ஏற்படுத்தி வினைச் செயல்முறையை துரிதப்படுத்துகிறது. 

இவ்வினை ஒரு வெப்பம் உமிழ்வினை ஆகும்; வினையில் உற்பத்தியாகும் நுரையும் மிகவும் சூடாக இருக்கும்.



</doc>
<doc id="252173" url="https://ta.wikipedia.org/wiki?curid=252173" title="வில்லை (வடிவவியல்)">
வில்லை (வடிவவியல்)

வடிவவியலில் வில்லை ("lens") என்பது இருபுறம் குவிந்துள்ள ஒரு வடிவமைப்பு ஆகும். இவ்வடிவம் இரு வட்ட விற்களால் அடைவுபெற்றிருக்கும். சம ஆரங்கொண்ட இரு வட்ட விற்களாலான வில்லைகள் சமச்சீர் வில்லைகள் எனவும், சமமற்ற ஆரங்கொண்ட இரு வட்ட விற்களாலான வில்லைகள் சமச்சீரற்ற வில்லைகள் எனவும் அழைக்கப்படுகின்றன.
பிறை ஒரு குழிவு-குவிவு வடிவம் கொண்டதாகும்.

பொதுவாக ஒளிவியலில் பயன்படுத்தப்படும் வில்லையானது ஒரு முப்பரிமாண வடிவம். இது இருபரிமாண வில்லையொன்றை அதன் சமச்சீர் அச்சைப் பொறுத்து சுழற்றுவதால் பெறப்படுகிறது.


</doc>
<doc id="252182" url="https://ta.wikipedia.org/wiki?curid=252182" title="கொச்சுவேலி - யஷ்வந்த்பூர் விரைவுவண்டி">
கொச்சுவேலி - யஷ்வந்த்பூர் விரைவுவண்டி

கொச்சுவேலி - யஷ்வந்த்பூர் விரைவுவண்டி என்பது இந்திய இரயில்வேயினால் இயக்கப்படும் விரைவுவண்டிகளில் ஒன்றாகும். இது கேரளத்திலுள்ள கொச்சுவேலியையும், கர்நாடகத்தில் உள்ள யஷ்வந்த்பூரையும் இணைக்கிறது.


</doc>
<doc id="252183" url="https://ta.wikipedia.org/wiki?curid=252183" title="வரிசைமுறை – கட்டுப்பாட்டிலுள்ள பலபடி">
வரிசைமுறை – கட்டுப்பாட்டிலுள்ள பலபடி

வரிசைமுறை – கட்டுப்பாட்டிலுள்ள பலபடிகள் "(Sequence-controlled polymers)" என்பவை வெவ்வேறு வேதியியல் இயல்பைக் கொண்டுள்ள ஒற்றைப்படிகள் ஓர் ஒழுங்கு வரிசைமுறையில் இணைந்து காணப்படும் பெருமூலக்கூறுகளாகும் . உதாரணமாக, டிஎன்ஏ, ஆர்.என்.ஏ மற்றும் புரதங்கள் போன்ற உயிரியல் பலபடிகளில், ஒற்றைப்படிகள் ஓர் ஒழுங்கு வரிசை கட்டுப்பாட்டு முறையில் அமைந்துள்ளன. இயற்கை வரிசைமுறையில் அமையாதவை என வரையறுக்கப்பட்ட பலபடிகளையும் திண்ம நிலை தொகுப்புகள் என்ற செயற்கை முறையில் தயாரிக்க முடியும். 

• பலபடி<Br>
• பலபடி அறிவியல் <Br>
• பலபடி வேதியியல் <Br>
• பலபடி இயற்பியல் <Br>
• பலபடி பொறியியல் <Br>
• வேதியியல் 


</doc>
<doc id="252202" url="https://ta.wikipedia.org/wiki?curid=252202" title="பிரபாகரர்">
பிரபாகரர்

பிரபாகரர் (Prabhākara), இந்தியாவில் கி. பி., ஏழாம் நூற்றாண்டில் வாழ்ந்த மீமாம்ச சித்தாந்தி. தனது குரு குமரிலபட்டருடன் பூர்வ மீமாம்ச சித்தாந்தம் குறித்தான சிறிது கருத்து வேறுபாட்டால் பிரபாகர மீமாம்சா என்ற சித்தாந்தாத்தை நிலைநாட்டினார்.


</doc>
<doc id="252205" url="https://ta.wikipedia.org/wiki?curid=252205" title="மேல் குவார்க்கு">
மேல் குவார்க்கு

மேல் குவார்க்குகள் "(Up quarks)" என்பவை அணு உட்துகள்கள் ஆகும். புரோட்டான்கள் போன்ற பல பெரிய துகள்களை உருவாக்க இத்துகள்கள் உதவுகின்றன. மேல் குவார்க்குகளின் மின்சுமை +2/3 ஆகும். அறியப்பட்டுள்ள ஆறுவகையான குவார்க்குகளில் இவையே மிகவும் இலேசானவையாகும். மேல் குவார்க்குகளின் கோண உந்தம் ½ ஆகும். அடிப்படை விசைகள் எனப்படும் ஈர்ப்பு விசை, வலிய இடைவினை, வலிகுறை இடைவினை,மின்காந்த விசை ஆகிய நான்கும் மேல் குவார்க்குகளைப் பாதிக்கின்றன. அனைத்து குவார்க்குகளையும் போலவே மேல் குவார்க்குகளும் அடிப்படைத் துகள்களாகும். இதன்பொருள் இவை மிகச்சிறியவை, இவற்றை மேலும் பிரிக்க இயலாது என்று விஞ்ஞானிகள் நம்புகிறார்கள்.

மின்சுமை +2/3 பெற்றுள்ள இரண்டு மேல் குவார்க்குகள் மற்றும் -1/3 மின்சுமை கொண்ட ஒரு கீழ் குவார்க்கு சேர்ந்து மின்சுமை +1 பெற்றுள்ள புரோட்டான்களை உருவாக்குகின்றன. இதேபோல ஒரு மேல் குவார்க் மற்றும் இரண்டு கீழ் குவார்க்குகள் இணைந்து மின்சுமையற்ற ஒரு நியூட்ரானை உருவாக்குகின்றன. சிக்கல் நிறைந்த துகள்களான பையான்களை உருவாக்கவும் மேல் குவார்க்குகள் பயன்படுகின்றன.


</doc>
<doc id="252212" url="https://ta.wikipedia.org/wiki?curid=252212" title="திருவள்ளூர் வீரராகவப்பெருமாள் கோயில்">
திருவள்ளூர் வீரராகவப்பெருமாள் கோயில்

திருவள்ளூர் வீரராகவபெருமாள் திருக்கோயில் 108 வைணவத் திருத்தலங்களில் ஒன்று. இந்தியாவின் தமிழ்நாடு மாநிலத்திலுள்ள சென்னைக்கு அருகில் திருவள்ளூரில் இக்கோயில்அமைந்துள்ளது.

இத்திருக்கோவிலை அகோபில மடம் பராமரித்து வருகிறது. இத்திருக்கோயில் ஐந்தடுக்கு இராசகோபுரத்துடன் (பிரதான வாயில்) பல்லவர்களால் கட்டப்பட்டது ஆகும். கனகவள்ளி அம்மையார், கனேச ஆழ்வார், கஜலட்சுமி தாயார், கோபாலன், நம்மாழ்வார், சக்கரத்தாழ்வார், ஆண்டாள், வேதாந்த தேசிகன், இராமானுச ஆச்சாரியார், லட்சுமிநரசிம்மர் ஆகியோருக்கு இங்கு தனித்தனியே சிறு ஆலயங்கள் கட்டப்பட்டுள்ளன. இங்குதான் இறைவன் அரசன் தர்மசேனனின் மகள் வசுமதியை திருக்கல்யாணம் செய்து கொண்டதாக கூறப்படுகிறது.

இங்குள்ள கல்வெட்டுகள் 9 ஆம் நூற்றாண்டைச் சார்ந்த பல்லவர்களின் இரண்டாவது பாதியைக் குறிப்பிடுகின்றன. இக்கோவில் 5000 ஆண்டுகள் பழமை வாய்ந்தது என உள்ளூரில் புழக்கத்திலுள்ள புராணக் கதைகள் தெரிவிக்கின்றன. விஷ்ணுவே வீரராகவப்பெருமாளாக இக்கோவிலில் குடிகொண்டுள்ளார். 

இக்கோயிலின் இறைவன் ”வைத்திய வீரராகவர்” என்றும் அழைக்கப்படுகிறார். தீராத நோய்களை வீரராகவர் தீர்த்து வைப்பார் என்ற நம்பிக்கையில் மக்கள் சிறிய உலோகத் தகட்டில் நோயினால் பாதிக்கப்பட்ட உறுப்பைச் செதுக்கி அந்நோயைத் தீர்த்து வைக்குமாறு கடவுளிடம் கோரிக்கை சமர்ப்பிப்பதை வழக்கமாகக் கொண்டுள்ளனர். இறைவனுக்கு இங்கு சந்தன எண்ணெயால் மட்டும் அபிசேகம் செய்யப்படுகிறது.

புரு எனும் முனிவரின் யாகத்தின் பயனாய் பிறந்த சாலிஹோத்ரர் எனும் முனிவர் இங்கு தவம் செய்து வந்தார். தினமும் அதிதிக்கு படைத்த பின்பு உண்ணபவரான சாலிஹோத்ர முனிவரின் அதிதியாக பெருமாளே வயோதிகர் வடிவில் வந்து உணவு பெற்றார். பசி தீராததாகக் கூறி முனிவரின் பங்கையும் உண்டு பசியாறிய பின்னர் உண்ட களைப்பு தீர எங்கே படுப்பது என முனிவரிடம் வினவ, முனிவர் தம் ஆசிரமத்தைக் காட்டினார். அங்கே பெருமாளாக சயனித்தார். "படுக்க எவ்வுள்" என்று கேட்டதால் ஊர் பெயர் எவ்வுள்ளூர் என்றும் எவ்வுட்கிடந்தான் என்பது பெருமாள் திருப்பெயருமாயிற்று.

ஸ்ரீதேவித் தாயார் வசுமதி எனும் பெயரில் திலிப மகாராஜாவிற்கு பெண்ணாக அவதரித்து வாழ்ந்து வர, வீரநாராயணன் எனும் பெயருடன் வேட்டைக்குச் சென்ற பெருமாள் தாயாரை மணமுடித்ததாகத் தலவரலாறு. 

அதன்பின்னரே பெருமாள் பெயர் மாறிற்று, அதுவரை கிங்கிருஹேசன் எனும் பெயரே பெருமாளுக்கு முக்கிய திருப்பெயராக விளங்கிற்று. 

இத்திருக்கோயில் திருக்குளம் நோய்தீர்க்கும் திருக்குளமாகவும், பெருமாள் வைத்திய வீரராகவப்பெருமாளாகவும் பக்தர்களால் கூறப்படுகின்றனர்.



</doc>
<doc id="252218" url="https://ta.wikipedia.org/wiki?curid=252218" title="ஓரியண்டல் வணிக வங்கி">
ஓரியண்டல் வணிக வங்கி

ஓரியண்டல் வணிக வங்கி அல்லது ஓரியண்டல் பேங்க் ஆப் காமர்சு இந்தியாவில் 1980 முதல் செயல்பட்டுவரும் பொதுத்துறை வங்கிகளில் ஒன்றாகும். இது 1943ஆம் ஆண்டில் லாகூரில் (அப்போதைய இந்தியா, தற்போது பாகிஸ்தான்) தொடங்கப்பட்ட வங்கியாகும். இந்த வங்கி 15 ஏப்ரல் 1980 இல் நாட்டுடைமையாக்கப்பட்டது. 



</doc>
<doc id="252219" url="https://ta.wikipedia.org/wiki?curid=252219" title="முப்பத்திரண்டு உத்திகள்">
முப்பத்திரண்டு உத்திகள்

முப்பத்திரண்டு உத்திகள் நூலில் இருத்தல் வேண்டும் என நன்னூல் சிலவகை உத்திகளைப் பட்டியலிட்டுள்ளது. அவை,

1.சொல்லித் தொடங்குதல் வேண்டும்.<Br> 
2. காரண காரிய முறைப்படி இயல்களை வைத்தல் வேண்டும்.<Br>
3. நூலில் கூறக்கருதும் பொருள்களை தொகுத்துக் கூறுதல் வேண்டும்.<Br>
4. பின்னர் அவற்றைவகுத்துக் காட்டுதல் வேண்டும்.<Br>
5. கூறவந்த கருத்தை மேலோர் கூறியுள்ளவாறு முடித்துக்காட்ட வேண்டும்.<Br>
6. தான் கூறும் கருத்துக்கு இலக்கியத்தின் இடம் கூறுதல் வேண்டும்.<Br>
7. முன்னோர் கூறிய கருத்துகளை பொருத்தமான இடங்களில் எடுத்தாள வேண்டும்.<Br>
8. பிறருடைய கோட்பாடுகளையும் எடுத்துக் கூறுதல் வேண்டும்.<Br> 
9. சொற்களின் பொருள் விளக்க உருபுகளை விரித்துக் கூறுதல் வேண்டும்.<Br>
10. ஒன்றோடொன்று தொடர்புடைய சொற்களை இணைத்துக் கூறுதல் வேண்டும்.<Br>
11. இருபொருள்படக் கூறுதல் வேண்டும்.<Br>
12. காரணம் விளங்காமல் கூறப்பட்டதை காரணம் கூறி முடிக்க வேண்டும்.<Br>
13. ஒரு பொருளுக்குரிய இலக்கணத்தை ஒப்புமைப்படுத்தி உறுதிப்படுத்துதல் வேண்டும்.<Br>
14. உறுதிப்படுத்திய இலக்கணத்தை பிறவிடங்களிலும் பயன்படுத்துமாறு தொடர்புபடுத்துதல் வேண்டும்.<Br>
15. வழக்கொழிந்தவற்றை விலக்குதல் வேண்டும்.<Br>
16. தற்காலத்தில் வழக்குக்கு வந்தப் புதுமைகளை ஏற்புடையது எனில் ஏற்றுக் கொள்ள வேண்டும்.<Br>
17. பின்னால் இவை தேவைப்படும் என்றுணர்ந்து அவற்றை முன்கூட்டியே சொல்வது வேண்டும்.<Br>
18. ஒரு பொருளுக்கு கருவியாய் அமையவேண்டியதை பின்னால் நிறுத்திக் காட்டுதல் வேண்டும்.<Br>
19. வெவ்வெறு வேறுபட்ட கருத்துகளையும் எடுத்துக் காட்டல் வேண்டும்.<Br>
20. அவ்வாறு வேறுபடும் கருத்துகளை தொகுத்துக் கூறல் வேண்டும்.<Br>
21. இறுதியில் சொல்லப் போவதை முற்பகுதியில் சொல்ல நேர்ந்தால் அது பின்னர் விளக்கப்படும் என்று கூறுதல் வேண்டும்.<Br>
22. முற்பகுதியில் கூறப்பட்டதை பிற்பகுதியில் மீண்டும் சொல்ல நேர்ந்தால் முன்னரே கூறப்பட்டது என்று கூறுதல் வேண்டும்.<Br>
23. மாறுபட்ட இரண்டு கருத்துகளில் ஏதாவதொன்றை துணிந்து ஏற்க வேண்டும்.<Br>
24. மேற்கோள்கள் எடுத்துக்காட்ட வேண்டும்.<Br>
25. தான் சொல்ல வந்ததை மேற்கோளுடன் பொருத்திக் காட்ட வேண்டும்.<Br>
26. ஐயத்திற்கு இடமின்றி சொல்லவந்த கருத்தை உரைக்க வேண்டும்.<Br>
27. சொல்லாமல் விட்டவற்றிற்கும் காரணம் கூறுதல் வேண்டும்.<Br>
28. பிறநூல்களின் முடிவுகளை ஏற்றுக் கொள்ள வேண்டும்.<Br>
29. தன்னுடைய புதிய கருத்துகளை பலவிடங்களில் எடுத்துச் சொல்லுதல் வேண்டும்.<Br>
30. சொற்பொருள் விளக்கத்தையும் அங்கேயே கொடுத்திடல் வேண்டும்.<Br>
31. ஒத்த கருத்துக்கள் உடையனவற்றை ஓரிடத்தில் வகைப்படுத்த வேண்டும்.<Br>
32. மேலும் ஆராய்வதற்குரிய எல்லைகளை எடுத்துக்காட்டுதல் வேண்டும். 



</doc>
<doc id="252223" url="https://ta.wikipedia.org/wiki?curid=252223" title="அர்கா அன்மோல் மாம்பழம்">
அர்கா அன்மோல் மாம்பழம்

அர்கா அன்மோல் என்பது ஒரு கலப்பு ஒட்டு இரகமாகும். இது அல்போன்சா மற்றும் ஜனார்தன் பசந் இரகங்களைக் கொண்டு இனச்சேர்கை மூலம் உருவான மா வகையாகும். இம்மரம் ஆண்டு தோறும் சீரான விளைச்சல் தரக்கூடியது. மிக நல்ல இருப்புத்தன்மைக் கொண்டதால் நீண்டதொலைவுக்கு எடுத்துச்செல்லலாம். பஞ்சு சதை இல்லாததால் ஏற்றுமதி இரமாக உள்ளது. இனிப்பும் புளிப்பும் கலந்த சுவை உடையது. சீரான ஆறஞ்சு நிறச்தைப்பற்றுக் கொண்டது.

ஆறாவது அகில இந்திய மாங்கனி விழா மலர், கிருட்டிணகிரி, தர்ம்புரி மாவட்டத்திற்கேற்ற மா இரகங்கள். கட்டுரை.


</doc>
<doc id="252224" url="https://ta.wikipedia.org/wiki?curid=252224" title="அர்கா நீல்கிரன் மாம்பழம்">
அர்கா நீல்கிரன் மாம்பழம்

அர்கா நீல்கிரன் என்பது ஒரு கலப்பு ஒட்டு இரக மா வகையாகும். இது அல்போன்சா மற்றும் நீலம் மாம்பழ இரகங்களைக் கொண்டு இனச்சேர்க்கை மூலம் உருவாக்கப்பட்ட மா வகையாகும். இம்மரம் ஆண்டு தோறும் சீரான விளைச்சல் தரக்கூடியது. நீலம் போல நடுத்தர எடையுடனும், நல்ல இருப்புத்தன்மை கொண்டது. நீலத்தைப்போல பின்பட்ட இரகமாகும். நீலத்தைவிட அதிக மகசூல் தரும் இரகமாகவும் உள்ளது. பழத்தின் நிறம் மஞ்சளுடன் சிவப்பு கலந்த எடுப்பான தோற்றம் உடையது. நல்ல சதைப்பற்றுடன் சாறு நிறைந்தது.



</doc>
<doc id="252233" url="https://ta.wikipedia.org/wiki?curid=252233" title="குருசரண் தாஸ்">
குருசரண் தாஸ்

குருசரண் தாஸ் (பிறப்பு அக்டோபர் 3, 1943) என்பவர் இந்திய எழுத்தாளர் மற்றும் அறிவுஜீவி ஆவார். இவருடைய இந்தியா அன்பவுண்ட் (india unbound) என்ற புத்தகம் உலக அளவில் அதிகம் விற்பனை ஆகும் புத்தகங்களில் ஒன்றாகும். இந்த புத்தகத்தை பிபிசி செய்தி நிறுவனம் ஒளிப்படமாகவும் வெளியிட்டுள்ளது. 

இவர் ஆங்கிலம், ஹிந்தி, மராத்தி மற்றும் தெலுங்கு மொழிகளில் வெளியாகும் 6 நாளிதழ்களில் கட்டுரையாளராக உள்ளார். இவர் குறிப்பிட்ட கால இடைவெளியில் நியூயார்க் டைம்ஸ், வால் ஸ்ட்ரீட் ஜர்னல், பினான்சியல் டைம்ஸ், நியூஸ்வீக் போன்ற நாளிதழ்களிலும் எழுதி வருகிறார்.


</doc>
<doc id="252236" url="https://ta.wikipedia.org/wiki?curid=252236" title="பெர்புரோமிக் அமிலம்">
பெர்புரோமிக் அமிலம்

பெர்புரோமிக் அமிலம் "(perbromic acid)" என்பது HBrO என்ற மூலக்கூற்று வாய்பாடுடன் கூடிய ஒரு கனிமச்சேர்மமாகும். இது புரோமினின் ஆக்சோ அமிலவகையைச் சேர்ந்த சேர்மமாகும். பெர்ரயோடிக் அமிலம் தயாரிப்பது போல பெர்குளோரிக் அமிலத்திலிருந்து குளோரினை இடப்பெயர்ச்சி செய்து பெர்புரோமிக் அமிலம் தயாரிக்க முடிவதில்லை. பெர்புரோமேட்டு அயனியை புரோட்டானேற்றம் செய்வதன் மூலமாக மட்டுமே பெர்புரோமிக் அமிலத்தைத் தயாரிக்க முடியும்.

பெர்புரோமிக் அமிலம் ஒரு வலிமையான அமிலம் மற்றும் வலிமையான ஆக்சிசனேற்றியாகவும் உள்ளது.ஆலசன்(VII) ஆக்சோ அமிலங்களில் நிலைப்புத்தன்மை குறைந்த சேர்மம் இதுவேயாகும். விரைவாக இது சிதைவடைந்து புரோமிக் அமிலம் மற்றும் ஆக்சிசனாக மாறுகிறது. காரங்களுடன் இச்சேர்மம் வினைபுரிந்து பெர்புரோமேட்டு உப்புகளாக உருவாகிறது.



</doc>
<doc id="252237" url="https://ta.wikipedia.org/wiki?curid=252237" title="ஏர் பெர்லின்">
ஏர் பெர்லின்

ஏர் பெர்லின் ("Air Berlin") விமான நிறுவனம், ஜெர்மனியின் இரண்டாவது பெரிய விமானச் சேவையாக விளங்குகிறது. ஜெர்மனியின் முதல் பெரிய விமானச் சேவையாக லுஃப்தான்சா விமானச் சேவை விளங்குகிறது. அதிகப்படியான பயணிகளுக்கு பயனளிப்பது என்ற விகிதத்தின் அடிப்படையில் ஐரோப்பாவின் எட்டாவது பெரிய விமானச் சேவையாக ஏர் பெர்லின் இடம்பெற்றுள்ளது.

இதன் அமைப்பில் 17 ஜெர்மன் நகரங்கள், சில ஐரோப்பிய பெருநகரங்கள் மற்றும் பல நிலநடுக்கடல் பகுதி ஓய்வு இலக்குகள், மதீரா, கேனரி தீவுகள், வட ஆப்பிரிக்கா மற்றும் கரிபியனில் அமைந்துள்ள கண்டங்களுக்கு இடைப்பட்ட இலக்குகள், அமெரிக்காக்களின் பகுதிகள் போன்றவை அடங்கும். பெர்லின் நகரின் டேகேல் விமான நிலையம் மற்றும் டசெல்டார்ஃப் விமான நிலையங்களை ஏர் பெர்லின் மையமாகக் கொண்டு செயல்படுகிறது. விமான நிலைய பணியகத்தின் மையமான சார்லோட்டென்பர்க் – வில்மெர்ஸ்டோர்ஃப்பினை ஏர் பெர்லின் தலைமையகமாகக் கொண்டு செயல்படுகிறது. ஏர் பெர்லின் ஒன்வேர்ல்ட் கூட்டணியில் ஒரு உறுப்பினராகவும், ஆஸ்திரியாவின் நிக்கி மற்றும் சுவிட்சர்லாந்தின் பெலையர் ஆகியவற்றின் துணை நிறுவனங்களையும் கொண்டுள்ளது. ஏர் பெர்லின் நிறுவனத்தின் 29.21 சதவீத பங்குகளை எடிஹட் ஏர்வேஸ் நிறுவனம் 2011 ஆம் ஆண்டு முதல் பெற்றுள்ளது.

கண்டங்களுக்கு இடைப்பட்ட சேவை விமானங்களாக அமெரிக்கா, கரிபீயன் மற்றும் தென்கிழக்கு ஆசியப் பகுதிகளுக்கு விமானச் சேவைகளை ஏர் பெரிலின் நிறுவனம் செயல்படுத்துகிறது. இத்துடன் விடுமுறை தின விமானச் சேவைகளாக கேனரி தீவுகள் மற்றும் வட ஆப்பிரிக்கா ஆகிய இடங்கள் உட்பட சுமார் 40 நாடுகளின் முக்கியப் பகுதிகளில், 150 இலக்குகளைக் கொண்டு செயல்படுகிறது. பெர்லின் மற்றும் டச்செல்டார்ஃப் ஆகிய இடங்கள் ஏர் பெர்லின் நிறுவனத்தின் முக்கிய இடங்கள் ஆகும். இங்கு அதிக தூரம் செல்லக்கூடிய விமானங்கள் மற்றும் ஐரோப்பாவினை இணைக்கும் விமானங்களுக்குரிய பகுதிகளாக இந்த முக்கிய இடங்கள் விளங்குகின்றன.

கோஹ் சமுய் – பாங்காக், பாங்காக் – கோஹ் சமுய், எடின்பர் – லண்டன் மற்றும் லண்டன் – கிளாஸ்கோவ் ஆகிய வழித்தடங்கள் ஏர் பெரிலின் செயல்படக்கூடிய உயர்தர வழித்தடங்கள் ஆகும். இந்த வழித்தடங்களுக்கு முறையே வாரத்திற்கு 98, 98, 81 மற்றும் 68 விமானங்களை ஏர் பெர்லின் நிறுவனம் இயக்குகிறது.

ஏப்ரல் 2015 இன் படி, ஏர் பெர்லின் நிறுவனம் பின்வரும் நிறுவனங்களுடன் கோட்ஷேர் ஒப்பந்தங்களைப் பகிர்ந்துள்ளது.


ஜூன் 2015 இன் படி, ஏர் பெர்லின் நிறுவனத்தின் விமானக் குழுவில் பின்வரும் விமானங்கள் உள்ளன. 

ஏர் பெர்லின் பின்வரும் விமானங்களை செயல்படுத்தி வருகிறது.



</doc>
<doc id="252242" url="https://ta.wikipedia.org/wiki?curid=252242" title="பன்னாட்டு வேதியியல் ஆண்டு">
பன்னாட்டு வேதியியல் ஆண்டு

பன்னாட்டு வேதியியல் ஆண்டு 2011 ("International Year of Chemistry 2011") என்பது வேதியியல் தந்த மாந்தரின மேம்பாட்டுக்கான பங்களிப்புக்காக 2011 ஆம் ஆண்டு முழுவதும் கொண்டாடப்பட்ட ஓர் அறிவியல் விழாவாகும். இந்த வேதியியல் ஆண்டைக் கொண்டாட பன்னாட்டவை 2008ஆம் ஆண்டில் ஏற்றுக் கொண்டது. இந்த ஆண்டுக்கான நிகழ்ச்சிகளை பன்னாட்டு தூய, பயன்முறை வேதியியல் ஒன்றியம், யுனெசுக்கோ ஆகிய இரு அமைப்புகளும் ஒருங்கிணைத்தன.

பன்னாட்டு வேதியியல் ஆண்டு 2011 சார்ந்த ஐநா தீர்மானத்தை எத்தியோப்பியா அனுப்பியது. இதில் 23 நாடுகள் இணைப் புரவலராகச் செயல்பட்டன. தீர்மானத்தில் பன்னாட்டவை நீடிப்புதிற வளர்ச்சிப் பத்தாண்டு 2005-14 எனும் திட்ட இலக்குகளை அடைவதற்கு வேதியியல் பெரும் பங்காற்றுவது சுட்டிக் காட்டப்பட்டது.
"வேதியியல்-நம் வாழ்வும் எதிர்காலமும்" என்ற கருப்பொருள் பன்னாட்டு வேதியியல் ஆண்டு 2011இன் கொண்டாட்டத்துக்குத் தேர்வு செய்யப்பட்டது. கொண்டாட்ட மையம் “மாந்தரின நல்வாழ்விற்கு வேதியியலின் பெறுமதிகளும் பங்களிப்புகளும்” என்பதில் குவியலானது. இது பொதுமக்களிடையே விழிப்புணர்வை ஏற்படுத்தவும் இளைய தலைமுறையினரை இப்புலத்திபால் ஈர்க்கவும் புவிக்கோளகச் சிக்கல்களைத் தீர்ப்பதில் வேதியியலின் பங்களிப்பைச் சுட்டிக் காட்டவும் முனைந்தது.

பன்னாட்டு வேதியியல் ஆண்டின் கொண்டாட்டங்களை உலக நாடுகளின் வேதியியல் சார்ந்த கழகங்கள் ஒருங்கிணைத்தன. எடுத்துகாட்டாக, அமெரிக்க வேதியியல் குமுகம், வேதியியலுக்கான வேந்திய சங்கம், பிரேசில் வேதியியல் கழகம், வேதியியல் தொழிற்கழகம், ஆத்திரேலிய அரசு வேதியியல் நிறுவனம், ஐரோப்பிய வேதியியல், மூலக்கூற்று அறிவியல் கழகம், ஆப்பிரிக்க வேதியியல் கழகங்களின் கூட்டமைப்பு போன்றவை விழாவில் முனைவாக ஈடுபட்டன.

பன்னாட்டு தனி மற்றும் பயன்பாட்டு வேதியியல் ஒன்றியம் (IUPAC) 25 தனிப்பெரும் பங்களிப்பு ஆற்றிய மகளிர் வேதியியல், வேதிப்பொறியியல் அறிஞர்களை விருது வழங்கத் தேர்வு செய்தது. இவர்களில் இசுரவேலைச் சேர்ந்த அடா யோனத், தாய்லாந்தைச் சேர்ந்த சுலபோர்ன் வலாக், பெரும்பிரித்தனைச் சேர்ந்த இலெசுலே யெல்லோலீ, அமெரிக்க ஒன்றிய நாடுகளைச் சேர்ந்த யோவான்னா எஸ். பௌலர் ஆகியோர் சிலராவர்.

பன்னாட்டு வேதியியல் ஆண்டு வலைத்தளத்தில் நிகழ்ச்சிகளின் முழுப்பட்டியலையும் இட்டுவைத்துள்ளது. திட்டமிடப்பட்ட நிகழ்ச்சிகள் கருத்தரங்குகள், பேராயங்கள், மாநாடுகள், விழாக்கல், பொருட்காட்சிகள், படக் காட்சிகள், grand openings,விரிவுரைகள், கூட்டங்கள், திறந்த அரங்கு விவாதங்கள், பணியரங்குகள், கொண்டாட்டங்கள், திரைப்படங்கள், கலைக்காட்சிகள், புதிர்கள் எனப் பட்டியல் இடப்பட்டுள்ளன.

பன்னாட்டு வேதியியல் ஆண்டின் நிறைவு விழா 2011 டிசம்பர் 1ஆம் நாளன்று பெல்ஜியம், பிரசெல்சு நகரில் கொண்டாடப்பட்டது.

யுனெசுக்கோவின் பாரிசு தலைமையகத்தில் 2011 சனவரி 27-28 ஆகிய நாட்களில் பன்னாட்டு வேதியியல் ஆண்டின் அலுவல்முறைத் தொடக்க விழா நிறைவேற்றப்பட்டது. இதில் 60 நாடுகளில் இருந்துவந்த 1000+ பேராளர்கள் பங்குபற்றினர். நான்கு நோபெல் பரிசாளர்கள் வந்திருந்தனர். யுனஸ்கோ பொது இயக்குநர் இரீனா பொகோவா தொடக்க விழாவில் உரையாற்றினார்.

பன்னாட்டு வேதியியல் ஆண்டை பதிவுசெய்ய சுவிசு அஞ்சல் துறை உயிர்ச்சத்து சி மூலக்கூற்றின் படிமத்தை அஞ்சல்தலையாக வெளியிட்டது. இந்த உயிர்ச்சத்து-சி மூலக்கூற்றை முதன்முதலாக சுவிசு வேதியியலார் தடெயசு ரீச்ஸ்ட்டீன் 1933இல் தொகுத்தார்.

ஆயிரமாண்டுத் தொடக்கத்தில் இருந்து ஏற்பட்டுள்ள வேதியியல் பங்களிப்புகளை அரசு வேதியியல் கழகம்]] மீள்பார்வையிடுவதன் வாயிலாகப் பன்னாட்டு வேதியியல் ஆண்டு 2011 விழாவைக் கொண்டாடியது.

பன்னாட்டு வேதியியல் ஆண்டின் அலுவலக நிகழ்ச்சியாக ஒரு பன்னாட்டுக் கருத்தரங்கம் உலக மரபுச்சின்னப் பட்டியலில் உள்ள லார்டு ஓவ் தீவில் ஆகத்து 14-18 ஆகிய நாட்களில் ”புவிக்கோளகச் செயற்கை ஒளிச்சேர்க்கை: ஆற்றல், மீநுண்வேதியியல், ஆளுகையும்” என்ற தலைப்பில் நடத்தப்பட்டது.

கனடா வேதியியல் ஆண்டுக்காக பல செயல்விளக்கங்களுக்கு ஏற்பாடு செய்தது. இதில் கனடாவைச் சேர்ந்த 32 பல்கலைக்கழகங்கள் பங்கேற்றன. டல்கவுசி பல்கலைக்கழகம் 2011 மே 7ஆம் நாளன்று ”வேதியியல் ஊர்வல”த்துக்கு ஏற்பாடு செய்தது. இதில் வேதி ஆய்வகமும் உணவும் செயல்விளக்கங்களோடு சுற்றுலா வந்தன.



</doc>
<doc id="252243" url="https://ta.wikipedia.org/wiki?curid=252243" title="வனேடியம்(III) புரோமைடு">
வனேடியம்(III) புரோமைடு

வனேடியம்(III) புரோமைடு "(Vanadium(III) bromide)" என்பது VBr என்ற மூலக்கூற்று வாய்பாட்டுடன் கூடிய ஒரு கனிமச்சேர்மமாகும். இது வனேடியம் முப்புரோமைடு என்றும் அழைக்கப்படுகிறது. திண்ம நிலையில் இச்சேர்மம் பலபடி சார்ந்த எண்முக வனேடியம்(III), ஆறு் புரோமைடு ஈதல் தொகுதிகளால் சூழப்பட்டு காணப்படுகிறது.

வனேடியம் நான்மகுளோரைடுடன் (VCl ) ஐதரசன் புரோமைடை (HBr) சேர்ப்பதன் மூலம் வனேடியம் முப்புரோமைடை(VBr ) தயாரிக்க இயலும்.

நிலையில்லாத வனேடியம்(IV)புரோமைடு (VBr4,) உருவாதல் வழியாக இவ்வினை முன்னிகழ்ந்து அறை வெப்பநிலையில் புரோமின் வாயு வெளியேறுகிறது. 
வனேடியம் முக்குளோரைடு போலவே வனேடியம் முப்புரோமைடும் , இருமீத்தாக்சியீத்தேன் மற்றும் நான்மவைதரோபியூரேன் ஆகியனவற்றுடன் சேர்ந்து VBr3(THF)3 போன்ற சிக்கலான சேர்மங்களைத் தருகிறது. 

[VBr2(H2O)4]+ உப்பு இருக்கும் வனேடியம் (III) புரோமைடில் இருந்து நீர்த்தகரைசல்கள் தயாரிக்கப்படுகின்றன. அவற்றை ஆவியாக்கினால் [VBr2(H2O)4]Br போன்ற சிக்கலான சேர்மங்கள் தயாரிக்கலாம்

 


</doc>
<doc id="252251" url="https://ta.wikipedia.org/wiki?curid=252251" title="வெஸ்டின் சென்னை">
வெஸ்டின் சென்னை

வெஸ்டின் சென்னை (Westin Chennai), இந்தியாவின் தமிழக மாநிலத்தின் தலைநகரான சென்னையில் உள்ள, வேளச்சேரியில் வேளச்சேரி முதன்மைச் சாலையில் அமைந்துள்ள விடுதி ஆகும். பத்து அடுக்குகளைக் கொண்ட இந்த விடுதி ஐந்து நட்சத்திர மதிப்பு கொண்டது. இது இந்தியாவில் அமைந்த ஆறாவது வெஸ்டின் ஹோட்டல் ஆகும். இது சென்னையின் தென்பகுதிப் புறநகர் பகுதியில் அமைந்துள்ளது.

பிப்ரவரி 2013 இல் வெஸ்டின் சென்னை ஹோட்டல் திறக்கப்பட்டது. நவம்பர் 2013 இல் ஆசிய உணவகத்தினைத் தொடங்கியது. அந்த உணவகம் ஆங்கிலத்தில் சுருக்கமாக EEST (Elegant, Exquisite, Serenity and Triumph) என்று அழைக்கப்பட்டது.

வெஸ்டின் சென்னை ஹோட்டலுக்கு அருகே சென்னையின் கிண்டி கிரிக்கெட் மைதானம், இந்திய தொழில்நுட்பக் கழகம், கிண்டி தேசியப் பூங்கா ஆகியவை அமைந்துள்ளன. இவற்றுடன் கிண்டி குதிரைப் பந்தயப் பகுதி மற்றும் சென்னை பாம்புப் பூங்கா மிக அருகில் அமைந்துள்ளன.

வெஸ்டின் சென்னை விடுதி சுமார் 7792 சதுர மீட்டர் பரப்பளவுடைய இடத்தில் கட்டப்பட்டுள்ளது. இங்கு நான்கு உணவு மற்றும் குளிர்பானம் அருந்தும் இடங்கள் உள்ளன. இதில் தினசரி உணவகம், சிறப்பு உணவகம், ஒரு பார் மற்றும் நீச்சல் குளத்தருகில் அமைந்துள்ள உணவகம் ஆகியவை அடங்கும். ஓய்வுநேரத்தில் பொழுதுபோக்குப் பகுதியாக உடற்பயிற்சி செய்யும் இடம், வெளிப்புற நீச்சல் குளம், ஸ்பா மற்றும் குழு ஓட்டப் பகுதி போன்ற இடங்கள் உள்ளன. இவற்றுடன் 12600 சதுர அடி (1170 சதுர மீட்டர்) பரப்பளவு கொண்ட கூட்டம் மற்றும் நிகழ்ச்சிகளுக்கான இடங்கள் உள்ளது. இவற்றில் தூண்கள் இல்லாத நடன அறை, 12 இடை ஓய்வறைகள், வணிக மைய அறை ஆகியவை அடங்கும். இரண்டாம் மாடிதளத்தில் வெளிப்புற நீச்சல் குளம் உள்ளது. முற்றத்தில் 35 அடி உயரம் கொண்ட நீர் தொடர்பான அழகுத்தோற்றம் அமைந்துள்ளது.

இந்த விடுதியில் கிளப் அறை, பிரிமீயம் அறை, டீலக்ஸ் அறை என்ற வகைப்பாட்டில் அறைகள் வாடிக்கையாளர்களுக்கு அளிக்கப்பப்படுகின்றன. குளிர்பதன வசதி, உயர்தூக்கி, புகை பிடிக்கக் அறை, விரைவு உள்புகுதல் மற்றும் விரைவு வெளியேறுதல், கட்டணத்துடன் கூடிய கம்பியில்லா இணையச் சேவை மற்றும் விருந்து வசதி, வணிகச் சேவைகள், தனிப்பட்ட சேவைகள், பயண வசதிகள், மறு உருவாக்கம ஆகிய வசதிகள் விடுதியின் வசதிகள் மற்றும் இதர வசதிகள் போன்ற வகைகளின் கீழ் வழங்கப்படுகின்றன.


</doc>
<doc id="252258" url="https://ta.wikipedia.org/wiki?curid=252258" title="வனேடியம்(II) புரோமைடு">
வனேடியம்(II) புரோமைடு

வனேடியம்(II) புரோமைடு ("Vanadium(II) bromide") என்பது VBr என்ற மூலக்கூற்று வாய்பாட்டுடன் கூடிய ஒரு வேதிச்சேர்மமாகும். இது வனேடியம் இருபுரோமைடு என்றும் அழைக்கப்படுகிறது.
வனேடியம் முப்புரோமைட்டிலிருந்து ஒரு புரோமைட்டை ஐதரசனைப் பயன்படுத்தி நீக்குவதன் மூலம் வனேடியம்(II) புரோமைட்டைத் தயாரிக்க முடியும்.

 


</doc>
<doc id="252262" url="https://ta.wikipedia.org/wiki?curid=252262" title="காக்ளஸ் பைரா திருவாங்கோரியா">
காக்ளஸ் பைரா திருவாங்கோரியா

காக்ளஸ் பைரா திருவாங்கோரியா (Cochlespira Travancoria) என்பது சங்கு குடும்பத்தைச் சேர்ந்த அரிய வகை உயிரினம் ஆகும். இந்த சங்கு உயிரினம் முதுகெலும்பற்ற மெல்லுடலி ஆகும். 

இது ‘டரிடே’ (Turridae) என்னும் குடும்பத்தை சேர்ந்தது. இச்சங்கு 20 மி.மீ முதல் 40 மி.மீ வரை வளரும். இது 10 கிராம் எடை கொண்டது. பழுப்பு நிறத்தில் இருக்கும்.

இவ்வகைச் சங்கு உயிரினங்கள் இந்தியப் பெருங்கடலில இந்தியா மொசாம்பிக் கடல் பகுதிகளில் காணப்படுகிறது. 

இது அண்மையில் முதல்முறையாக கிழக்கு கடற்கரை பகுதியான மன்னார் வளைகுடாவில் திருச்செந்தூர் அருகே மணப்பாடு கடலில் ஆய்வாளர் ஒருவர் கண்டுபிடித்திருக்கிறார்.


</doc>
<doc id="252266" url="https://ta.wikipedia.org/wiki?curid=252266" title="வனேடியம் கார்பைடு">
வனேடியம் கார்பைடு

வனேடியம் கார்பைடு "(Vanadium carbide )" என்பது VC என்ற மூலக்கூற்று வாய்பாடுடன் கூடிய ஒரு வேதிச் சேர்மமாகும். இது மிகவும் அதிகமான வெப்பம் தாங்கும் பீங்கான் பொருளாகும். இச்சேர்மத்தின் கடினத்தன்மை அளவு மோவின் அளவுகோல் மதிப்பு 9 – 9.5 ஆகும். அநேகமாக அறியப்பட்ட கடினமான உலோகப் பொருட்களில் மிகவும் கடினமான பொருள் இதுவாகத்தான் இருக்கும். வனேடியம் இந்தக் காரணத்திற்காகவேதான் உலோகம் மற்றும் உலோக கலவைகளில் பொதுவாக இடம் பெறுகிறது

வனேடியம் ஓராக்சைடுடன் ஒத்தவடிவமைப்பு கொண்டிருப்பதால் இது பாறை உப்பு வடிவமைப்பில் படிகமாகிறது. ஏனெனில் வனேடியம் கார்பைடும் வனேடியம் ஓராக்சைடும் ஒன்றாகக் கலக்கும் தன்மையுடையனவாகும். வனேடியம் கார்பைடு மாதிரிகளில் வனேடியம் ஓராக்சைடு மாசாகக் கலந்திருக்கிறது. வனேடியம் ஆக்சைடை கார்பனுடன் சேர்த்து 1000 பாகை செல்சியசு வெப்பநிலைக்கு சூடாக்குவதன் மூலம் இதைத் தயாரிக்கலாம். வானொலி அலைவரிசை மேக்னெட்ரான் தெறித்துப் பூசும் நிலையில் வனேடியம் கார்பைடை (111) திசையமைப்பில் உருவாக்க முடியும். வெப்ப இயக்கவியல் அடிப்படையில் வனேடியம் கார்பைடு நிலைப்புத் தன்மை கொண்டது ஆகும். உயர் வெப்பநிலைகளில் இது VC ஆக மாற்றப்படுகிறது.

வனேடியம் கார்பைடை தங்குதன் கார்பைடுடன் கூட்டுப்பொருளாக சேர்த்து கார்பைடு படிகங்களின் பீங்கான் தன்மையை மேம்படுத்த உதவுகிறது.

வனேடியம் கார்பைடின் மீள்மைக் குணகம் மதிப்பு தோராயமாக 380 ஜிகா பாஸ்கல் ஆகும்.


</doc>
<doc id="252274" url="https://ta.wikipedia.org/wiki?curid=252274" title="கன்னி மாடம் (புதினம்)">
கன்னி மாடம் (புதினம்)

கன்னி மாடம் என்பது சாண்டில்யனால் எழுதப்பட்ட ஒரு வரலாற்றுப் புதினம். இந்நூல் பாண்டியர்களின் உள்நாட்டுச் சண்டைச் சூழலையும் சிங்கள, சோழ அரசுகளால் ஏற்பட்ட போர்ச் சூழலை ஒட்டியும் எழுதப்பட்டது. இச்சண்டையைத் தவிர்க்கவும் பாண்டிய நாட்டை அன்னியர்களின் ஆதிக்கத்திற்குக் கொண்டு செல்லாமல் தடுக்கவும் நடைபெற்ற நிகழ்ச்சிகள் கதையில் சொல்லப்பட்டுள்ளது.

கன்னி மாடம் என்பது பாண்டிய நாட்டை ஒட்டியிருந்த மேலைமங்கலத்து மன்னன் தனது மகள் கார்குழலிக்காகப் புதுப்பித்த கோட்டையாகும்.



</doc>
<doc id="252275" url="https://ta.wikipedia.org/wiki?curid=252275" title="பண்பாட்டு அடையாளம்">
பண்பாட்டு அடையாளம்

பண்பாட்டு அடையாளம் (Cultural identity) என்பது, நாட்டினம், இனம், மதம், சமுதாய வகுப்பு, தலைமுறை, இடம் அல்லது தனக்கெனத் தனித்துவமான பண்பாட்டைக் கொண்ட ஒரு சமுதாயக் குழுவைச் சேர்ந்தவர் என்ற உணர்வு அல்லது அடையாளத்தைக் குறிக்கும். இந்த வகையில், பண்பாட்டு அடையாளம் என்பது ஒரு தனியாளின் இயல்பும், ஒரே பண்பாட்டைப் பகிர்ந்துகொள்ளும் உறுப்பினர்களைக் கொண்ட குழுவின் இயல்பும் ஆகும்.

பல்வேறு நவீன பண்பாட்டு ஆய்வுகளும், சமூகக் கோட்பாடுகளும் பண்பாட்டு அடையாளம் குறித்து ஆராய்ந்துள்ளன. அண்மைக் காலத்தில், ஒரு புது வடிவிலான அடையாளப்படுத்தல் உருவாகியுள்ளது. இது, தனியாள் என்பதை, ஓரியல்பான முழுமை பெற்ற ஒன்று என்பதில் இருந்து பல பண்பாட்டு அடையாளங்காட்டிகள் சேர்ந்த ஒரு தொகுதியாக உடைத்துக் காண்கிறது. இப்பண்பாட்டு அடையாளங்காட்டிகள், அமைவிடம், பால், இனம், வரலாறு, நாட்டினம், மொழி, மத நம்பிக்கை, இனக்குழு, அழகியல், உணவு போன்ற பல்வேறு நிலைமைகளின் விளைவாக இருக்கலாம்.


</doc>
<doc id="252277" url="https://ta.wikipedia.org/wiki?curid=252277" title="நூலினது வரலாறு">
நூலினது வரலாறு

நூலினது வரலாறு என்பது பவணந்தி முனிவர் எழுதிய நன்னூலில் காணப்படும் பொதுப் பாயிரத்தின் உறுப்புகளில் ஒன்றாகும். 

இதில் 22 நூற்பாக்களில் நூலுக்கான கீழ்க்காணும் விவரங்கள் தரப்பட்டுள்ளன: 



</doc>
<doc id="252280" url="https://ta.wikipedia.org/wiki?curid=252280" title="ஆசிரியனது வரலாறு">
ஆசிரியனது வரலாறு

ஆசிரியனது வரலாறு என்பது பவணந்தி முனிவர் எழுதிய நன்னூலில் காணப்படும் பொதுப் பாயிரத்தின் உறுப்புகளில் ஒன்றாகும். 

இதில் 10 நூற்பாக்களில் ஆசிரியனுக்கான கீழ்க்காணும் விவரங்கள் தரப்பட்டுள்ளன: 



</doc>
<doc id="252281" url="https://ta.wikipedia.org/wiki?curid=252281" title="மாணாக்கனது வரலாறு">
மாணாக்கனது வரலாறு

மாணாக்கனது வரலாறு என்பது பவணந்தி முனிவர் எழுதிய நன்னூலில் காணப்படும் பொதுப் பாயிரத்தின் உறுப்புகளில் ஒன்றாகும். 

இதில் மூன்று நூற்பாக்களில் மாணாக்கருக்கான கீழ்க்காணும் விவரங்கள் தரப்பட்டுள்ளன:




</doc>
<doc id="252283" url="https://ta.wikipedia.org/wiki?curid=252283" title="பாடங்கேட்டலின் வரலாறு">
பாடங்கேட்டலின் வரலாறு

பாடங்கேட்டலின் வரலாறு என்பது பவணந்தி முனிவர் எழுதிய நன்னூலில் காணப்படும் பொதுப் பாயிரத்தின் உறுப்புகளில் ஒன்றாகும். இதில் ஏழு நூற்பாக்கள் உள்ளன. 

பாடங்கேட்கும் முறை ஒரு நூற்பாவிலும், பாடங்கேட்ட பின்னர் பயிலும் முறை நான்கு நூற்பாக்களிலும், முழுப்புலமை பெறும் முறை ஒரு நூற்பாவிலும், ஆசிரியரை வழிபடும் முறை ஒரு நூற்பாவிலும்
கூறப்பட்டுள்ளன.



</doc>
<doc id="252284" url="https://ta.wikipedia.org/wiki?curid=252284" title="பண்பாட்டு அதிர்ச்சி">
பண்பாட்டு அதிர்ச்சி

பண்பாட்டு அதிர்ச்சி ("Culture shock") என்பது, இன்னொரு நாட்டுக்குப் புலம்பெயர்தலாலோ, ஒரு சமூகச் சூழலிலிருந்து இன்னொரு சமூகச் சூழலுக்குச் செல்வதாலோ, இன்னொரு வாழ்க்கை முறையைக் கைக்கொள்ளவேண்டி ஏற்படுவதாலோ, பழக்கமில்லாத வாழ்க்கை முறை அனுபவத்துக்கு உள்ளாகும்போது ஒருவருக்கு ஏற்படக்கூடிய தன்னிலையிழத்தல் உணர்வு ஆகும். பண்பாட்டு அதிர்ச்சிக்கான முக்கியமான காரணிகளுள் ஒன்று தனியாள் ஒருவர் அந்நியமான சூழலுக்குச் செல்வதாகும்.

அளவுக்கதிகமான தகவல்கள், மொழி தெரியாமை, தலைமுறை இடைவெளி, தொழில்நுட்ப இடைவெளி போன்றவை பொதுவான சிக்கல்கள். எந்தவொரு சமுதாயத்தைச் சேர்ந்த தனிமனிதருன் பண்பாட்டு வேறுபாடுகளால் தாக்கத்துக்கு உள்ளாவதால், பண்பாட்டு அதிர்ச்சியைத் தடுக்க முடியாது.


</doc>
<doc id="252299" url="https://ta.wikipedia.org/wiki?curid=252299" title="உத்தி (இலக்கியம்)">
உத்தி (இலக்கியம்)

உத்தி என்பதன் விளக்கம் என்னவென்று நன்னூல் விளக்குகிறது. ஒரு நூலால் அறிவிக்கப்படும் பொருளை உலக வழக்கு, நூல் வழக்கு ஆகிய வழக்குகளோடு பொருத்திக் காட்டவேண்டும். அப்பொருளை மற்ற நூல்களிலும் (குறிப்பாக இலக்கிய நூல்களில்) ஏற்ற இடமறிந்து இவ்விடத்திற்கு இப்படி எனத் தக்கபடி பொருத்திக் காட்டி நூலை நடத்திச் செல்ல வேண்டும். இதுவே தந்திர உத்தியாகும்.



</doc>
<doc id="252300" url="https://ta.wikipedia.org/wiki?curid=252300" title="ஓத்து என்பதன் விளக்கம்">
ஓத்து என்பதன் விளக்கம்

ஓத்து என்பதன் விளக்கம் என்பது, ஒரு நூலில் கூறப்படும் கருத்துகளை எவ்வாறு வரிசைப்படுத்தித் தொகுப்பது என்பதை விளக்க நன்னூல் கூறும் விதியாகும்.

ஒன்றோடொன்று பொருந்தக்கூடிய ஓரினமான மணிகளை வரிசையாகப் பதித்து அடுக்கி அணிகலன் தொடுப்பது போல ஓரினமான பொருள்களை ஓரிடத்தில் அமைத்து ஒருசேரத் தொகுத்து நூலை ஆக்கவேண்டும் என உயர்ந்த மொழி பேசும் அறிஞர்கள் கூறுவர்.


</doc>
<doc id="252301" url="https://ta.wikipedia.org/wiki?curid=252301" title="படலம் என்பதன் விளக்கம்">
படலம் என்பதன் விளக்கம்

படலம் என்பது, ஒரு நூலில் கூறப்படும் வெவ்வேறு வகையான கருத்துகளை எவ்வாறு வரிசைப்படுத்தித் தொகுப்பது என்பதை விளக்க நன்னூல் கூறும் விதியாகும்.

பல ஓத்துகள் கொண்டது படலம் அல்லது அதிகாரம் எனப்படும். இலக்கண நூலில் எழுத்ததிகாரம், சொல்லதிகாரம் எனப்பல படலங்கள் வருவது எடுத்துக்காட்டாகும். அதே போல காவியங்களிலும் நாட்டுப்படலம், ஆற்றுப்படலம் என்று தொடர்வதைக் காணலாம். இதையே நன்னூல் ஒன்றோடொன்று பொருந்தாத ஓரினமில்லாத பலவகைப் பொருள்களை அவை ஒன்றன் பின் ஒன்றாய்த் தொடர்ந்து வருமாறு நூலில் வரிசைப்படுத்திக் கூறுவது படலம் எனப்படும். 


</doc>
<doc id="252303" url="https://ta.wikipedia.org/wiki?curid=252303" title="அறிவுச்சோலை ஞானாலயா ஆய்வு நூலகம் (நூல்)">
அறிவுச்சோலை ஞானாலயா ஆய்வு நூலகம் (நூல்)

அறிவுச்சோலை ஞானாலயா ஆய்வு நூலகம், எதிரொலி விசுவநாதன் எழுதிய, இந்தியாவில் உள்ள புகழ்பெற்ற தனியார் நூலகங்களில் ஒன்றாகும். 

புதுக்கோட்டையில் அமைந்துள்ள ஞானாலயா ஆய்வு நூலகம் என்ற நூலகத்தைப் பற்றிய இந்நூலில் முன்னுரை, புத்தகங்களின் பெருமை, பொது நூலகம் அமைக்கும் பணி, செந்தமிழ்ப்புதையல், புத்தகத் தேடலுக்கான ஊக்கம், முதற்பதிப்பின் முக்கியத்துவம், நூலகத்தைப் பயன்படுத்தியோர் கருத்துக்கள் உள்ளிட்ட தலைப்புகள் காணப்படுகின்றன. பின்னிணைப்புகளைக் கொண்டு இந்நூல் அமைந்துள்ளது.

'அறிவுச்சோலை ஞானாலயா ஆய்வு நூலகம்', நூல், (2007; ஞானாலயா ஆய்வு நூலகம், 6, பழனியப்பா நகர், திருக்கோகர்ணம் அஞ்சல், புதுக்கோட்டை)



</doc>
<doc id="252304" url="https://ta.wikipedia.org/wiki?curid=252304" title="சூத்திரம் என்பதன் விளக்கம்">
சூத்திரம் என்பதன் விளக்கம்

சூத்திரம் என்பது, மிகப்பெரிய கருத்தையும் சிலசொற்களில் சுருக்கமாக விளக்குவது சூத்திரம் என நன்னூல் விளக்கம் கூறுகின்றது. 

சிறிய கண்ணாடி மிகப்பெரிய உருவத்தையும் தன்னுள் வாங்கி தெளிவாக நமக்கு காட்டுவது போல சில எழுத்துக்களால் மிகப்பெரிய கருத்துகளையும் தனக்குள் அடக்கி பொருளை இனிமையாக விளக்கும் நுட்பமான வரிகளே சூத்திரங்கள் அல்லது நூற்பாக்கள் எனப்படும். 



</doc>
<doc id="252310" url="https://ta.wikipedia.org/wiki?curid=252310" title="சிறப்புப் பாயிர இலக்கணம்">
சிறப்புப் பாயிர இலக்கணம்

சிறப்புப் பாயிர இலக்கணம் என்பது பவணந்தி முனிவர் எழுதிய நன்னூலின் ஒரு பகுதி. இப்பகுதியில் ஒரு நூலுக்கு அத்தியாவசியமான சிறப்புப் பாயிரத்தில் பின்பற்றப்பட வேண்டிய விதிமுறைகள் குறிப்பிடப்பட்டுள்ளன. 

இதில் 9 நூற்பாக்களில் சிறப்புப் பாயிரத்தின் இலக்கணமானது கீழுள்ள வகைகளில் தரப்பட்டுள்ளன: 




</doc>
<doc id="252326" url="https://ta.wikipedia.org/wiki?curid=252326" title="வாங் சாங்">
வாங் சாங்

வாங் சாங் ("Wang Chong", கிபி 27 – கிபி 100), என்பவர் ஆன் பேரரசில் முனைவாகச் செயல்பட்ட ஒரு சீன, பொருள்முதல்வாத மெய்யியலாளர் ஆவார். இவர் சமயநீக்க, பகுத்தறிவு, இயற்கைவாதம் சார்ந்த எந்திரவியலான உலகப் பார்வையை உருவாக்கினார். அண்டத்தின் தோற்றத்துக்கான பொருள்முதல்வாத விளக்கத்தை முன்வைத்தார். இவரது முதன்மையான நூல் "லூனெங்கு" ("உய்யநிலை உரைகள்") ஆகும். இந்த நூல் தொடக்கநிலை வானியல், வானிலையியல் பற்றிய கோட்பாடுகளைக் கொண்டுள்ளது. சீன வரலாற்றிலேயே இவர்தான் முதன்முதலாக சங்கிலி எக்கி அல்லது தொடர்வரிசை எக்கியைப் பற்றிக் குறிப்பிடுகிறார். அதற்குப் பிறகு அது சீனாவில் பாசனத்திலும் பொதுப்பணிகளிலும் பரவலாகப் பயன்பாட்டுக்கு வந்துள்ளது. மேலும் நீர் சுழற்சியைப் பற்றி இவர் துல்லியமாக விளக்கியுள்ளார்.

இவர் மற்ற சீன மெய்யியலாரைப் போன்றல்லாமல் தானே உருவாக்கிக் கொண்ட வறுமையில் வாழ்ந்துள்ளார். இவர் நூல்பேழைகளிடம் நின்றபடியே படிப்பாராம். இவருக்கு நல்ல நினைவாற்றல் இருந்துள்ளது. எனவே இவர் சீனச் செவ்வியல் நூல்களில் நல்ல புலமை பெற்றுள்ளார். மேலும் இவர் மாவட்டச் செயலாள ர்வரை பதவியில் உயர்ந்துள்ளார். என்றாலும் தன் அதிகார எதிர்ப்புப் போக்கால் அதை இழந்துவிட்டுள்ளார்.

வாங் இக்கால ழேசியாங் மாவட்ட, இழ்சாங்யூ எனும் இடத்தில் ஒரு வறிய குடும்பத்தில் பிறந்தார். வாங் சாங்கின் மகனான இவர் தன் தந்தையின் பேரில் காட்டிய பாச உறவுக்கும் அன்புக்கும் ஊர்மக்களால் மதிக்கவும் வியக்கவும் பட்டுள்ளார். பெற்றோர்களின் விருப்பப்படி, வாங் பேரரசுப் பல்கலைக்கழகத்தில் படிக்க கிழக்கு ஆன் தலைநகரான இலியூயாங்கிற்குப் பயணம் மேற்கொண்டார். அங்குதான் இவர் பான் பியாவோ (கிபி 3-54) என்ற பெயர்பெற்ற வரலாற்றறிஞருடன் பழகத் தொடங்கினார். அப்போது பின்னவர் ஆன் பேரரசின் நூலை எழுதத் தொடங்கியிருந்துள்ளார். இவர் ஆன் பேரரசு நூலுக்குத் தானும் பங்களிப்பு ஆற்றியுள்ள அவரது மகனான பான் பூ என்பவருடன் நட்பு பூண்டார். வறுமையால் அவரிடம் பணம் ஏதும் இல்லாமையால் இவர் பல புத்தகக் கடைகளுக்கு அடிக்கடிச் சென்று படித்து அறிவைப் பெற்றுள்ளார். மேலும் ராஃப் டி கிரெசுப்பிக்னி என்பவர் எழுதுகிறார்: அப்படி பயிலும்போது உவான் தான் போன்ற அக்காலச் செவ்வியல் பனுவல் நடப்பியல்வாதிகளால் பெருந்தாக்கமுற்றுள்ளார் (இறப்பு: 28). இவர் தனது எளிமையால், அறிவுத்திறமை ஏதும் பெறாமல் தமது அதிகாரத்தாலும் செல்வச் செருக்காலும் பெருமைபட்டுக்கொண்ட அலுவலர்களைப் பற்றி வருத்தப்பட்டுள்ளார்.

வாங் ஊருக்குத் திரும்பிவந்து அங்கு ஆசிரியராகப் பணியாற்றினார். அலுவலராக உயர்வும் பெற்றாலும் அவரது நுண்வாதத்தாலும் தருக்கிச் சண்டையிடும் பங்காலும் பதவியில் இருந்து விலகினார். இந்த ஓய்வுக்குப் பிறகு தனித்துவிடப்பட்ட வாங் மெய்யியல் உரைகளை எழுதலானார். அவரது "ஜிசு" ("அறம் குறித்து"), "ஜெய்வி" ("ஒறுப்புகள்"), "செங் வு" ("அரசு பற்றி"), "யான்சிங் சூ" ("நுண்ணுயிரினம் குறித்து") போன்ற 80 கட்டுரைகளை எழுதினார். இவை பிறகு அவரது "லூன்கெங்" ("சமன்கோலில் சீர்தூக்கிய உரைப்பொழிவுகள்") என்ற நூலில் தொகுக்கப்பட்டன.

அவர் தானே வரித்துக்கொண்ட ஓய்வில் இருந்தபோதும், யாங் மாநிலத் தலைமையக அலுவலராகப் பணிபுரிய டாங் குவின் ஆய்வாளரால் அழைக்கப்பட்டபோது அதை ஏற்றுக்கொண்டார். என்றாலும் வாங் இதில் இருந்தும் பதவி விலகியுள்ளார். பலகாலமாக ஆய்வாளராகவும் அலுவலராகவும் இருந்த வாங் சாங்கின் நண்பரான சீயீ யிவூவின் அலுவல்முறைப் பரிந்துரைபேரில் ஆன் பேரரசர் ழாங்கின் (75-88) அவை முதுநிலை புலமையாளராகக் கேட்டுக்கொள்ளப்பட்டுள்ளார். பேரரசர் ழாங் இதை ஏற்றுக்கொண்டுள்ளார். தன் அவைக்கு வருமாறும் கூறியுள்ளார். இருந்தாலும் வாங் தான் உடல்நலமின்றி இருப்பதாகக் கூறிச் செல்ல மறுத்துவிட்டார். பிறகு வாங் தன் வீட்டில் 100ஆம் ஆண்டளவில் இயற்கை எய்தினார்

அவரது காலத்தில் வாங்கின் பகுத்தறிவு சார்ந்த மெய்யியலும் கன்பூசியப் புதுப்பனுவல் குறித்த உய்யநிலை உசாவலும் பெரிதும் கண்டுகொள்ளப்படாவிட்டாலும், அவரது வாழ்நாளுக்குள்ளேயே, பெயர்பெற்ற அலுவலரும் பின்னாளைய புலமையாளருமான சை யாங் (132–192) வாங்கின் எழுத்துகளின் மேன்மையைப் பாராட்டி மகிழ்ந்துள்ளார். வாங் இலாங் என்ற அலுவலர் (இ. 228) வாங்கின் "லூன்கெங்" நூற்படியை வாங்கி, அதை 198 ஆம் ஆண்டுப் பயணத்தின்போது தன்னுடன் சியூசாங்கில் முதன்மை அமைச்சர் சாவோ சாவோவால் (155–220) நிறுவப்பட்ட அவைக்குக் கொண்டு வந்துள்ளார். கன்பூசியப் புதுப்பனுவலின் சில கேள்விக்குரிய பகுதிகள் மெல்ல வழக்கிழந்தன. பெருமையுமிழந்தன. ராஃப் டி கிரெசுப்பிக்னி கூறுகிறார்: வாங் சாங்கின் பகுத்தறிவியலான மெய்யியல் பிறகு சீனச் சிந்தனையில் பெருந்தாக்கம் செலுத்தியது.




</doc>
<doc id="252338" url="https://ta.wikipedia.org/wiki?curid=252338" title="ஓபராய், குர்கான்">
ஓபராய், குர்கான்

தி ஓபராய், குர்கான் (The Oberoi), குர்கானில் அமைந்துள்ள ஒரு ஐந்து நட்சத்திர மதிப்பு கொண்ட ஹோட்டல் ஆகும். இது புது டெல்லியின் புறநகர்ப்பகுதியில் அமைந்துள்ளது. குர்கானை அடிப்படையாக்க் கொண்ட ஆர்பிட் ரிசார்ட்ஸ்க்கு இது சொந்தமானதாக இருப்பினும் ஓபராய் ஹோட்டல்கள் மற்றும் ரிசார்ட்ஸ் நிறுவனத்தினால் நிர்வகிக்கப்படுகிறது. ஓபராய் குர்கான் ஹோட்டல் சுமார் 4 பில்லியன் மதிப்பில் (63 மில்லியன் டாலர்) மதிப்பில் உருவாக்கப்பட்டது. ஏப்ரல் 13, 2011 இல் வணிக ரீதியாக பயணம் செய்பவர்களுக்கான உணவுச் சேவையினை திறந்தது. டிரிடென்ட் ஹோட்டலுக்கு அடுத்தபடியாக அமைந்துள்ள இந்த ஹோட்டல் தேசிய நெடுஞ்சாலை–8 க்கு மிக அருகில் அமைந்துள்ளது.

ஜனவரி 2012 இல் ‘2011 ஆம் ஆண்டின், உலகின் முன்னணி மதிப்புமிக்க ஹோட்டல்’ என்ற பெயரினைப் பெற்ற முதல் இந்திய ஹோட்டலாக ஓபராய் குர்கான் ஹோட்டல் அமைந்தது. இந்தப் பட்டத்தினை பயணம் மற்றும் சுற்றுலா வணிகத்திற்கான ஆஸ்கார்ஸ் நிறுவனம் ‘உலகின் பயண விருதுகள்’ விழாவில் வழங்கியது.அதற்கு முன்பு டிசம்பர் 2011 இல், சிஎன்என்கோ (CNNGo) வலைத்தளம் ‘பயணம் செய்ய வேண்டிய இந்தியா வின் 11 ஹோட்டல்கள்’ பட்டியலில் ஓபராய் குர்கான் ஹோட்டலினையும் சேர்த்திருந்தது குறிப்பிடத்தக்கது.

ஓபராய் குர்கான் ஹோட்டல் குர்கான் நகரின் மையப்பகுதியில் அமைந்துள்ளது. ஓபராய் ஹோட்டல், புது டெல்லி நகர மையத்தில் இருந்து 25 கிலோ மீட்டர் தொலைவில் அமைந்துள்ளது. இது சாலை மற்றும் மெட்ரோ ரயில் மூலமாக எளிதில் செல்லும் வண்ணம் இணைந்துள்ளது. இரு முக்கிய ரயில் நிலையங்களான புது டெல்லி ரயில் நிலையம் மற்றும் நிசாமுதீன் ரயில் நிலையம் போன்றவற்றினை ஓபராய் ஹோட்டலில் இருந்து 35 முதல் 45 நிமிடங்கள் பயணத்திலேயே அடைந்துவிடலாம். ஹோட்டலில் இருந்து, டிஎல்எஃப் சைபர் மையம் (தோராயமாக) 3 கிலோ மீட்டர் தூரத்திலும், ஓய்வுப் பள்ளத்தாக்கு (தோராயமாக) 7 கிலோ மீட்டர் தூரத்திலும், கனவுகளின் ராஜ்ஜியம் எனும் பகுதி (தோராயமாக) 9 கிலோ மீட்டர் தூரத்திலும் அமைந்துள்ளது. 

இங்கு லக்சூரி மற்றும் டீலக்ஸ் அறைகள் உள்ளன. குளிர்பதனம், உயர்தூக்கி, மாற்றுத் திறனாளிகளுக்கானவசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண் பயணிகளுக்கான அறை, அறைச் சேவை, கட்டணத்துடன் கூடிய கம்பியில்லா இணையச் சேவை, விருந்தளிக்கும் வசதி மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.


</doc>
<doc id="252342" url="https://ta.wikipedia.org/wiki?curid=252342" title="மந்தன மிஸ்ரர்">
மந்தன மிஸ்ரர்

மண்டந மிஸ்ரர், (Maṇḍana Miśra), இந்தியாவின் பிகார் மாநிலத்தில், மிதிலை எனும் மாகிஷ்மதி நகரத்தில் கி. பி. ஏழாம் நூற்றாண்டில் வாழ்ந்தவர். இந்து மெய்யியல் அறிஞர். பூர்வ மீமாஞ்ச தத்துவ அறிஞரான குமரிலபட்டரின் சீடராக இருந்தவர். பூர்வ மீமாஞ்சம் மற்றும் அத்வைத சித்தாந்தங்களுக்கு விரிவான விளக்க உரை எழுதியவர். ஆதிசங்கரர் காலத்தில் வாழ்ந்தவர். ஆதிசங்கரின் சீடராக மாறிய மண்டந மிஸ்ரர், தன் பெயரை சுரேஷ்வரர் என மாற்றிக் கொண்டு அத்வைத சந்நியாச நெறியில் வாழ்ந்து, அத்வைத பிரம்ம சித்தி எனும் நூலை இயற்றிவர். அத்வைத சித்தாந்ததைப் பரப்ப தென்னிந்தியாவில், சிருங்கேரி சாரதா மடத்தை நிறுவி அதன் முதல் பீடாதிபதியாக விளங்கியவர்.






</doc>
<doc id="252349" url="https://ta.wikipedia.org/wiki?curid=252349" title="எர்ரண்டபள்ளி">
எர்ரண்டபள்ளி

எர்ரண்டபள்ளி (Errandapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 335 வீடுகள் உள்ளன. மக்கள் தொகை 1528, இதில் 788 பேர் ஆண்கள், 740 பேர் பெண்கள் ஆவர். எழுத்தறிவு விகிதம் 64.67% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252353" url="https://ta.wikipedia.org/wiki?curid=252353" title="கிடலாந்தொட்டி">
கிடலாந்தொட்டி

கிடலாந்தொட்டி (Gedalandhoddi) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரின் மக்கள் தொகை 550, இதில் 269 பேர் ஆண்கள், 281 பேர் பெண்கள் ஆவர்.


</doc>
<doc id="252354" url="https://ta.wikipedia.org/wiki?curid=252354" title="கோபனப்பள்ளி">
கோபனப்பள்ளி

கோபனப்பள்ளி (Gopanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="252355" url="https://ta.wikipedia.org/wiki?curid=252355" title="கோவிந்த அக்ரகாரம்">
கோவிந்த அக்ரகாரம்

கோவிந்த அக்ரகாரம் (Govinda Agraharam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 979 வீடுகள் உள்ளன. மக்கள் தொகை 3875, இதில் 2122 பேர் ஆண்கள், 1753 பேர் பெண்கள் ஆவர். எழுத்தறிவு விகிதம் 72.04% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252356" url="https://ta.wikipedia.org/wiki?curid=252356" title="குடிசாதனப்பள்ளி">
குடிசாதனப்பள்ளி

குடிசாதனப்பள்ளி (Gudisadanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 321 வீடுகள் உள்ளன. மக்கள் தொகை 1355, இதில் 674 பேர் ஆண்கள், 681 பேர் பெண்கள் ஆவர். எழுத்தறிவு விகிதம் 67.30% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252357" url="https://ta.wikipedia.org/wiki?curid=252357" title="குடிசாலப்பள்ளி">
குடிசாலப்பள்ளி

குடிசாலப்பள்ளி (Gudusalapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.

இவ்வூரின் மக்கள் தொகை 466, இதில் 229 பேர் ஆண்கள், 237 பேர் பெண்கள் ஆவர்.


</doc>
<doc id="252358" url="https://ta.wikipedia.org/wiki?curid=252358" title="ஒசபள்ளி">
ஒசபள்ளி

ஒசபள்ளி (Hosapalli) அல்லது ஒச அள்ளி என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 627 வீடுகள் உள்ளன. மக்கள் தொகை 2619, இதில் 1355 பேர் ஆண்கள், 1264 பேர் பெண்கள் ஆவர். எழுத்தறிவு விகிதம் 61.53% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252362" url="https://ta.wikipedia.org/wiki?curid=252362" title="சூத்திர நிலை">
சூத்திர நிலை

சூத்திர நிலை என்பதனை விளக்க நன்னூல் சில உதாரணங்களைத் தருகிறது. அவை,
ஆற்றில் தண்ணீர் இடையறாது தொடர்ந்து ஓடுவது போல மேற்கூறிய சூத்திரங்களையும் சொல்ல வேண்டிய கருத்துக்களையும் தொடர்பு விட்டுப்போகாமல் தொடர்ச்சியாக ஒன்றையடுத்து ஒன்றென நீரோட்டம் போலச் சொல்லுதல் வேண்டும்.<br>

முன்னும் பின்னும் பார்த்தபடி நடக்கும் சிங்கம் போல சொல்கின்ற கருத்து முன்னர்ச் சொல்லப்பட்ட பொருளையும் பின்னர் சொல்லவிருக்கும் கருத்தையும் தழுவி பொருந்தும் வகையில் நூல் நடக்கவேண்டும்.<br>
இடைவெளியாக இடம்விட்டு தத்திச் செல்லும் தவளை போல அடுத்து சொல்லவிருக்கும் கருத்துடன் இயைந்து நிற்கும் வகையில் பாய்ச்சல் இருக்கவேண்டும்.<br> 

வானில் உயரத்தில் உலவும் பருந்து நெடுந்தொலைவு கீழே இறங்கி தான் விரும்பிய இரையைக் கொண்டு செல்வது போல நூலில் ஓரிடத்தில் கூறப்பட்ட பொருள் பல கருத்துகளைக் கடந்து சென்ற பின்னரும் பொருளோடு பொருந்துமாறு இருக்க வேண்டும்.


</doc>
<doc id="252373" url="https://ta.wikipedia.org/wiki?curid=252373" title="சிமித்சன் டெனண்ட்">
சிமித்சன் டெனண்ட்

சிமித்சன் டெனண்ட் ("Smithson Tennant", 30 நவம்பர் 1761 - 22 பெப்ரவரி 1815) என்பவர் ஓர் ஆங்கிலேய வேதியியலாளர் ஆவார். 

இரிடியம் மற்றும் ஓசுமியம் ஆகிய தனிமங்களை கண்டுபிடித்து இவர் புகழ் பெற்றார். 1803 ஆம் பிளாட்டினம் தாதுவின் எச்சங்களில் இருந்து இத்தனிமங்களை இவர் கண்டறிந்தார். வைரம் மற்றும் விறகுக்கரி ஆகியவற்றின் அடையாளங்களை நிருபித்தவர் என்ற வகையிலும் இவர் பங்காற்றியுள்ளார். டெனண்டைட் என்ற கனிமம் இவரால் கண்டுபிடிக்கப் பட்டதாலேயே அப்பெயர் பெற்றது.

இங்கிலாந்து யாக்சையரில் உள்ள செல்பையில் டெனண்ட் பிறந்தார். தந்தையின் பெயர் கால்வெர்ட் டெனண்ட் ஆகும். இரண்டாம் பேரான் பால்டிமோர் என்ற பட்டம் பெற்ற செசிலசு கால்வெர்ட்டின் பெயர்த்தி பில்லிசு கால்வெர்ட்டிடம் இருந்து கால்வெர்ட் டெனண்ட்டுக்கு இப்பெயர் வந்தது. சிமித்சன் டெனண்ட்டுக்கு சிமித்சன் என்ற பெயர் அவருடைய பாட்டியின் பெயரான ரெபெக்கா சிமித்சன் என்ற பெயரில் இருந்து தருவிக்கப்பட்டது ஆகும். இவர் யோசுவா இட்சிலிங்கின் விதவை மனைவியாவார். யாக்சையரில் இருந்த பெவர்லி இலக்கணப் பள்ளிக்கூடத்தில் இவர் கல்வி கற்றார். தற்போது அப்பள்ளியின் நுழைவுவாயில் ஒன்றில் அவருடைய இரு கண்டுபிடிப்புகளான இரிடியம் மற்றும் ஓசுமியத்தை நினைவுகூறும் வகையில் தகடொன்று பொதிக்கப்பட்டுள்ளது. 1781 ஆம் ஆண்டில் எடின்பரோ பல்கலைக்கழகத்தில் மருத்துவம் படிக்க ஆரம்பித்த இவர், சிலமாதங்களில் கேம்பிரிட்ச் சென்றார். அங்கு தாவரவியல் மற்றும் வேதியியலுக்காக தன்னுடைய வாழ்வை அர்ப்பணித்தார். 1796 ஆம் ஆண்டில் கேம்பிரிட்சில் பட்டம்பெற்ற அதே நேரத்தில் செட்டார் அருகே ஒரு பண்ணையை வாங்கி அதில் விவசாய ஆய்வுகள் மேற்கொண்டார். 1813 ஆம் ஆண்டில் கேம்பிரிட்சில் வேதியியல் பேராசியராக நியமிக்கப்பட்டார். பணியாற்றத் தொடங்கிய சிறிது காலத்திலேயே அவர் போலோன் அருகே ஒரு பாலத்தில் பயணம் செய்தபொழுது விபத்தில் காலமானார்.

Mary D. Archer, Christopher D. Haley. "The 1702 Chair of Chemistry at Cambridge". Cambridge, 2005, ISBN 0-521-82873-2, ISBN 978-0-521-82873-4.



</doc>
<doc id="252377" url="https://ta.wikipedia.org/wiki?curid=252377" title="பாடம் சொல்லும் இயல்பு">
பாடம் சொல்லும் இயல்பு

பாடம் சொல்லும் இயல்பு என்பது கற்பித்தல் தொழிலின் நுட்பங்களைக் கூறுவது ஆகும். நவீனக்காலக் கல்வி முறையில் கல்வி கற்பிக்கும் இடம் , கற்பிக்கும் சூழல், கற்பிக்கத் தொடங்கும் நேரம், பாடக்குறிப்பு தயாரித்து ஆயத்தமாதல், வேகமாகவும் இல்லாமல் கோபமாகவும் இல்லாமல் கற்பித்தல், உளவியல் நோக்கோடு மாணவர் மனநிலை அறிந்து முகமலர்ச்சியோடும் மனமலர்சியோடும் கற்பித்தல், ஆகிய கற்பித்தல் நுட்பங்கள் உணரப்பட்டு ஆசிரியர்களுக்குக் கற்பித்தல் பயிற்சிகள் அளிக்கப்படுகின்றன. இத்தகைய நுட்பங்களைக் கற்று கற்பித்தலில் சிறப்பவனுக்கு நல்லாசிரியர் விருதுகளும் வழங்கப்படுகின்றன. இந்த கற்பித்தல் நுட்பங்களை நன்னூல் எழுதப்பட்டக் காலத்திலேயே எடுத்துக் கூறியுள்ளது,

அவை,



</doc>
<doc id="252385" url="https://ta.wikipedia.org/wiki?curid=252385" title="தலைமுறை இடைவெளி">
தலைமுறை இடைவெளி

தலைமுறை இடைவெளி ("Generation gap") என்பது, வெவ்வேறு தலைமுறைகளைச் சேர்ந்தோரிடையே, இசை, அரசியல், விழுமியங்கள் முதலிய விடயங்கள் தொடர்பில் இருக்கக்கூடிய கருத்து வேறுபாட்டைக் குறிக்கும். பொதுவாக இவ்வேறுபாடுகள் இளையோருக்கும் அவர்களது பெற்றோர் அல்லது அதற்கு முந்திய தலைமுறையினருக்கும் இடையே ஏற்படுகிறது. இளைஞர்கள், தமது பெற்றோர்கள் முன்னர் நம்பிக்கை வைத்திருந்த பல விடயங்களுக்கு எதிரான கருத்துக்கள் கொண்டிருந்த ஒரு சூழலில், தலைமுறை இடைவெளி குறித்த சமூகவியல் கோட்பாடு 1960களில் கவனத்துக்கு வந்தது. 

தற்காலத்தில், சமூகவியலாளர்கள், தலைமுறை இடைவெளியை "நிறுவனமய வயது அடிப்படையிலான பிரிவாக்கம்" எனக் குறிப்பிடுகின்றனர். சமூகவியலாளர்கள் மனிதனின் வாழ்க்கைக் காலத்தை மூன்று பகுதிகளாகப் பிரிக்கின்றனர். இவை, சிறுபிராயம், நடுவயது, ஓய்வுக்காலம் என்பன. இதில் ஏதாவதொரு பிரிவினர் தமது முதன்மைச் செயற்பாடுகளில் ஈடுபடும்போது மற்ற இரு பிரிவினரிடமிருந்தும் தனிப்பட்டே செயற்படுகின்றனர். வீட்டுச் சூழல்களில் மட்டுமல்லாமல், சமூகச் செயற்பாடுகளிலும்கூட ஒரு பிரிவினர் மற்றவர்களிடமிருந்து தனிப்பட்டுச் செயற்படுவதற்கான வழிவகைகளைத் தேடுகின்றனர். 


</doc>
<doc id="252389" url="https://ta.wikipedia.org/wiki?curid=252389" title="1000 (எண்)">
1000 (எண்)

1000 அல்லது ஆயிரம் () ("one thousand") என்பது ஒரு இயற்கை எண். இது எண்களின் வரிசையில் 999ஐ அடுத்தும், 1001க்கு முன்பும் வருகிறது. இதை பதின்ம எண் முறையில் 1000 அல்லது 1,000 என எழுதுவது வழக்கம்.

ஆயிரம் என்னும் எண்ணை வேறு பல எண்ணுரு முறைகளைப் பயன்படுத்தியும் எழுதுவது உண்டு. சில மொழிகள் தமக்கெனத் தனியான எண்ணுருக்களைக் கொண்டிருக்கின்றன. தமிழ், மராத்தி, இந்தி, அரபி, மலையாளம் போன்றவையும் இவ்வாறு தனியான எண்ணுருக்களைக் கொண்டுள்ளன.


</doc>
<doc id="252401" url="https://ta.wikipedia.org/wiki?curid=252401" title="உரை இலக்கணம்">
உரை இலக்கணம்

உரை இலக்கணம் என்பது சூத்திரம் எனப்படும் நூற்பா அல்லது செய்யுள் அல்லது பாடலுக்கு உரை எழுதும்போது அவ்வுரை எவ்வாறு அமையவேண்டும் என்பதற்கான இலக்கணமாகும்.

மூல பாடம், கருத்துரை, சொற்களைப் பிரித்துக்காட்டுதல், அச்சொற்களுக்குரிய பொருள் தருதல், தொகுத்துப் பொழிப்புரை வழங்குதல், தேவையான இடங்களுக்கு எடுத்துக்காட்டுகள் கொடுத்தல், இடையிடையே வினா மற்றும் விடை நடையில் சொல்லுதல், சிறப்பு விளக்கமளித்தல், மறைமுகப் பொருள்களை விரித்துக் கூறுதல், அதிகாரத்துடன் பொருத்திக் காட்டுதல், ஐயத்திற்கு இடமின்றி துணிந்து ஒரு பொருளை ஏற்றுக் கூறுதல், கூறப்படும் பொருளின் பயன்யாது என விளக்குதல், முன்னோர் கருத்துக்களை மேற்கோள் காட்டுதல் என பதினான்கு வகையான இலக்கணத்தை உரை இலக்கணமாக நன்னூல் கூறியுள்ளது.



</doc>
<doc id="252403" url="https://ta.wikipedia.org/wiki?curid=252403" title="காண்டிகை உரை">
காண்டிகை உரை

காண்டிகை உரை என்பது சூத்திரம் எனப்படும் நூற்பாவிற்கு உரை எழுதும்போது அவ்வுரை எவ்வாறு அமையவேண்டும் என்பதற்கான இலக்கணமாகும்.
கருத்துரை, பதவுரை, தேவையான எடுத்துக்காட்டுகள் கொடுத்தல், இடையிடையே வினாவை எழுப்பி அதற்கான விடையையும் உடன் சேர்த்து நூற்பாவின் உட்பொருளை விளக்குதல் என்பன காண்டிகை எனப்படும் உரையாகும் என்கிறது நன்னூல்.


</doc>
<doc id="252406" url="https://ta.wikipedia.org/wiki?curid=252406" title="விருத்தி உரை">
விருத்தி உரை

விருத்தி உரை என்பது சூத்திரம் எனப்படும் நூற்பாவிற்கு எழுதப்பட்ட காண்டிகை உரையின் தொடர்ச்சியாக அமையும் கூடுதல் இலக்கணமாகும்.

காண்டிகை உரையில் கூறிய நூற்பாவின் உட்பொருள் விளக்கத்தோடு மட்டும் அல்லாமல் அவ்விடத்திற்கு இன்றியமையாதனவாகக் கருதப்படும் அனைத்து கருத்துக்களையும் விளக்குதல் வேண்டும். இவ்விளக்கம் ஆசிரியனுடைய உரையாகவும் பிற நூலாசிரியர்களின் கருத்துகளை எடுத்துக் காட்டும் மேற்கோள்களாலும் ஐயம் அகற்றும் வகையில் இலக்கண உண்மையை சிறிதும் குறைவின்றி விளக்கிச் சொல்வதாக அமையுமென விருத்தி உரைக்கு விளக்கமளிக்கிறது நன்னூல். 


</doc>
<doc id="252440" url="https://ta.wikipedia.org/wiki?curid=252440" title="தந்தவக்ரன்">
தந்தவக்ரன்

தந்தவக்ரன் (Dantavakra) (சமசுகிருதம்:दन्तवक्र), மகாபாரதம் மற்றும் புராணங்களின்படி கருஷ நாட்டின் மன்னன் ஆவான். பத்ம புராணத்தின்படி, தந்தவக்ரன் சேதி நாட்டு மன்னன் ஆவான்.விஷ்ணு புராணத்தின்படி, தந்தவக்ரன், விருத்தசர்மன் – சுருத்தேவி இணையரின் மகனாவார். தந்தவக்ரன், ஜராசந்தனின் கூட்டாளியும், சிசுபாலனின் உறவினரும் ஆவான். மேலும் ஸ்ரீகிருஷ்ணனுக்கு பகைவன் ஆவான். தருமனின், இந்திரப்பிரஸ்த ராஜசூய யாகத்தில் கலந்து கொள்ள பலராமனுடன் கிருஷ்ணர் சென்ற நேரத்தில், தந்தவக்ரன், துவாரகையை முற்றுகையிட்டு தாக்கினான். மீண்டும் துவாரகையை தந்தவக்ரன் தாக்கிய போது கிருஷ்ணனின் சக்கராயுதத்தால் மாண்டான்.



</doc>
<doc id="252443" url="https://ta.wikipedia.org/wiki?curid=252443" title="உயர் ஆல்க்கேன்கள்">
உயர் ஆல்க்கேன்கள்

உயர் ஆல்க்கேன்கள் "(Higher alkanes)" என்பவை ஒன்பது அல்லது அதற்கு மேற்பட்ட கார்பன்களைக் கொண்டிருக்கும் ஆல்க்கேன்களாகும்.. நோனேன் என்ற மிக இலேசான ஆல்க்கேனின் தீப்பற்று நிலை 25 பாகை செல்சியசு ஆகும். எனவே இதை அபாயகரமான எரிதன்மை கொண்ட சேர்மமென வகைப்படுத்தவில்லை.

அதிகமான எண்ணிக்கையில் கார்பனைப் பெற்றுள்ள ஆல்க்கேன்கள் உயர் ஆல்க்கேன்கள் என்ற போக்கிலும் இதனை வரையறுக்கலாம். ஆல்க்கேன்களை உயர் ஆல்க்கேன்களில் இருந்து வேறுபடுத்தி அறியவேண்டுமெனில், சாதாரண இயற்கைச் சூழலில் ஆல்க்கேன்கள் திண்மநிலையில் காணப்படும் என்பதைக் கொண்டு மட்டுமே பிரித்துணர முடியும்.

ஒன்பது கார்பன் அணுக்களைக் கொண்டஆல்க்கேன் நோனேன் முதல் பதினாறு கார்பன் அணுக்களைக் கொண்ட ஆல்க்கேன் எக்சாடெக்கேன் வரையுள்ள ஆல்க்கேன்கள் உயர்பாகுநிலை கொண்டதிரவங்களாகும். இவை பெட்ரோலுடன் சேர்த்து பயன்படுத்துவதற்கு ஏற்புடைய பண்புகளையும் மிகக்குறைவாகவே கொண்டுள்ளன. மாறாக அவை டீசல் மற்றும் விமானப் போக்குவரத்திற்குத் தேவையான எரிபொருளில் பெரும்பங்கு வகிக்குமளவில் உருவாகின்றன. எரிதல் வேகத்தின் அளவீடான சிடேன் எண் மதிப்பைக் கொண்டு டீசல் எரிபொருட்கள் வகைப்படுத்தப்படுகின்றன. எக்சாடெக்கேனின் பழைய பெயர் சிடேன் என்பது குறிப்பிடத்தக்கது ஆகும். தாழ்ந்த வெப்பநிலைகளிலும் துருவப் பகுதிகளிலும் இந்த அதிகவெப்பநிலை கொண்ட ஆல்க்கேன்களால் சில பிரச்சினைகள் நிகழ்கின்றன. இங்கெல்லாம் எரிபொருள் மிகவும் கெட்டியாவதால் சரியான பாய்வின்றி பாதிப்பு உண்டாகிறது. வாயு நிரலியல் பகுப்பாய்வின் தூண்டப்பட்ட காய்ச்சி வடித்தல் செயல்முறைக்கு சாதரணநிலை ஆல்க்கேன்களின் கலவைகள் கொதிநிலை தரமறியப் பயன்படுகின்றன.
எக்சா டெக்கேனுக்குப் பிறகு உள்ள ஆல்க்கேன்கள் எரிபொருள் எண்ணெய் மற்றும் உயவு எண்ணெய் போன்ற முக்கியமான பொருட்களாக உருவாகின்றன. இரண்டாவது செயல்பாடாக அவை அரிப்பை எதிர்க்கும் முகவராகவும் அச்சமயத்தில் செயல்பட்டன ஏனெனில் அவற்றின் நீரெதிர்ப்பு தன்மை காரணமாக தண்ணீரானது உலோகத்தின் மேற்பரப்பை எட்டுவதில்லை. பல ஆல்க்கேன்கள் மெழுகு தயாரிக்கப் பயன்படும் பாரபின் மெழுகாக பயன்படுகின்றன. தேன்மெழுகோடு இவற்றை ஒப்பிட்டுப் பார்த்தல் கூடாது. அவை முதன்மையாக எசுத்தர்களைக் கொண்டிருக்கின்றன. 

35 கார்பன் அணுக்களுக்கு மேற்பட்ட வளையங்களைக் கொண்டிருக்கும் ஆல்க்கேன்கள் நிலக்கீலில் காணப்படுகின்றன. அவை சாலைகள் மேம்பாட்டுக்கு மாதிரியாகப் பயன்படுகின்றன. எனினும் உயர் ஆல்க்கேன்கள் பொதுவாக சிதைக்கப்பட்டு சிறிய மூலக்கூறுகளாகப் பயன்படுகின்றன.

இங்கு கொடுக்கப்பட்டுள்ள பண்புகள் நேரியல் ஆல்க்கேன்களைச் சார்ந்தவையாகும். 

நேரியல் ஆல்க்கேன்கள் பொதுவாக பொதுவாக சாதாரண சூழலில் திரவநிலையில் காணப்படுகின்றன. 

இக்குழுவில் தொடங்கி ஆல்க்கேன்கள் பொதுவாக சாதாரண சூழலில் திண்ம நிலையில் காணப்படுகின்றன. 



</doc>
<doc id="252448" url="https://ta.wikipedia.org/wiki?curid=252448" title="விக்கிரமபாகு கருணாரத்தின">
விக்கிரமபாகு கருணாரத்தின

விக்கிரமபாகு கருணாரத்தின ("Wikramabahu Karunaratne", பிறப்பு: 8 மார்ச் 1943) இலங்கை அரசியல்வாதியும், கல்விமானும் ஆவார்.

கருணாரத்தின இலங்கையின் தென்-கிழக்கே லுணுகலை என்ற இடத்தில் பிறந்தார். இவரது பெற்றோர்கள் இருவரும் ஆசிரியர்கள் ஆவர். மத்துகமையில் ஆரம்பக் கல்வியைக் கற்ற இவர் பின்னர் கொழும்பு ஆனந்தா கல்லூரியில் இடைநிலைக் கல்வியைப் பெற்றார். இலங்கைப் பல்கலைக்கழகம் சென்று மின்பொறியியலில் சிறப்புப் பட்டம் பெற்றார். பின்னர் பொதுநலவாயப் புலமைப் பரிசில் பெற்று கேம்பிரிச்சுப் பல்கலைக்கழகம் சென்று அங்கு 1970 ஆம் ஆண்டில் முனைவர் பட்டம் பெற்று இலங்கை திரும்பி பேராதனைப் பல்கலைக்கழகத்தில் விரிவுரையாளராகச் சேர்ந்தார்.

1978 ஆம் ஆண்டில் கண்டியில் அன்றைய இலங்கை அரசுத்தலைவர் ஜே. ஆர். ஜெயவர்தனாவுக்கு எதிராக ஆர்ப்பாட்டங்களில் ஈடுபட்டதற்காக கைது செய்யப்பட்டார். சில மாதங்களில் அவர் விடுவிக்கப்பட்டார். பேராதனைப் பல்கலைக்கழகம் ஆசிரியப் பணியில் இருந்து அவரை இடைநிறுத்தியது. அமைச்சரவைத் தீர்மானத்தை அடுத்து சில மாதங்களில் அவர் மீண்டும் பதவியில் அமர்த்தப்பட்டார். 1982 ஆம் ஆண்டில் அரசுத்தலைவர் தேர்தலை நடத்தக் கோரி ஆர்ப்பாட்டங்களில் ஈடுபட்டமைக்காக மீண்டும் பதவியில் இருந்து இடை நிறுத்தப்பட்டார். 2001 ஆம் ஆண்டில் மீண்டும் பதவியில் அமர்த்த அன்றைய உயர்கல்வி அமைச்சர் கலாநிதி சரத் அமுனுகம பல்கலைக்கழக அதிகாரிகளுக்குக் கட்டளை அனுப்பியிருந்தாலும், அது நிறைவேற்றப்படவில்லை. இறுதியில் 2015 ஆம் ஆண்டில் அரசுத்தலைவர் மைத்திரிபால சிறிசேன அவரை மீண்டும் பல்கலைக்கழக ஆசிரியர் பதவியில் அமர்த்தி 1982 ஆம் ஆண்டு முதலான சம்பள நிலுவைப் பணத்தையும் செலுத்த உத்தரவிட்டார்.

இளம் வயதிலேயே அரசியலில் ஆர்வம் கொண்ட கருணாரத்தின பல்கலைக்கழகத்தில் கல்வி பயிலும் போது 1962 ஆம் ஆண்டில் இடதுசாரி லங்கா சமசமாஜக் கட்சியில் இணைந்தார். 1972 இல் அக்கட்சியின் மத்திய குழு உறுப்பினராகத் தேர்ந்தெடுக்கப்பட்டார். ஆனாலும், 1972 ஆம் ஆண்டில் சமசமாசக் கட்சி அன்றைய ஆளும் கட்சியாக இருந்த இலங்கை சுதந்திரக் கட்சிக்கும் குடியரசு அரசியலமைப்புக்கும் ஆதரவளித்ததைத் தொடர்ந்து கட்சித் தலைமையுடன் முரண் பட்டார். இதனை அடுத்து அவர் கட்சியில் இருந்து விலக்கப்பட்டார்.

1977 ஆம் ஆண்டில் வாசுதேவ நாணயக்கார போன்ற முன்னாள் கட்சி அதிருப்தியாளர்களுடன் இணைந்து நவ சமசமாஜக் கட்சி (புதிய சமூக சமத்துவக் கட்சி) என்ற புதிய கட்சியை ஆரம்பித்தார்.

1983 தமிழருக்கு எதிராக நடத்தப்பட்ட கறுப்பு யூலை கலவரத்தை அடுத்து இலங்கை அரசு நவ சமசமாசக் கட்சி, மக்கள் விடுதலை முன்னணி, இலங்கை கம்யூனிஸ்ட் கட்சி ஆகியவற்றைத் தடை செய்தது. இதனை அடுத்து கருணாரத்தின, வாசுதேவ நாணயக்கார, ரோகண விஜயவீர உட்பட முக்கிய இடதுசாரித் தலைவர்கள் தலைமறைவாயினர். 1985 ஆம் ஆண்டில் இக்கட்சிகள் மீதான தடை நீக்கப்பட்டது.

1987 லங்கா சமசமாசக் கட்சி, கம்யூனிஸ்டுக் கட்சி, இலங்கை மக்கள் கட்சி ஆகிய கட்சிகளுடன் இணைந்து ஐக்கிய சோசலிசக் கூட்டமைப்பு என்ற புதிய இடதுசாரி அரசியல் கூட்டணியை ஆரம்பித்தார். 1988 ரசுத் தலைவர் தேர்தலில் போட்டியிட்ட ஒசி அபேகுணசேகராவுக்கு ஆதரவாக டிசம்பர் 2 இல் கொழும்புக்கு அருகில் கடவத்தையில் நடத்தப்பட்ட தேர்தல் கூட்டம் ஒன்றை மக்கள் விடுதலை முன்னணியினர் தாக்கியதில் கருணாரத்தின காயமடைந்தார். 1987-89 மவிமு கிளர்ச்சியின் போது பல இடதுசாரித் தலைவர்கள் மவிமு கிளர்ச்சியாளர்களால் தாக்கப்பட்டனர்.

1998 ஆம் ஆம் ஆண்டில் நவசமாசக் கட்சி வேறு சில இடதுசாரி சிறு கட்சிகளுடன் இணைந்து இடது விடுதலை முன்னணி (NLF) என்ற புதிய கூட்டணியை ஆரம்பித்தது. 2004 ஆம் ஆண்டு முதல் இக்கூட்டமைப்பு இடது முன்னணி என்ற பெயரில் இயங்கி வருகின்றது.

2010 சனவரி 26 இல் நடைபெற்ற அரசுத்தலைவர் தேர்தலில் கருணாரத்தின போட்டியிட்டு 7,055 வாக்குகள் பெற்றார்..



</doc>
<doc id="252452" url="https://ta.wikipedia.org/wiki?curid=252452" title="சோஃபியா கோவலெவ்சுகாயா">
சோஃபியா கோவலெவ்சுகாயா

சோஃபியா வாசிலியேவ்னா கோவலெவ்சுகாயா ("Sofia Vasilyevna Kovalevskaya", , – ) ஒரு முதல் பேராளுமை வாய்ந்த பெண் கணிதவியலாளர் ஆவார். இவர் கணிதப் பகுப்பாய்விலும் வகைநுண் கலனத்திலும் இயக்கவியலிலும் மூலமுதல் பங்களிப்புகளைச் செலுத்தியுள்ளார். இவர்தான் வட ஐரோப்பாவில் முதன்முதலாகப் பேராசிரியரான பெண் ஆவார். ஓர் அறிவியல் இதழில் முதல் பெண் பதிப்பாசிரியராக விளங்கியவரும் இவரே.

அவரது உருசியப் பெயர் பலவகைகளில் உரோம மயப்படுத்தப்படுவது உண்டு. என்றாலும் அவர் தம்மை எப்போதும் "சோஃபீ கோவலவ்சுகி" எனக் கூறிக்கொள்வார். கல்விப்பணி வெளியீடுகளில் மட்டும் (அவ்வப்போது "கோவலவ்சுகி"), எனவும் மாற்றிக்கொள்வார்.. சுவீடன் வந்ததும் தம்மைச் "சோனியா" என அழைத்துக்கொண்டார்.

"சோனியா கோவலவ்சுகி உயர்நிலைப் பள்ளிக் கணித நாள்" என்பது மகளிர் கணிதவியல் கழகம் நடத்தும் புது உருவாக்கத் திட்டமாகும். இது அமெரிக்காவில் நாடெங்கும் பணிப்பட்டறைகளை நடத்தி மகள்ரைக் கணித ஆய்வில் ஆர்வமூட்டுகிறது.

சோனியா கோவலவ்சுகி விரிவுரை என்ற நிகழ்ச்சியை AWM ஒவ்வோராண்டும் நடத்துகிறது இதில் பயன்முறை, கணிப்பியல் கணிதவியலில் பங்காற்றிய பேராளுமைகளைப் பற்றிய உரைகள் ஆற்றப்படுகின்றன. முன்பு இந்நிகழ்ச்சியில் உரையாற்றிப் பெயர்பெற்றவர்களீல் இரீன் பொன்சேகா (2006), இங்கிரிடு டௌபெச்சீசு (2005), ஜாய்சு ஆர்.மெக்லௌலின் (2004), இலிண்டா ஆர். பெட்சோல்டு (2003) ஆகியோர் அடங்குவர்.

நிலாவின் குழிப்பள்ளம் ஒன்று கோவலவ்சுகாயா குழிப்பள்ளம் என வழங்கப்படுகிறது.

செருமனியின் அலெக்சாந்தர் வான் ஃஅம்போல்ட் நிறுவனம் ஈராண்டுக்கொருமுறை ’சோபியா கோவலவ்சுகி விருதை’ இளம் ஆய்வாளர்களுக்குத் தருகிறது.

மூன்று திரைப்படத்திலும் தொலைக்காட்சி வாழ்க்கைத் தொடர்களிலும் சோஃபியா படப்பொருளாக அமைந்துள்ளார்.








</doc>
<doc id="252480" url="https://ta.wikipedia.org/wiki?curid=252480" title="டெக்கேன்">
டெக்கேன்

டெக்கேன் ("Decane ") என்பது CH என்ற மூலக்கூற்று வாய்பாட்டுடன் கூடிய ஓர் ஆல்க்கேன் ஐதரோகார்பன் ஆகும். இதற்கு 75 கட்டமைப்புச் சமபகுதியங்கள் அல்லது மாற்றியன்கள் இருப்பதாகக் கணக்கிடப்பட்டுள்ளது. இந்தச் சமபகுதியங்கள் யாவும் எரிதகு நீர்மங்களாகும். டெக்கேன், பெட்ரோலியத்தின் ஒரு பகுதிப்பொருளாக உள்ளது. மற்ற ஆல்க்கேன்களைப் போலவே இதுவும் மின்முனைவற்றதாக, நீர் போன்ற முனைவுறு திரவங்களில் கரையாமல் இருக்கிறது. இதனுடைய பரப்பிழுவிசை மதிப்பு 0.0238 நி.மீ ஆகும்.

மற்ற ஆல்க்கேன்களைப் போல டெக்கேனும் எரிதல் வினைகளுக்கு உட்படுகிறது. அதிக அளவு ஆக்சிசன் முன்னிலையில் டெக்கேன் எரிதலுக்கு உட்பட்டு தண்ணீர் மற்றும் கார்பன் டை ஆக்சைடாக மாறுகிறது.

எரிதலுக்குப் போதுமான அளவுக்கு ஆக்சிசன் கிடைக்காவிட்டாலும் டெக்கேன் எரிதலுக்கு உட்பட்டு தண்ணீர் மற்றும் கார்பன் ஓராக்சைடாக மாறுகிறது.




</doc>
<doc id="252491" url="https://ta.wikipedia.org/wiki?curid=252491" title="இந்திய ஐக்கிய வங்கி">
இந்திய ஐக்கிய வங்கி

இந்திய ஐக்கிய வங்கி அல்லது யுனைடெட் பேங்க் ஆப் இந்தியா இந்தியாவின் கல்கத்தாவைத் தலைமையிடமாகக் கொண்டு இந்தியா முழுவதும் செயல்பட்டுவரும் பொதுத்துறை வங்கியாகும். இது இந்திய அரசுக்குச் சொந்தமான 26 பொதுத்துறை வங்கிகளில் ஒன்றாகும்.



</doc>
<doc id="252498" url="https://ta.wikipedia.org/wiki?curid=252498" title="மிசாரி ராசித் அல்-அபாசி">
மிசாரி ராசித் அல்-அபாசி

மிசாரி பின் ராசித் அல்-அபாசி ("Mishary Bin Rashid Alafasy", ; பிறப்பு: 5 செப்டம்பர் 1976) என்பவர் குவைத் நாட்டைச் சேர்ந்த ஒரு இசுலாமியப் பாடகர், இமாம், மற்றும் அறவுரையாளர் ஆவார். இவர் 1992-1994ம் ஆண்டுகளுக்கு இடைப்பட்ட இரண்டு வருடங்களுள் குர்ஆனை மனனமிட்டவராவார். மதீனா இஸ்லாமிய பல்கலைக்கழகத்தின் அல்- குர்ஆன் கற்கைகள் பீடத்தில் பயின்று அல்- குர்ஆன் ஓதல் முறைமைக்கான 10 அறிவிப்புக்களிலும் விஷேட கற்கையைப் பூர்த்தி செய்தார். முதன் முறையாக ஹி 1416ம் ஆண்டு " அல்- ஹாபிர், புஸ்ஸிலத், அல்- ஷூரா " என்ற மூன்று அத்தியாயங்களை உள்ளடக்கிய அவரது குர்ஆன்ஓதல் வெளியிடப்பட்டது. முதன் முறையாக ஹி 1420ம் ஆண்டு குவைத்தின் அல்- மஸ்ஜித் அல்- கபீர் எனப்படும் பள்ளிவாயலில் ரமழான் இறுதிப் பத்தில் மக்களுக்கு தொழுகை நடத்தினார். 



இதற்கெல்லாம் முன்பாக 2002, 2003, 2006ம் ஆண்டுகளில் தஜ்வீத் நூல்களை கவிகளாகப் பாடியுள்ளதும் குறிப்பிடத்தக்கது.


</doc>
<doc id="252499" url="https://ta.wikipedia.org/wiki?curid=252499" title="நூல் என்பதன் பெயர்க்காரணம்">
நூல் என்பதன் பெயர்க்காரணம்

நன்னூலில் நூல் என்பதன் பெயர்க்காரணம் நூல் என்ற பெயர் எப்படி உருவாகி அதற்குப் பொருந்துகிறது என்பதை விளக்குவதாகும்.
நூல் நூற்கும் பெண் பஞ்சால் தன் கைகளைக்கொண்டு கதிரால் நூல் நூற்கிறாள். அதுபோலப் புலவன் சொற்களால் தன் வாயைக்கொண்டு அறிவால் நூல் நூற்க குற்றமற்ற நூல் உருவாகிறது.

சொற்கள் பஞ்சாகவும், புலவன் நூல் நூற்கும் பெண்ணாகவும், புலவனின் வாய் அப்பெண்ணின் கையாகவும் , புலவனின் அறிவு நூல் நூற்கும் கருவியான இங்குக் கதிராகவும் கருதப்படுகிறது.
பஞ்சு நூலாக மாறுவது போல சொற்கள் நூலாக நூற்கப்படுவதால் நூல் என்னும் பெயர் அமைந்தது என்று நன்னூல் விளக்குகிறது. 



</doc>
<doc id="252518" url="https://ta.wikipedia.org/wiki?curid=252518" title="ஞானாலயா கிருஷ்ணமூர்த்தி">
ஞானாலயா கிருஷ்ணமூர்த்தி

ஞானாலயா கிருஷ்ணமூர்த்தி (ஜனவரி 31, 1942) தமிழ்நாட்டில் புதுக்கோட்டைக்கு அருகேயுள்ள திருக்கோகர்ணம் என்ற சிற்றூரில் 
ஞானாலயா ஆய்வு நூலகம் என்ற தனியார் நூலகத்தை தன்னுடைய மனைவியுடன் இணைந்து நடத்தி வருபவர் ஆவார்.

ஜனவரி 31, 1942இல் இவர் பிறந்தார். இவரது பெற்றோர் பாலசுப்பிரமணியன், மீனாட்சி ஆவர். புதுக்கோட்டையில் ஆரம்பக் கல்வியைத் துவங்கி இளங்கலை அறிவியல், முதுகலை தமிழ் இலக்கியம் படித்துவிட்டு, பின் கல்வியியலில் முதுகலைப்பட்டம் (எம்.எட்) நிறைவு செய்தார். ஓய்வு பெற்ற தலைமையாசிரியரான இவர் 1959-இல் தொடங்கி அரிய வகை நூல்களைச் சேகரித்து வருகிறார். 

இளம் வயது முதல் இவருக்கு நூல் சேமிக்கும் பழக்கம் இவருடைய தந்தை மூலமாக உருவாகி, இந்தியாவின் சிறந்த தனியார் நூலகங்களில் ஒன்றான ஞானாலயாவை நடத்திவருகின்றார். இவருடைய நூல்களைச் சேகரிக்கும் ஆர்வத்திற்கு ஏற்றபடி இவருடைய மனைவி திருமதி டோரதி புத்தக ஆர்வலராவார்.

நினைவாற்றல் மிக்க இவர் மிகச் சிறந்த தமிழார்வலரும், சொற்பொழிவாளருமாவார். மகாத்மா காந்தி, விவேகானந்தர், மகாகவி பாரதியார் உள்ளிட்ட பலரைப் பற்றியும் இவர் சொற்பொழிவாற்றியுள்ளார். பொதிகைத் தொலைக்காட்சியில் நம் விருந்தினர் பகுதியில் இவரது பேட்டி இடம் பெற்றுள்ளது.


தேடலில் தெளியும் திசைகள் என்ற நூல் தஞ்சை ப்ரகாஷ், ல.கி.ராமானுஜம், கரிச்சான்குஞ்சு, எம்.வி.வெங்கட்ராம் உள்ளிட்ட பல இலக்கியவாதிகள் கிருஷ்ணமூர்த்தி டோரதி இணையரின் குடும்ப நண்பர்கள் கிருஷ்ணமூர்த்திக்கு எழுதிய கடித ஆவணங்களைக் கொண்டு அமைந்துள்ளது. இலக்கியவாதிகள் இவரிடம் மேற்கொண்ட விவாதங்களின் ஒரு தொடர்நிகழ்வாக இக்கடிதங்கள் அமைந்துள்ளன. ள்ஞானாலயா நூலகத்தைப் பார்வையிட்டுதிற்கு வந்து பாராட்டியவர்களின் கருத்துக்களைக் கொண்டு அமைந்துள்ளது. பிரபலமான எழுத்தாளர்கள், அரசியல்வாதிகள், தொழிலதிபர்கள், இலக்கியவாதிகள் உள்ளிட்ட அனைத்து தரப்பினரும் தந்துள்ள பதிவுகளைக் காணும்போது இந்நூலகத்தின் இன்றியமையாமையை உணரமுடிகிறது. 




</doc>
<doc id="252527" url="https://ta.wikipedia.org/wiki?curid=252527" title="பாயிரத்தின் இன்றியமையாமை">
பாயிரத்தின் இன்றியமையாமை

ஒரு நூலுக்கு பாயிரம் என்பது எவ்வளவு அவசியமானது என்பதை நன்னூலானது பாயிரத்தின் இன்றியமையாமையில் விளக்குகிறது. நன்னூலின் பாயிரவியலில் சிறப்புப் பாயிரத்தின் இலக்கணம் கூறும் நூற்பாக்களில் பாயிரத்தின் இன்றியாமை குறித்து கூறப்பட்டுள்ளது. 

நன்னூல் கூறுவது யாதெனில்: 


</doc>
<doc id="252539" url="https://ta.wikipedia.org/wiki?curid=252539" title="தற்புகழ்ச்சி குற்றமாகா இடங்கள்">
தற்புகழ்ச்சி குற்றமாகா இடங்கள்

தற்புகழ்ச்சி குற்றமாகா இடங்கள் என்பது ஒரு புலவன் தன்னைத்தானே புகழ்ந்து கொள்வது சில சூழல்களில் குற்றமாகாது என்று அச்சூழல்கள் சிலவற்றை நன்னூல் எடுத்துக்காட்டுகிறது.

மண்ணை உடைய மன்னனின் அவைக்குச் சீட்டுக்கவி எழுதும் போதும், தன்னுடைய புலமைத் திறன் அறியாதவரிடையிலும், அவையில் வாதிட்டு வெற்றி பெறவேண்டிய சூழ்நிலையிலும், எதிரியொருவன் தன்னைப் பழித்துரைக்கும்போதும் புலவன் தன்னைத்தானே புகழ்ந்து சொல்வது தவறாகாது என நன்னூல் கூறுகிறது. 



</doc>
<doc id="252541" url="https://ta.wikipedia.org/wiki?curid=252541" title="சுவாமிமலை சுவாமிநாதசுவாமி கோயில்">
சுவாமிமலை சுவாமிநாதசுவாமி கோயில்

அறுபடைவீட்டில் ஒன்றான சுவாமிமலை சுவாமிநாதசுவாமி திருக்கோயில் தஞ்சாவூர் மாவட்டம் கும்பகோணத்திற்கு வடகிழக்கில் 6 கிமீ தொலைவில் காவேரி ஆற்றின் கரையில் அமைந்துள்ள முருகன் கோயிலாகும். இக்கோயிலில் சுந்தரேஸ்வரர் உள்ளதால் இக்கோயிலை சுந்தரேஸ்வரசுவாமி கோயில் என்றும் இக்கோயிலை அழைப்பர்.இக்கோவில் அறுபடைவீடுகளில் நான்காவது படைவீடு ஆகும்.

முருகப்பெருமான் இக்கோயிலில் 'தகப்பன்சுவாமி' எனப் புகழ் பெற்று காணப்படுகிறார். குருவாகி இருந்து அருளியதால் குருமலை என்றும், கந்தாசலம், சிரகிரி, சிவமலை என்றும் அழைக்கப்படுகிறது. இறைவன் இங்கு சுவாமிநாதனாக இருப்பதால் சுவாமிமலை என்ற பெயர் நிலைபெற்றுவிட்டது. 

முருகனின் அறுபடைவீடுகளில் இதுவும் ஒன்றாகும். தாளமும் சந்தமும் நிறைந்த மெய்ப்பொருட் துறைப் பாடல்கள் இயற்றிப் பல நூல்களைப் படைத்த அருணகிரிநாதர் இவ்வூரில் உள்ள முருகனைப் பாடிய பாடல்கள் திருப்புகழில்
4ம் திருமுறையில் உள்ளன. 
கட்டுமலையாக அமைந்துள்ள குன்றின்மீது இக்கோயில் அமைந்துள்ளது. ஐந்து நிலையுடன் கூடிய ராஜகோபுரம் தெற்கு நோக்கியுள்ளது. இத்தலத்தின் தல மரம் நெல்லி மரமாகும். முருகன் சன்னதிக்குச் செல்ல தமிழ் ஆண்டுகள் அறுபதைக் குறிக்கும் 60 படிகளில் ஏறிச்செல்ல வேண்டும். மகாமண்டபத்தில் கொடி மரத்தின் அருகே கண்கொடுத்த விநாயகரான நேத்திர விநாயகர் உள்ளார். உள் சுற்றில் தல விநாயகர், வள்ளி தெய்வானையுடன் சுப்பிரமணியர், சரஸ்வதி, நாரதர், வீரபாகு, அகத்தியர், அருணகிரிநாதர் ஆகியோர் சிலைகள் உள்ளன. சுவாமிநாதசுவாமியின் சன்னதிக்கு எதிராக மயிலுக்குப் பதிலாக யானை வாகனம் உள்ளது. இது இந்திரன் அளித்ததாகும். கருவறையில் முருகன் வலது கரத்தில் தண்டம் ஏந்தியபடி ஊறு முத்திரையில் நின்ற நிலையில் அருள் பாலிக்கின்றார்.

கும்பகோணம் சப்தஸ்தானத்தில் இத்தலமும் ஒன்று. சப்தஸ்தானங்கள் என அழைக்கப்படும் கும்பகோணம் ஆதி கும்பேசுவரர் கோயில், திருக்கலயநல்லூர் அமிர்தகலசநாதர் கோயில், தாராசுரம் ஆத்மநாதசுவாமி கோயில், திருவலஞ்சுழி கபர்தீஸ்வரர் கோயில், கொட்டையூர் கோடீஸ்வரர் கோயில், மேலக்காவேரி கைலாசநாதர் கோயில் மற்றும் சுவாமிமலை சுந்தரேஸ்வரசுவாமி கோயில்(சுவாமிமலை சுவாமிநாதசுவாமி கோயில்) ஆகிய ஏழு ஊர்களில் நடக்கும் ஏழூர்த் திருவிழாவில் கும்பகோணம் முதலிடத்தைப் பெறுகிறது. சப்தஸ்தானப் பல்லக்கின் வெள்ளோட்டம் 7 பிப்ரவரி 2016இல் நடைபெற்றது. 21 ஏப்ரல் 2016 மகாமகக்குளத்தில் தீர்த்தவாரி நிகழ்ச்சியைத் தொடர்ந்து 23 ஏப்ரல் 2016 அன்று ஏழூர்ப் பல்லக்குத் திருவிழா என்னும் விழா நடைபெற்றது. விழா நாளில் பல்லக்கு இக்கோயிலுக்கு வந்து சென்றது.


இக்கோயிலுக்கு அருகேயுள்ள மற்றொரு முருகன் கோயில் ஏரகரம் கந்தநாதசுவாமி கோயிலாகும். கும்பகோணத்திலிருந்து சுவாமிமலை செல்லும் பாதையில் மூப்பக்கோயிலிலிருந்து பிரியும் சாலையில், ஆசூர் வாய்க்காலுக்கு மேற்புறம் ஏரகம் சுவாமிநாதசுவாமி கோயில் உள்ளது. 

2015 செப்டம்பர் 9 அன்று காலையில் இக்கோயிலில் ராஜ கோபுரம், மூலவர் விமானம், சுவாமி அம்பாள் விமானம், மற்றும் பரிவார தெய்வ விமானங்களுக்குக் குடமுழுக்கு நடைபெற்றது.

ஏறத்தாழ 60 ஆண்டுகளுக்குப் பிறகு 2015 நவம்பர் 25 அன்று காலையில் இக்கோயிலில் தேரோட்டம் நடைபெற்றது. 



</doc>
<doc id="252551" url="https://ta.wikipedia.org/wiki?curid=252551" title="மாதேசுவரன் மலை">
மாதேசுவரன் மலை

மாதேசுவரன் கோயில் என்கிற தலம் மாதேஸ்வரன் மலையில் அமைந்துள்ளது. இம்மலை தெற்கு கர்நாடகாவிலுள்ள சாம்ராஜ்நாகர் மாவட்டத்தில் உள்ளது. மலை மாதேஸ்வரன் கோயிலுக்கு மைசூரிலிருந்து 150கீ.மீ மற்றும் பெங்களுரிலிருந்து 210கி.மீ தூரம் இருக்கிறது. ஸ்ரீ மலை மாதேஸ்வரன் கோயில் மிகவும் பிரபலமான பாரம்பரியமிக்க திருத்தலம். கர்நாடகம் மற்றும் தமிழ்நாட்டிலிருந்து நிறைய திருப்பயணிகள் இத்திருத்தலத்திற்கு வருகிறார்கள். இந்த திருத்தலத்தின் பரப்பளவு 155.57 ஏக்கர் ஆகும். மாதேஸ்வரன் மலையில் தலபேட்டா, கலவவூர், இந்திகநாதா, போன்ற மலைக்கிராமங்கள் உள்ளன. இங்கே வரும் மக்கள் கோயிலுக்கு வருவதோடு இங்கேயுள்ள இயற்கையை ரசிக்கவும் வருகிறார்கள். இந்த மலையின் உயரம் 3000 அடி ஆகும். மாதேசுவரன் கோவிலைக் கட்டியவர் ஜீன்சே கெளடா, மற்றும் குருபா கெளடா என்ற ஜமின்தார்கள் ஆவர். ஸ்ரீ மாதேஸ்வர கடவுளை, சிவனின் ஒரு அவதாரம் என மக்கள் கருதுகிறார்கள். புனித மாதேஸ்வரா அவர்கள் பதினைந்தாம் நூற்றாண்டில் வாழ்ந்ததாக வரலாறு கூறுகிறனர். 600 வருடங்களுக்கு முன்பு ஸ்ரீ மாதேஸ்வரன் இத்திருத்தலத்திற்கு வந்து அவர் தன் பாவத்திற்குப் பரிகாரம் பெற்றார். இப்பொழுதும் அவர் பரிகாரம் தருகிறார் என மக்கள் நம்புகிறார்கள்.மலை மாதேஸ்வரன் புலியின் மேலிருந்து பயணம் செய்தார். அந்த வாகனத்தைச் சில பேர் குழி வாகனா எனவும் கூறுவார்கள். மலை மாதேஸ்வரன் பல அற்புதங்கள் செய்து மக்களைக் காப்பாற்றியதால் `இங்கே உள்ள மக்கள் இன்னும் மலை மதேஸ்வரன் அந்த மலையின் பகுதியிலே வசிக்கிறார் என நம்புகிறார்கள். கிராமத்து மக்கள் மலை மாதேஸ்வரனின் அற்புதங்களைப் பாட்டாக பாடுகின்றனர். அதை ஜனபத காவியம் அல்லது நாட்டுப்புறக்காப்பியம் எனக் கூறுவார்கள்.

மலை மாதேஸ்வரன் கலியுகத்தில் பிறந்தார். அவர் வெள்ளையாக இருப்பார். இவரின் அம்மையாரின் பெயர் யுட்ராஜமா. இவரை சிறுபிள்ளையில் வழிநடத்தியவர்கள் சுட்டூர்மூட் மற்றும் குன்டூர்மூட் ஆவார்கள். இவர் ஸ்ரீ கையிலா என்ற பகுதியில் இருந்து வந்தவர் என நம்பப்படுகிறது. இவர் சிறு வயதியிலே பல அற்புதங்களைச் செய்திருக்கிறார். பிறகு தான் இவர் மலைப் பகுதிக்கு வந்துள்ளார் என நம்பப்படுகிறது. அந்தக் காட்டுப் பகுதியில் 77 மலைகள் உள்ளன. அது மிகவும் ஆபத்தான பகுதி எனக் கருதப்படுகிறது. அவர் ஆறாம் நூற்றாண்டில் அவர் காட்டுப் பகுதிக்குச் சென்றதாக வரலாறு கூறுகிறது. 
50 வருடத்திற்கு முன்பு இந்த மலைக்குச் சாலை வசதி இல்லை. அதனால் இங்கே வரும் பக்தர்கள் பெரும்பாலும் நடந்து தான் வந்தார்கள். ஆனால் இப்போது சாலைகள், தமிழ்நாடு மற்றும் கர்நாடக அரசுகளால் போடப்பட்டுள்ளது. அதனால் இப்போது அந்த வழியில் நூற்றுக்கும் மேற்பட்ட பேருந்துகள் செல்கின்றன.

இந்திய நாட்டுப்புறக் காவியங்கள்-மலை மாதேஸ்வரனின் வாழ்க்கை(டாக்டர்.சி.என்.ராமசந்தரன்)_ Indian Folk Epics- The Story Of Mahadeshwara(D.R.C.N.Ramachandran) கம்சாளே-ஜனபத லோகா (Kamsaale-Janapada Loka)


</doc>
<doc id="252553" url="https://ta.wikipedia.org/wiki?curid=252553" title="சிறப்புப்பாயிரம் பிறர்செய்யக் காரணம்">
சிறப்புப்பாயிரம் பிறர்செய்யக் காரணம்

சிறப்புப் பாயிரம் பிறர் செய்யக் காரணம் யாவை என்று நன்னூல் சில குறிப்புகளைத் தருகிறது. 

ஒரு நூலின் சிறப்புப் பாயிரத்தை அந்நூலாசிரியரல்லாத வேறொருவர் செய்யவேண்டியதன் காரணமாக நன்னூல் தரும் விளக்கம்:



</doc>
<doc id="252558" url="https://ta.wikipedia.org/wiki?curid=252558" title="சிறப்புப்பாயிரம் செய்தற்கு உரியவர்கள்">
சிறப்புப்பாயிரம் செய்தற்கு உரியவர்கள்

சிறப்புப்பாயிரம் செய்தற்கு உரியவர்கள் என்று சிலரை நன்னூல் அடையாளம் காட்டுகிறது.

ஒரு நூலுக்கு சிறப்புப் பாயிரம் செய்வதற்குத் தகுதியானவர்கள் என நன்னூலில் குறிப்பிடப்படுவோர்:



</doc>
<doc id="252559" url="https://ta.wikipedia.org/wiki?curid=252559" title="செட்டிக்குளம் தொடருந்து நிலையம்">
செட்டிக்குளம் தொடருந்து நிலையம்

செட்டிக்குளம் தொடருந்து நிலையம் ("Cheddikulam railway station") இலங்கையின் வடக்கே செட்டிக்குளம் நகரில் அமைந்துள்ள தொடருந்து நிலையம் ஆகும். இலங்கை அரசின் ரெயில்வே திணைக்களத்தினால் நிருவகிக்கப்படும் இந்நிலையம் மன்னார் தொடருந்துப் பாதையின் ஒரு அங்கமாக மன்னார் தீவையும் தலைநகர் கொழும்பையும் இணைக்கிறது. ஈழப் போர்க் காலத்தில் 1990 முதல் 2013 வரை இயங்காமல் இருந்து வந்த இந்நிலையம், 2013 மே 14 இல் மதவாச்சி முதல் மடு வீதி வரையான பாதை புனரமைக்கப்பட்டதை அடுத்து மீண்டும் திறக்கப்பட்டது. 2015 மார்ச் 14 முதல் தலைமன்னார் வரை சேவைகள் நடைபெறுகின்றன.


</doc>
<doc id="252563" url="https://ta.wikipedia.org/wiki?curid=252563" title="திரும்பு வீதம்">
திரும்பு வீதம்

நிதியியலில் திரும்பு வீதம் அல்லது திரும்பு விகிதம் ("Rate of return") குறிபிட்ட காலத்தில் ஒரு முதலீட்டினால் ஈட்டப்படும் லாபத்தின் விகிதம் ஆகும். இதன் அளவை விழுக்காடு.

இங்கே:

பொதுவாக இவ்விகிதம் ஓராண்டு காலத்திற்கு கணக்கிடப்படுகிறது.


</doc>
<doc id="252568" url="https://ta.wikipedia.org/wiki?curid=252568" title="உதயணர்">
உதயணர்

உதயணர் (Udayana or Udyanacharya), கி. பி., 12ஆம் நூற்றாண்டில் வாழ்ந்த பிரபலமான இந்திய இந்து தருக்கவாதி. இவர் வேத தத்துவ தர்சனங்களில், நியாயம் மற்றும் வைசேஷிகம் ஆகிய இரண்டு தர்சனங்களை ஒருங்கிணைத்து நியாய – வைசேடிகம் எனும் புது தர்சனத்தை உருவாக்கி, அதன் மூலம் பௌத்தர்களுக்கு எதிரான வாதப் போரில், இறைவனின் இருப்பை நிலைநாட்டியவர்.

உதயணர் இந்தியாவின் பிகார் மாநிலத்தின் மிதிலை அருகே "கரியன்" என்ற கிராமத்தில் வாழ்ந்தவர்.

தருக்கத்தின் மூலம் மட்டுமே இறைவனின் இருப்பை அறிந்து கொள்ள இயலும் என்ற சித்தாந்தம் கொண்ட நியாயம் மற்றும் வைசேடிகம் ஆகிய இரண்டு தத்துவங்களின் ஒருங்கிணைத்து, இறைவனின் இருப்பை எளிதாக அறிந்து கொள்வதற்கு உதவியாக நியாய வைசேடிகம் என்ற புது சித்தாந்தத்தை உருவாக்கினார். இதற்காக "நியாய குசுமாஞ்சலி" என்ற தத்துவ நூலை இயற்றினார்.

பௌத்தர்களின் தாக்கம் அதிகமாக இருந்த காலத்தில், இறைவனின் இருப்பை அறிய காரண – காரியம் என்ற தத்துவத்தின் மூலம், ஒரு பானையை படைக்க எவ்வாறு களிமண்னும் குயவனும் வேண்டுமோ அவ்வாறே, இவ்வுலகம் படைக்கப்பட மெய்ப்பொருள் உறுதியாக இருந்திருக்க வேண்டும். அத்தகைய மெய்ப்பொருள் வாயால் விளக்க இயலாது என்று நிருபித்தவர்.

இறைவனின் இருப்பை மறுத்த பௌத்தர்களை, உதயணர் தன்னுடைய புதிய நியாய-வைசேடிகம் தத்துவத்தின் துணை கொண்டு மெய்ப்பொருளின் இருப்பை நிலைநாட்டி தருக்கப் போரில் வென்றார். இந்தியாவிலிருந்து பௌத்த தருக்கவாதிகளை விரட்டியடித்தன் மூலம், ஒன்பது நூற்றாண்டுகளாக முடிவில்லாமல் நடந்தவந்த இந்து – பௌத்த சமய தர்க்கப் போரை முடிவுக்கு கொண்டு வந்தார்.



</doc>
<doc id="252571" url="https://ta.wikipedia.org/wiki?curid=252571" title="ஈச்சாங்கூர்">
ஈச்சாங்கூர்

ஈச்சாங்கூர் (Ichangoor) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 280 வீடுகள் உள்ளன. மக்கள் தொகை 1204, இதில் 604 பேர் ஆண்கள், 599 பேர் பெண்கள் ஆவர். எழுத்தறிவு விகிதம் 69.11% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252572" url="https://ta.wikipedia.org/wiki?curid=252572" title="இடிப்பள்ளி">
இடிப்பள்ளி

இடிப்பள்ளி (Idipalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 144 குடும்பங்கள் உள்ளன. மக்கள் தொகை 538, இதில் 265 பேர் ஆண்கள், 273 பேர் பெண்கள் ஆவர். எழுத்தறிவு விகிதம் 70.48% ஆகும் இது தமிழ்நாட்டின் சராசரி எழுத்தறிவு விகிதமான 80.09க்கும் குறைவு ஆகும்.



</doc>
<doc id="252573" url="https://ta.wikipedia.org/wiki?curid=252573" title="இம்மிடிநாயக்கனப்பள்ளி">
இம்மிடிநாயக்கனப்பள்ளி

இம்மிடிநாயக்கனப்பள்ளி (Immidinayaganapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎ இந்த ஊரானது இம்மிடிநாயக்கனப்பள்ளி ஊராட்சிக்கு உட்பட்டது.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 133 வீடுகள் உள்ளன. மக்கள் தொகை 568, இதில் 278 பேர் ஆண்கள், 290 பேர் பெண்கள் ஆவர். எழுத்தறிவு விகிதம் 66.34% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252575" url="https://ta.wikipedia.org/wiki?curid=252575" title="ஜி. மங்கலம்">
ஜி. மங்கலம்

ஜி. மங்கலம் (Jeemangalam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 266 வீடுகள் உள்ளன. மக்கள் தொகை 1148, இதில் 577 பேர் ஆண்கள், 571 பேர் பெண்கள் ஆவர். எழுத்தறிவு விகிதம் 73.72% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252578" url="https://ta.wikipedia.org/wiki?curid=252578" title="ஜோதிகாலசாமனப்பள்ளி">
ஜோதிகாலசாமனப்பள்ளி

ஜோதிகாலசாமனப்பள்ளி (Jogikalasanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="252581" url="https://ta.wikipedia.org/wiki?curid=252581" title="கதிரிகானதின்னா">
கதிரிகானதின்னா

கதிரிகானதின்னா (Kadiriganadinna) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="252584" url="https://ta.wikipedia.org/wiki?curid=252584" title="கக்கனூர்">
கக்கனூர்

கக்கனூர் (Kagganur) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 293 வீடுகள் உள்ளன. மக்கள் தொகை 1300, இதில் 658 பேர் ஆண்கள், 642 பேர் பெண்கள் ஆவர். எழுத்தறிவு விகிதம் 72.07% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252585" url="https://ta.wikipedia.org/wiki?curid=252585" title="காளஸ்திபுரம்">
காளஸ்திபுரம்

காளஸ்திபுரம் (Kalasthipuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 159 வீடுகள் உள்ளன. மக்கள் தொகை 680, இதில் 365 பேர் ஆண்கள், 315 பேர் பெண்கள் ஆவர். எழுத்தறிவு விகிதம் 77.50% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252586" url="https://ta.wikipedia.org/wiki?curid=252586" title="கள்ளி அக்ராரம்">
கள்ளி அக்ராரம்

கள்ளி அக்ராரம் (Kaliagraharam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="252587" url="https://ta.wikipedia.org/wiki?curid=252587" title="காளிங்கவாரம்">
காளிங்கவாரம்

காளிங்கவாரம் (Kalingavaram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 148 வீடுகள் உள்ளன. மக்கள் தொகை 640, இதில் 330 பேர் ஆண்கள், 310 பேர் பெண்கள் ஆவர். எழுத்தறிவு விகிதம் 55.24% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252588" url="https://ta.wikipedia.org/wiki?curid=252588" title="வாக்களிப்பு">
வாக்களிப்பு

வாக்களிப்பு என்பது, பலர் கூடியுள்ள இடத்தில், முடிவு எடுப்பதற்கான அல்லது ஒரு கருத்தை வெளிப்படுத்துவதற்கான ஒரு முறையாகும். மேற்குறிப்பிட்ட இடம் ஒரு கூட்டமாகவோ, ஒரு தேர்தல் தொகுதியாகவோ, முழு நாடாகவோ இருக்கலாம். வாக்களிப்பு பொதுவாகக் கலந்துரையாடல்கள், விவாதங்கள் அல்லது பரப்புரைகளுக்குப் பின்னர் இடம்பெறுகின்றது. மக்களாட்சிகளில் மக்கள் பிரதிநிதிகள் வாக்களிப்பின் மூலமே தெரிவுசெய்யப்படுகின்றனர்.

மக்களாட்சிகளில் நாட்டின் அரசாங்கம் ஒரு தேர்தலில் மக்கள் வாக்களிப்பதன் மூலமே தெரிவுசெய்யப்படுகிறது. இம்முறையில், பல வேட்பாளர்களில் இருந்து ஒருவரை மக்கள் தேர்ந்தெடுப்பர். பிரதிநிதித்துவ மக்களாட்சியில் ஒரு குறித்த தேர்தல் தொகுதியைச் சேர்ந்த மக்கள் ஆட்சியில் தமது பிரதிநிதியைத் தெரிவு செய்வது வாக்களிப்பு மூலமே. நேரடி மக்களாட்சியில் தீர்மானங்களை எடுப்பதற்கு மக்கள் நேரடியாகவே வாக்களிப்பர்.


</doc>
<doc id="252589" url="https://ta.wikipedia.org/wiki?curid=252589" title="கள்ளி புரம்">
கள்ளி புரம்

கள்ளி புரம் (Kallipuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="252590" url="https://ta.wikipedia.org/wiki?curid=252590" title="காமன்தொட்டி">
காமன்தொட்டி

காமன்தொட்டி (Kamandoddi) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
காமன்தொட்டிக்கு அருகில் உள்ள கோபசந்திரத்தில் தென் திருப்பதி என்று அழைக்கப்படும், புகழ் பெற்ற ஸ்ரீ வெங்கடேசப் பெருமாள் கோயிலில் உள்ளது.


</doc>
<doc id="252593" url="https://ta.wikipedia.org/wiki?curid=252593" title="கந்திக்குப்பம்">
கந்திக்குப்பம்

கந்திக்குப்பம் (Kandhikuppam) என்பது பர்கூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.

கந்திக்குப்பம் கிருட்டிணகிரியில் இருந்து கிழக்கில் 11 கி.மீ தொலைவிலும்,பர்கூரில் இருந்து 6 கி.மீ தொலைவிலும் சென்னையில் இருந்து 255 கி.மீ. தொலைவிலும் உள்ளது.


</doc>
<doc id="252594" url="https://ta.wikipedia.org/wiki?curid=252594" title="கனிமங்கலம்">
கனிமங்கலம்

கனிமங்கலம் (Kanimangalam, Krishnagiri district) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 107 வீடுகள் உள்ளன. மக்கள் தொகை 463, இதில் 232 பேர் ஆண்கள், 231 பேர் பெண்கள் ஆவர். எழுத்தறிவு விகிதம் 73.59% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252597" url="https://ta.wikipedia.org/wiki?curid=252597" title="கரிபசவனபுரம்">
கரிபசவனபுரம்

கரிபசவனபுரம் (Karibasanapuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 1 குடும்பம் உள்ளது. மக்கள் தொகை 4, இதில் 2 பேர் ஆண்கள், 2 பேர் பெண்கள் ஆவர். எழுத்தறிவு விகிதம் 75% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252598" url="https://ta.wikipedia.org/wiki?curid=252598" title="கரிகள்ளுபள்ளி">
கரிகள்ளுபள்ளி

கரிகள்ளுபள்ளி (Karikallupalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="252599" url="https://ta.wikipedia.org/wiki?curid=252599" title="கரியசந்திரம்">
கரியசந்திரம்

கரியசந்திரம் (Kariyasandiram) என்பது நெரிகம் ஊராட்சி,சூளகிரிவட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
கரியசந்திரம் கிருட்டிணகிரியில் இருந்து மேற்கில் 31 கி.மீ தொலைவிலும், சென்னையில் இருந்து 288 கி.மீ.தொலைவிலும் உள்ளது.


</doc>
<doc id="252600" url="https://ta.wikipedia.org/wiki?curid=252600" title="காருப்பள்ளி">
காருப்பள்ளி

காருப்பள்ளி (Karupalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="252601" url="https://ta.wikipedia.org/wiki?curid=252601" title="காட்டிநாயக்கன் தொட்டி">
காட்டிநாயக்கன் தொட்டி

காட்டிநாயக்கன் தொட்டி (Kattinaickenghoddi) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 590 வீடுகள் உள்ளன. மக்கள் தொகை 2633, இதில் 1364 பேர் ஆண்கள், 1269 பேர் பெண்கள் ஆவர். எழுத்தறிவு விகிதம் 59.66% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252602" url="https://ta.wikipedia.org/wiki?curid=252602" title="கெலவரப்பள்ளி">
கெலவரப்பள்ளி

கெலவரப்பள்ளி (Kelavarapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎. இவ்வூருக்கு அருகில்தான் கெலவரப்பள்ளி நீர்தேக்கம் உள்ளது.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 117 வீடுகள் உள்ளன. மக்கள் தொகை 529, இதில் 274 பேர் ஆண்கள், 255 பேர் பெண்கள் ஆவர். எழுத்தறிவு விகிதம் 64.07% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252603" url="https://ta.wikipedia.org/wiki?curid=252603" title="கெம்பசந்திரம்">
கெம்பசந்திரம்

கெம்பசந்திரம் (Kembasandiram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 184 வீடுகள் உள்ளன. மக்கள் தொகை 891, இதில் 450 பேர் ஆண்கள், 441 பேர் பெண்கள் ஆவர். எழுத்தறிவு விகிதம் 66.67% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்


</doc>
<doc id="252604" url="https://ta.wikipedia.org/wiki?curid=252604" title="கொட்டிகதிம்மனப்பள்ளி">
கொட்டிகதிம்மனப்பள்ளி

கொட்டிகதிம்மனப்பள்ளி (Kodiga Timmanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 130 வீடுகள் உள்ளன. மக்கள் தொகை 652, இதில் 347 பேர் ஆண்கள், 305 பேர் பெண்கள் ஆவர். எழுத்தறிவு விகிதம் 66.61% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252605" url="https://ta.wikipedia.org/wiki?curid=252605" title="கொடியாளம்">
கொடியாளம்

கொடியாளம் (Kodiyalam, Krishnagiri district) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 446 வீடுகள் உள்ளன. மக்கள் தொகை 1806, இதில் 934 பேர் ஆண்கள், 872 பேர் பெண்கள் ஆவர். எழுத்தறிவு விகிதம் 65.98% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252606" url="https://ta.wikipedia.org/wiki?curid=252606" title="கௌதாசபுரம்">
கௌதாசபுரம்

கௌதாசபுரம் (Koladasapuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 221 வீடுகள் உள்ளன. மக்கள் தொகை 857, இதில் 429 பேர் ஆண்கள், 428 பேர் பெண்கள் ஆவர். எழுத்தறிவு விகிதம் 64.15% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252613" url="https://ta.wikipedia.org/wiki?curid=252613" title="தேசமான்ய">
தேசமான்ய

தேசமான்ய ("Deshamanya") என்பது, இலங்கை அரசாங்கத்தால் குடிமக்களுக்காக வழங்கப்படும் கௌரவங்களில் சிறீ லங்காபிமான்யவுக்கு அடுத்தபடியாக, இரண்டாவது உயர்ந்த மதிப்புடைய தேசிய கௌரவம் ஆகும். தேசமான்ய என்னும் சொல் சிங்கள மொழியில் "நாட்டின் பெருமை" என்னும் பொருள் கொண்டது. நாட்டுக்கு மிகவும் சிறப்பான சேவை புரிந்தவர்களுக்கு இந்தக் கௌரவம் அளிக்கப்படுகிறது. வழமையாக இக்கௌரவம் பெற்றவரின் பெயருக்கு முன்னால் தேசமான்ய என்ற சொல்லையும் சேர்த்து வழங்குவர் (எ.கா: தேசமான்ய வைத்திலிங்கம் மாணிக்கவாசகர்).

1986 ஆம் ஆண்டு முதல் தேசமான்ய விருது பெற்றோர் விபரங்கள்.

ஜேம்ஸ் பீட்டர் ஒபயசேகர



</doc>
<doc id="252614" url="https://ta.wikipedia.org/wiki?curid=252614" title="நூல்யாப்பு முறை">
நூல்யாப்பு முறை

நூல் யாப்பு முறை என்பதை நான்கு வகைகளாக நன்னூல் வகைப்படுத்தி இருக்கிறது.

நூல் யாப்பு முறையென நன்னூல் வகைப்படுத்துபவை:



</doc>
<doc id="252630" url="https://ta.wikipedia.org/wiki?curid=252630" title="ஏரகரம் கந்தநாதசுவாமி கோயில்">
ஏரகரம் கந்தநாதசுவாமி கோயில்

ஏரகரம் கந்தநாதசுவாமி கோயில் தஞ்சாவூர் மாவட்டம் கும்பகோணத்திலிருந்து 8 கிமீ தொலைவில் அமைந்துள்ள சிவன் கோயிலாகும். இருப்பினும் முருகன் கோயில் என்றே உள்ளூரில் அழைக்கின்றனர். ஏரகம், திருவேரகம் என்றும் அழைக்கப்படுகிறது. இவ்வூருக்கு அருகில் உள்ள புகழ் பெற்ற மற்றொரு முருகன் கோயில் சுவாமிமலை சுவாமிநாதசுவாமி கோயில் ஆகும். இது ஒரு தேவார வைப்புத்தலமாகும். 

கும்பகோணத்திலிருந்து சுவாமிமலை செல்லும் பாதையில் மூப்பக்கோயிலிலிருந்து பிரியும் சாலையில், ஆசூர் வாய்க்காலுக்கு மேற்புறம் இக்கோயில் உள்ளது. தேவாரப் பாடல் பெற்ற தலமான இன்னம்பரில் இருந்து திருப்புறம்பியம் செல்லும் சாலை வழியில் வலதுபுறம் ஏரகரம் செல்லும் சாலை பிரிகிறது. அவ்வழியாகச் சென்றும் ஏரகரம் அடையலாம்.

அசுரர்களால் முனிவர்களின் தவத்திற்கு இடையூறு ஏற்பட்டபோது சிவபெருமானை வேண்டினர். அப்போது சிவன் கந்தனை அழைத்து முனிவர்களைக் காத்திடும்படிக் கூறியதோடு ஒரு அஸ்திரத்தையும் வழங்கி அதனை செலுத்தும் இடத்தை அவருடைய அகமாக அமைத்துக்கொள்ளும்படி அருளியுள்ளார். முருகனின் அஸ்திரம் பூமியில் பாய்ந்த இடம் ஏரகம் என்கின்றனர்.

ஆதிகந்தநாதசுவாமி கோயில் என்றழைக்கப்படுகிறது. கருவறையில் லிங்கத்திருமேனி உள்ளது. கோயில் வளாகத்தில் சங்கரநாயகி அம்மன் சன்னதி உள்ளது. தொடர்ந்து விநாயகர், சிவலிங்கம், மகாலிங்கம், சூரியன், பைரவர், நாககன்னியர் உள்ளனர். மூலவர் கருவறை கோஷ்டத்தில் நர்த்தன விநாயகர், தட்சிணாமூர்த்தி, லிங்கோத்பவர், பிரம்மா உள்ளனர். திருச்சுற்றில் சண்டிகேஸ்வரர் சன்னதியும், நவக்கிரக சன்னதியும் உள்ளன. மூலவர் சன்னதிக்குப் பின்புறம் ஆதிகந்தநாதசுவாமி சன்னதி உள்ளது. இச்சன்னதியில் சுப்பிரமணியர் நின்ற நிலையில் ராஜகோலத்தில் உள்ளார். 

கச்சியப்ப சிவாசாரியார், நக்கீரர், அருணகிரிநாதர் ஆகியோர் இக்கோயிலில் உள்ள முருகனைப் பாடியுள்ளனர்.

12 செப்டம்பர் 1982 மற்றும் 19 மார்ச் 2015இல் குடமுழுக்கு ஆனதற்கான கல்வெட்டுகள் காணப்படுகின்றன.




</doc>
<doc id="252631" url="https://ta.wikipedia.org/wiki?curid=252631" title="செட்டிக்குளம் (வவுனியா)">
செட்டிக்குளம் (வவுனியா)

செட்டிக்குளம் ("Cheddikulam") என்பது இலங்கையின் வட மாகாணத்தில் வவுனியா மாவட்டத்தில் உள்ள ஓர் ஊர் ஆகும். இது வெங்கலச்செட்டிக்குளம் பிரதேசச் செயலாளர் பிரிவில் செட்டிக்குளம் கிராம அலுவலர் பிரிவில் அமைந்துள்ளது.

2012 கணக்கெடுப்பின் படி செட்டிக்குளம் கிராம அலுவலர் பிரிவின் மக்கள்தொகை 701 ஆகும். இவர்களில் 431 பேர் ஆண்களும், 270 பேர் பெண்களும் உள்ளனர்.






</doc>
<doc id="252634" url="https://ta.wikipedia.org/wiki?curid=252634" title="நல்லாசிரியர் இலக்கணம்">
நல்லாசிரியர் இலக்கணம்

நல்லாசிரியர் இலக்கணம் என்பது ஒரு நூல் இயற்றும் ஆசிரியனுக்கு இருக்கவேண்டிய நற்குணங்கள் எவையென்று நன்னூல் வரையறை செய்துள்ள பட்டியலாகும்.
உயர்குடிப் பிறப்பு, அருளுடைமை, கடவுள் பத்தி ஆகிய மேன்மைகளும் பல கலைகளையும் கற்றுத் தேர்ந்த அறிவும், தாம் கற்றவற்றை பிறருக்கு எடுத்துக் கூறும் சொல் வன்மையும், பூமி, மலை, துலாக்கோல், மலர் ஆகியனவற்றின் தன்மைகளும், உலகியலறிவும், உயர்ந்த குணங்களும் உடையவனே நூல் உரைக்கும் ஆசிரியன் ஆவான்.



</doc>
<doc id="252663" url="https://ta.wikipedia.org/wiki?curid=252663" title="ஆக்சிலியம் மகளிர் கல்லூரி">
ஆக்சிலியம் மகளிர் கல்லூரி

ஆக்சிலியம் மகளிர் கல்லூரி (Auxilium Women's College) வேலூர் மாவட்டத்திலுள்ள தன்னாட்சிப் பெற்ற அரசு உதவிப் பெறும் கலை மற்றும் அறிவியல் கல்லூரிகளுள் ஒன்றாகும். இக் கல்லூரி 1954 ஆம் ஆண்டுத் துவங்கப்பட்டது.
இது, வேலூர் மாவட்டத்தில் தொடங்கப்பட்ட முதலாவது பெண்கள் கல்லூரியாகும். இக் கல்லூரியின் வைரவிழா 2014 ஆம் ஆண்டு நடைபெற்றது. ஆக்சிலியம் மகளிர் கல்லூரி தற்பொழுது திருவள்ளுவர் பல்கலைக்கழகத்துடன் இணைக்கப்பட்டக் கல்லூரியாகும்.


</doc>
<doc id="252666" url="https://ta.wikipedia.org/wiki?curid=252666" title="படியாக்கம் (நூல்)">
படியாக்கம் (நூல்)

படியாக்கம், பா. ஜம்புலிங்கம் எழுதிய, அறிவியல் கண்டுபிடிப்புகளில் ஒன்றான குளோனிங் எனப்படுகின்ற படியாக்கம் பற்றியதாகும்.

இந்நூலில் பிறப்பின் வகைகள், படியாக்கத்தின் வரலாற்றுப் பின்னணி, அது தொடர்பான புதினங்களும் திரைப்படங்களும், 1997இல் அறிய அறிவியல் சாதனைகள், டாலி, படியாக்க முறையின் நிறைகுறைகள், டாலிக்குப்பின் படியாக்கத்தில் முன்னேற்றம் என்ற ஒன்பது தலைப்புகளும், முன்னுரையும், துணைநூற்பட்டியலும், கலைச்சொற்களும் அமைந்துள்ளன.

'படியாக்கம்', நூல், (2004; தாமரை பப்ளிகேஷன்ஸ் (பி) லிட், 41-பி, சிட்கோ இண்டஸ்டிரியல் எஸ்டேட், அம்பத்தூர், சென்னை)


</doc>
<doc id="252668" url="https://ta.wikipedia.org/wiki?curid=252668" title="சிங்கப்பூர் தேசிய மருத்துவமனை">
சிங்கப்பூர் தேசிய மருத்துவமனை

சிங்கப்பூர் பொது மருத்துவமனை ("Singapore General Hospital", சுருக்கம்: SGH; ; ) சிங்கப்பூரின் மிகப்பெரியதும் பழமையானதுமான அரசு மருத்துவமனை ஆகும். இந்த மருத்துவமனைக்கான முதற் கட்டிடத்திற்கு 1821 இல் அடிக்கல் நாட்டப்பட்டது. 

இந்த மருத்துவமனையில் சிங்கப்பூரின் தந்தை எனப்படும் லீ குவான் யூ நுரையீரல் அழற்சிக்குச் சிகிச்சை பெற்றுவந்தார். 2015 ஆம் ஆண்டில் தன் 91 ஆம் வயதில் இந்த மருத்துவமனையில் அவர் மரணமடைந்தார். 

ஔட்ரம் பூங்காப் பகுதியில் அமைந்துள்ள இந்த மருத்துவமனை சிங்கப்பூர் சுகாதாரத்துறையின் கட்டுப்பாட்டில் இயங்குகின்றது. இங்கு சிங்கப்பூர் நாட்டுக் கண் மருத்துவ மையம், (SNEC), இதய மையம் (NHC), புற்றுநோய் மையம் (NCC) பல் மருத்துவ மையம் (NDC) உள்ளிட்ட ஐந்து சிறப்பு மருத்துவ மையங்கள் உள்ளன.


</doc>
<doc id="252705" url="https://ta.wikipedia.org/wiki?curid=252705" title="சிறீ லங்காபிமான்ய">
சிறீ லங்காபிமான்ய

சிறீ லங்காபிமான்ய ("Sri Lankabhimanya") என்பது, இலங்கை அரசாங்கத்தால் குடிமக்களுக்காக வழங்கப்படும் கௌரவங்களில் மிகவும் உயர்ந்த மதிப்புடைய தேசிய கௌரவம் ஆகும். சிறீ லங்காபிமான்ய என்னும் சொல் சிங்கள மொழியில் "இலங்கையின் பெருமை" என்னும் பொருள் கொண்டது. நாட்டுக்கு மிகவும் சிறப்பான சேவை புரிந்தவர்களுக்கு இந்தக் கௌரவம் அளிக்கப்படுகிறது. இந்த கௌரவத்தை ஒரே காலத்தில் ஐந்து இலங்கையர் மட்டுமே பெற்றிருக்க முடியும். அத்துடன் இக்கௌரவத்தை இறப்புக்குப் பின்னரும் வழங்க முடியும். வழமையாக இக்கௌரவம் பெற்றவரின் பெயருக்கு முன்னால் சிறீ லங்காபிமான்ய என்ற சொல்லையும் சேர்த்து வழங்குவர் (எ.கா: சிறீ லங்காபிமான்ய லக்‌ஷ்மன் கதிர்காமர்).

1986 முதல் சிறீ லங்காபிமான்ய கௌரவம் பெற்றோர்:




</doc>
<doc id="252708" url="https://ta.wikipedia.org/wiki?curid=252708" title="தேசபந்து">
தேசபந்து

தேசபந்து ("Deshabandu") என்பது, இலங்கை அரசாங்கத்தால் குடிமக்களுக்காக வழங்கப்படும் கௌரவங்களில் சிறீ லங்காபிமான்ய, தேசமான்ய என்பவற்றுக்கு அடுத்தபடியாக, மூன்றாவது உயர்ந்த மதிப்புடைய தேசிய கௌரவம் ஆகும். நாட்டுக்கு மிகவும் சிறப்பான சேவை புரிந்தவர்களுக்கு இந்தக் கௌரவம் அளிக்கப்படுகிறது. வழமையாக இக்கௌரவம் பெற்றவரின் பெயருக்கு முன்னால் தேசபந்து என்ற சொல்லையும் சேர்த்து வழங்குவர் (எ.கா: தேசபந்து சிவா சின்னத்தம்பி).

"தேசபந்து" என்ற சமசுகிருத சொல்லிற்கு "நாட்டின் நண்பன்" என்று பொருள். பிரித்தானிய இந்தியப் பேரரசு காலத்தில் இந்திய விடுதலை இயக்கத்திற்காக போராடிய தலைவர்களை பொதுமக்கள் "தேசபந்து" என்ற அடைமொழியுடன் அழைப்பர். எடுத்துக்காட்டு: சித்தரஞ்சன் தாஸ்

இலங்கையில் 1986ல் இருந்து விருது பெற்றவர்களின் விபரங்களைக் கீழே காணலாம்.






</doc>
<doc id="252721" url="https://ta.wikipedia.org/wiki?curid=252721" title="புன்னைநல்லூர் கைலாசநாதர் கோயில்">
புன்னைநல்லூர் கைலாசநாதர் கோயில்

புன்னைநல்லூர் கைலாசநாதர் கோயில், தமிழ்நாடு, தஞ்சை மாவட்டம், புன்னைநல்லூர் கிராமத்தில் அமைந்துள்ளது.

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

இக்கோயில் புன்னைநல்லூர் மாரியம்மன் கோயிலின் தென்புறம் தஞ்சாவூர்-திருவாரூர் சாலையையொட்டி, கிழக்கு நோக்கி அமைந்துள்ளது.

இக்கோயிலிலுள்ள இறைவன் கைலாசநாதர் ஆவார். மூலவர் சன்னதியின் முன்பாக பலிபீடம், நந்தி உள்ளது. நால்வர் சிலைகள் அங்கே காணப்படுகின்றன. சன்னதியின் இடப்புறம் இறைவி கல்யாணசுந்தரி சன்னதி உள்ளது. கோயிலின் திருச்சுற்றில் கன்னிமூல கணபதி, அய்யப்பன், வள்ளி தெய்வானையுடன் கூடிய சுப்பிரமணியர், நாகர், கஜலட்சுமி, வினைதீர்க்கும் ஆஞ்சநேயர், நவக்கிரகங்கள், சனீஸ்வரன், சொர்ண பைரவர், சூரியன், சந்திரன் ஆகியோர் தனித்தனி சன்னதிகளில் உள்ளனர். மூலவர் கருவறையின் கோட்டத்தில் நர்த்தன கணபதி, தட்சிணாமூர்த்தி, லிங்கோத்பவர், பிரம்மா, விஷ்ணு துர்க்கை ஆகியோர் உள்ளனர்.



</doc>
<doc id="252726" url="https://ta.wikipedia.org/wiki?curid=252726" title="முடத்தெங்கின் தன்மை">
முடத்தெங்கின் தன்மை

முடத்தெங்கின் தன்மை என்பது நன்னூல் சுட்டிக்காட்டும் ஆசிரியராகாதவர் இயல்புகளில் ஒன்று ஆகும்.

வேலிக்கு அப்பால் வளைந்த தென்னைமரம் தனக்கு நீர் ஊற்றி போற்றிப் பாதுகாத்து வளர்த்தவர்களுக்குப் பயன்தராமல் மற்றவர்களுக்குப் பயந்தருகின்ற இயல்பு கொண்டதாகும். அதேபோல் தனக்குப் பொருள் முதலியன கொடுத்து வழிபாடு செய்வதில் தவறாத மாணவர்களுக்குத் தம்மிடம் உள்ள கல்வியைத் தராமல் அடுத்தவர்க்கு கொடுக்கும் ஆசிரியர்கள் முடத்தெங்கைப் போன்றவர்கள் , இவர்களை ஆசிரியர்கள் என்று அழைக்கக்கூடாது என்கிறது நன்னூல். 



</doc>
<doc id="252731" url="https://ta.wikipedia.org/wiki?curid=252731" title="ச. ராஜாபாதர்">
ச. ராஜாபாதர்

ச. ராஜாபாதர் (27 மே 1916 - 9 பிப்ரவரி 1986) விடுதலைப் போராட்டத்திலும், இந்தியப் பொதுவுடைமை இயக்கத்திலும் தன்னை ஈடுபடுத்திக் கொண்டவர். 

ராஜாபாதர் இந்திய தேசிய ராணுவத்தில் இருந்த போது, மலேயா கணபதியுடன் ஏற்பட்ட நட்பினால் பொதுவுடைமை இயக்கத்தில் ஈடுபட்டார். இதனால், இந்தியாவுக்கு நாடு கடத்தப்பட்டார். மணலி கந்தசாமி மற்றும் ஏ. எம். கோபு ஆகியோருடன் விவசாய சங்க வேலைகளிலும் ஈடுபட்டார். பி. சீனிவாச ராவ் தலைமையில், பணி புரிந்தார். கைது செய்யப்பட்டு, மூன்று வருடம் சிறை சென்றார்.

சிறையிலிருந்து விடுதலை பெற்றவுடன், மறுபடியும் மயிலாடுதுறையில் பொதுவுடைமை இயக்கத்திலும், பொதுப்பணியிலும் ஈடுபட்டார். மயிலாடுதுறை வட்டச் செயலாளராகப் பொறுப்பேற்றார். நகரமன்ற உறுப்பினராக மூன்று முறை பணியாற்றினார். 9 பிப்ரவரி 1986 அன்று இயற்கை எய்தினார்.


</doc>
<doc id="252741" url="https://ta.wikipedia.org/wiki?curid=252741" title="ஜோதிர்லதா கிரிஜா">
ஜோதிர்லதா கிரிஜா

ஜோதிர்லதா கிரிஜா தமிழக எழுத்தாளர். ஏராளமான சிறுகதைகள், புதினங்கள், குறும்புதினங்கள், கட்டுரைகள், நாடகங்கள், வசன கவிதைகள் எனப் பலதும் எழுதியுள்ளார்.

தமிழ்நாடு, திண்டுக்கல் மாவட்டம், வத்தலக்குண்டு என்ற ஊரில் 1935 ஆம் ஆண்டில் பிறந்தார். தந்தை ஒரு பள்ளி ஆசிரியர். பள்ளிப் பருவத்தில் குழந்தை எழுத்தாளராக அறிமுகம் ஆனார். இவரது முதல் சிறுகதை 1950 ஆம் ஆண்டில் "ஜிங்லி" என்ற பத்திரிகையில் ரா. கி. ரங்கராஜன் அவர்களால் அறிமுகம் செய்யப்பட்டது. தொடர்ந்து கல்கண்டு, கண்ணன், பூஞ்சோலை ஆகிய இதழ்களில் இவரது ஆக்கங்கள் வெளிவந்தன. 1968 இல் ஆனந்த விகடனில் எழுதிய கலப்பு மணம் பற்றிய "அரியும் சிவனும் ஒண்ணு" என்ற சர்ச்சைக்குரிய குறும்புதினம் வாயிலாக பெரியோர்க்கான எழுத்தாளராக அறியப்பட்டார். தபால், தந்தி இலாகாவில் பணியாற்றி ஓய்வு பெற்றவர்.

‘நம் நாடு’ எனும் சிறுவர் புதினம் உக்ரைனிய மொழியில் மொழிபெயர்க்கப்பட்டு 1987 இல் மாஸ்கோவில் நடந்த இந்தியக் கலைவிழாவில் வெளியிடப்பெற்றது.

1975 இல் ஃபெமினாவில் ஆங்கிலத்தில் எழுத ஆரம்பித்தார். இவரது ஆக்கங்கள் டாக்டர் கிருஷ்ண ஸ்ரீநிவாஸ் நடத்தும் POET இதழில் தொடர்களாக வந்துள்ளன. விம்ன்ஸ் எரா, தி இந்து, துக்ளக், மற்றும் இணையத்தில் திண்ணையிலும் எழுதியுள்ளார்.



</doc>
<doc id="252767" url="https://ta.wikipedia.org/wiki?curid=252767" title="பருத்திக் குண்டிகையின் தன்மை">
பருத்திக் குண்டிகையின் தன்மை

பருத்திக் குண்டிகையின் தன்மை என்பது எவரெல்லாம் ஆசிரியராகார் என்று சொல்ல நன்னூல் குறிப்பிடும் ஒரு செயலாகும்.

வாய் குவிந்த ஒரு கொள்கலன் குடுக்கை என்று அழைக்கப்படுகிறது. அத்தகைய குடுக்கையில் பஞ்சை உட்செலுத்தி அடைப்பது அரிய செயலாகும். பஞ்சைச் சிறிது சிறிதாக குடுக்கையில் உள் நுழைத்துக் குச்சியால் குத்திக் குத்தி மெல்ல மெல்ல உட்புகுத்த வேண்டும். குடுக்கையில் இருந்து பஞ்சை வெளியில் எடுக்கும் போதும் அவ்வாறே குச்சியால் குத்திக் குத்தி சிறிது சிறிதாக வெளியே எடுக்க வேண்டும். அதைப்போலவேதான் ஆசிரியர் ஆகாதவர் தாம் கல்வியைக் கற்கும் போது அவருடைய ஆசிரியர் மிகமுயன்று பாடம் கற்பிக்கச் சிறிது சிறிதாக உள்வாங்கியிருப்பார். அத்தகையவர் தாம் கற்பிக்கும் போது சிறந்த மாணவர்களுக்கு கற்பிக்க நேர்ந்தாலும் மிகமுயன்று சிறிது சிறிதாகவே வெளியிடுவர். இத்தகையவரை ஆசிரியர் என்று சொல்லலாகாது என்கிறது நன்னூல்.



</doc>
<doc id="252777" url="https://ta.wikipedia.org/wiki?curid=252777" title="வியாபம் முறைகேடு">
வியாபம் முறைகேடு

வியாபம் முறைகேடு (Vyapam scam) என்பது, இந்தியாவின் மத்திய பிரதேசத்தில் உயர்கல்வி நிறுவனங்களில் மாணவர் சேர்க்கையிலும் அரசு பணியிடங்களை நிரப்புவதிலும் நடந்த முறைகேட்டினைக் குறிக்கும். மத்தியப்பிரதேசத்தில் மருத்துவம், உயர் தொழில்நுட்பக் கல்வி, ஆசிரியர் மற்றும் அரசுத் துறை பணியாளர்கள் தேர்வு நடத்துவது "மத்திய பிரதேச தொழில்முறைத் தேர்வாணையம்" ஆகும் (Madhya Pradesh Professional Examination Board – MPPEB). இவ்வாணயத்தின் பெயர்ச் சுருக்கம் இந்தியில் “வியாபம்” என்பதால் இம்முறைகேடு வியாபம் முறைகேடு என அழைக்கப்படுகிறது.(VYAPAM- VYAVSAYIK PAREEKSHA MANDAL).

இம்முறைகேடு வியாபம் நடத்தும் போட்டித் தேர்வுகளின் மூலம் முறை கேடான வழியில் தகுதியற்றவர்கள் பணம் கொடுத்தோ அல்லது வேறு குறுக்கு வழிகளில், அரசுப் பணி, பொறியியலாளர் பணி, அல்லது மருத்துவப் பணிகளில் இடம் பிடித்ததாக முன்வைக்கப்படும் குற்றச்சாட்டினைப் பற்றியதாகும்.

வியாபம் முறைகேடுகள் குறித்து 2007-ஆம் ஆண்டில் மேற்கொண்ட விசாரணையில் நுழைவுத் தேர்வுகளிலும், நியமனங்களிலும் நடைபெற்ற முறைகேடுகளில், மாநில ஆளுநர் அலுவலகம், அரசுத் துறைகள், மற்றும் இதர அமைப்புகளும் வியாபம் முறைகேட்டில் துணை நின்று 2,000 கோடி ரூபாய்க்கு மேல் பணப் பரிமாற்றம் நடந்துள்ளதாக காவல் துறை கண்டறிந்துள்ளது. 

2013ஆம் ஆண்டு முதல் மாநில சிறப்பு காவல் துறையினரால் விசாரிக்கப்பட்டு வரும் இந்த வழக்கில் இது வரை 2100 பேர் கைது செய்யப்பட்டுள்ளனர். 491 பேர் தலைமைறவைாக உள்ளனர். 47 பேர் இதுவரை மர்ம முறையில் இறந்துள்ளனர். வியாபம் ஊழல் விசாரணையில் ஈடுபட்டவர்கள் மற்றும் குற்றஞ்சாற்றப்பட்டவர்களில் 46 பேர் கடந்த ஐந்து ஆண்டுகளில் உயிரிழந்துள்ளனர். 

வியாபம் முறைகேட்டில் கைது செய்யப்பட்ட 1800 பேரில் முன்னாள் மாநில கல்வி அமைச்சர் லட்சுமி காந்த் ஷர்மா, இந்திய காவல் பணி அதிகாரி ஆர்.கே ஷிவாரே, ஜெகதீஷ் சாகர், மருத்துவர் வினோத் பண்டாரி மற்றும் சுரங்க அதிபர் சுதீர் சர்மா ஆகியோர் முக்கியமானவர்கள்.

வியாபம் முறைகேட்டில் மாநில ஆளுனர் ராம் நரேஷ் யாதவ், மாநில முதல்வர் சிவராஜ் சிங் சவுகான் மற்றும் அவரது மனைவி சாதனா, உமா பாரதி தொடர்புடையவர்கள் என இடித்துரைப்பாளர்கள் குற்றம் சாட்டியுள்ளனர். வியாபம் ஊழல் காரணமாக மத்திய பிரதேச கவர்னரை பதவி நீக்கம் செய்யக் கோரும் இடித்துரைப்பாளர்கள்களின் மனுவை இந்திய உச்ச நீதிமன்றம் விசாரணைக்கு ஏற்றுக்கொண்டுள்ளது. வியாபம் முறைகேடு குறித்து சிபிஐ விசாரணைக்கு உத்தரவிட மாநில உயர்நீதிமன்றத்திற்கு சிவராஜ் சவுகான் பரிந்துரைத்துள்ளார்.






</doc>
<doc id="252780" url="https://ta.wikipedia.org/wiki?curid=252780" title="கொல்லநாய்க்கனூர்">
கொல்லநாய்க்கனூர்

கொல்லநாய்க்கனூர் (Kollanaikanoor) என்பது ஊத்தங்கரைக்கு அருகில் உள்ள, கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎

அருகில் உள்ள தொடர்வண்டி நிலையம் சாமல்பட்டி (ஊத்தங்கரையில் இருந்து 7 கி.மீ. )

சேலம் வானூர்தி நிலையம், பெங்களூர் பன்னாட்டு வானூர்தி நிலையம்.


</doc>
<doc id="252785" url="https://ta.wikipedia.org/wiki?curid=252785" title="உயர் உலோகம்">
உயர் உலோகம்

வேதியியலில், உயர் உலோகங்கள் ("noble metals") என்பவை ஈரமான காற்றில் அரிமானம், ஆக்சிசனேற்றம் ஆகியனவற்றை எதிர்த்து நிற்கும் உலோகங்களைக் குறிக்கும். வேதியியலில் இந்த உலோகங்களின் பட்டியல் மிகக் குறுகியது. இப்பட்டியல் அனைத்து வேதியியலாளர்களாலும் ஒப்புக்கொள்ளப்பட்ட பட்டியல் ஆகும். ருத்தேனியம், ரோடியம், பலேடியம், வெள்ளி, ஓசுமியம், இரிடியம், பிளாட்டினம், தங்கம் முதலியவை உயர் உலோகங்களின் பட்டியலில் இடம்பெற்றுள்ளன.

சில பட்டியல்கள், பாதரசம், இரேனியம், செப்பு ஆகியவற்றையும் உயர் உலோகங்கள் என்கின்றன. மற்றோருபுறம் அரிமானத்திற்கு எதிர்ப்பை வெளிப்படுத்தும் தைட்டானியம், நையோபியம், மற்றும் டாண்ட்டலம் முதலிய உலோகங்கள் இப்பட்டியலில் சேர்க்கப்படவில்லை.

புவியில் அரிதாகக் கிடைப்பதாலும், மற்றும் நகைகள், கலைப்பொருட்கள், புனிதப் பொருள்கள் போன்றவற்றைத் தயாரிக்க உதவுவதாலும், உலோகவியல் மற்றும் உயர் தொழிநுட்பம் சார்ந்த தொழில்களில் பயன்படுகின்ற காரணத்தாலும் இவற்றை அரிய உலோகங்கள், என்றும் வகைப்படுத்துவர். உயர் உலோகங்கள் மற்றும் மதிப்புமிக்க உலோகங்கள் என்ற இரண்டும் வெவ்வேறு பொருளைக் குறிப்பின என்பதைக் கவனிக்க வேண்டும்.

14ஆம் நூற்றாண்டின் பிற்பகுதியில்தான் "உயர் உலோகங்கள்" என்ற சொல்லாட்சி வழக்கிற்கு வந்ததாக கூறமுடியும். இச்சொல்லாட்சி வெவ்வேறு துறைகளில் வெவ்வேறு பொருளுடன் பயன்படுத்தப்பட்டது. அணுக்கரு இயற்பியலில் மட்டும் சரியான வரையறையுடன் பயன்பட்டது. இத்தகைய காரணங்களால் பலவகை பட்டியல்கள் தயாரிக்கப்பட்டன.

இவற்றோடு இச்சொல் சிலவிடங்களில் தொகைப் பெயராகவும் பயன்படுத்தப்பட்டது. சில சந்தர்பங்களில் உலோகம் என்ற பெயர் சொல்லுக்குரிய பெயரடையாகவும் பயன்பட்டது. "கால்வனிக் உலோகத் தொடர்கள்" என்பவை அதிகாரப்படிநிலை உலோகங்கள் (தொகுப்பு மற்றும் பகுதி உலோகங்கள் உள்ளிட்டவை அல்லது மின்கடத்தும் பொருட்கள்) உயர் உலோகங்களிலிருந்து செயல்திறன் மிக்க உலோகங்களாக மாறும் பொருட்களைக் குறிக்கிறது. மற்றும் சூழலுடன் அவை எவ்வாறு இடைவினை புரிந்து இத்தொடர்களை உருவாக்குகின்றன என்பதை அறியவும் அனுமதிக்கிறது. இப்பொருளின் அடிப்படையில் நோக்கினால கிராஃபைட் வெள்ளியை விடவும், அலுமினியம், எஃகை விடவும் உயர்வானதாகத் தோன்றுகிறது..

பலேடியம், பிளாட்டினம், தங்கம் மற்றும் பாதரசம் போன்ற உலோகங்களை ஐதரோ குளோரிக் அமிலமும் நைட்ரிக் அமிலமும் சேர்ந்த அதிக செறிவுள்ள கலவையான இராச திராவகத்தில் கரைக்க முடியும். ஆனால் இரிடியமும் வெள்ளியும் இதில் கரைவதில்லை என்றாலும் தூய்மையான நைட்ரிக் அமிலத்தில் கரைகின்றன. ருத்தேனியம் ஆக்சிசன் முன்னிலையில் இராச திராவகத்தில் மட்டும் கரைகிறது. ரோடியம் கண்டிப்பாக பொடித்தநிலையில் இருந்தால் மட்டும் கரைகிறது. நையோபியமும் டாண்ட்டலமும் அனைத்து அமிலங்கள் மற்றும் இராச திராவகம் ஆகியவற்றிற்கு எதிர்ப்பைக் காட்டுகின்றன

இயற்பியலில் உயர் உலோகம் என்பதற்கான வரையறை மிகவும் நெகிழ்வற்றதாகும். இதற்கு மின்னணுவியல் கட்டமைப்பின் டி பட்டை நிரம்பியிருத்தல் வேண்டும். இத்தொலை நோக்கின்படி பார்த்தால் செப்பு, வெள்ளி, தங்கம் ஆகியன மட்டுமே உயர் உலோகங்களாகும். இவற்றின் டி பட்டைகள் நிரம்பியிருக்கின்றன என்பதோடு அவை பெர்மி மட்டத்தையும் தாண்டவில்லை . பிளாட்டினத்தில் இரண்டு டி பட்டைகள் பெர்மி மட்டத்தைக் கடந்து அவற்றின் வேதித்தன்மைகளை மாற்றிக் கொண்டு வினையூக்கியாகச் செயல்படுகின்றன. மீவுயர் வெற்றிடத்தில் தூய்மையான உலோக மேற்பரப்பைத் தயாரிக்கும்போது வினைத்திறன்களில் உள்ள வேறுபாட்டை எளிதாகக் காணமுடியும். தங்கத்தை எளிமையாகத் தூய்மைப்படுத்த முடியும் அதேநேரத்தில் அதை நீண்ட நாட்களுக்குத் தூய்மையாகவும் வைத்திருக்கவும் முடியும். ஆனால் பலேடியம் மற்றும் பிளாட்டினம் உலோகங்கள் விரைவாக கார்பன் ஓராக்சைடால் சூழப்படுகின்றன.

உயர் உலோகங்கள் மற்றும் உயர் உலோகமல்லாத உலோகத்தனிமங்களின் பட்டியல், உயர் உலோகங்கள் தடித்த எழுத்துக்களில் தரப்பட்டுள்ளது.:





</doc>
<doc id="252787" url="https://ta.wikipedia.org/wiki?curid=252787" title="எழுத்தியல் (நன்னூல்)">
எழுத்தியல் (நன்னூல்)

பவணந்தி முனிவர் எழுதிய நன்னூலின் எழுத்ததிகாரத்தின் ஐந்து பகுதிகளில் முதலாவது பகுதி எழுத்தியல் ஆகும். இதில் கடவுள் வணக்கம் எனத் தொடங்கி, எழுத்திலக்கணத்தின் 12 கூறுகள் எழுதப்பட்டுள்ளன. அவை ஒவ்வொன்றையும் விளக்கும் நூற்பாக்கள் (58-126), புறனடை நூற்பா (127) என மொத்தம் 72 நூற்பாக்கள் உள்ளன.

பூக்கள் நிறைந்த அசோக மரத்தினது அலங்கரிக்கப்பட்ட நிழலில் அமர்ந்திருக்கும் பிரம்ம தேவனை வணங்கி நான் இந்நூலில் எழுத்திலக்கணத்தை நன்றாகக் கூறுவேன் என்று கடவுள் வாழ்த்துப் பாடலுடன் நன்னூலில் எழுத்திலக்கணம் தொடங்குகிறது.:

எழுத்திலக்கணத்தின் கூறுகளாக எழுத்தியலில் குறிப்பிடப்படும் பன்னிரு கூறுகள்: 



</doc>
<doc id="252790" url="https://ta.wikipedia.org/wiki?curid=252790" title="பதவியல் (நன்னூல்)">
பதவியல் (நன்னூல்)

பவணந்தி முனிவர் எழுதிய நன்னூலின் எழுத்ததிகாரத்தின் ஐந்து பகுதிகளில் இரண்டாவதாக அமைவது பதவியல் ஆகும். இதில் பதம், பகுதி, விகுதி, இடைநிலை, வடமொழியாக்கம் என்ற ஐந்து கூறுகளின் கீழ் மொத்தம் 23 நூற்பாக்கள் (128-150) தரப்பட்டுள்ளன.



</doc>
<doc id="252792" url="https://ta.wikipedia.org/wiki?curid=252792" title="நிறைகோலின் மாண்பு">
நிறைகோலின் மாண்பு

நிறைகோலின் மாண்பு என்று நன்னூல் விளக்குவது யாதெனில், சந்தேகம் போகுமாறு தன்னிடம் வைத்து நிறுக்கப்பட்ட பொருளின் அளவைக் காட்டுதலும், இரு தட்டுகளுக்கும் நடுவில் உண்மையாக நிற்றலும் ஆகிய இவ்விரு பண்புகளும் துலாக்கோலுக்கு உரிய நல்லியல்புகளாகும். அதே போல ஆசிரியரிடமும் இவ்விரு பண்புகளும் அமைந்திருக்க வேண்டும் என்பதாகும்.

மாணவனால் வினாவப்பட்ட பொருளின் இயல்பை ஐயம் நீங்குமாறு விளக்கிக் கூறுதலும், மாறுபட்ட இரு மாணவரிடத்துத் தான் நடுவுநிலையாக நிற்றலும் ஆசிரியரின் அருங்குணங்களாகும். இத்தகைய குணங்கள் உள்ளவரே நல்லாசிரியர் ஆவார் என ஆசிரியருக்கான இலக்கணத்தை நன்னூல் விளக்குகிறது.



</doc>
<doc id="252793" url="https://ta.wikipedia.org/wiki?curid=252793" title="பிரபுல் பிட்வாய்">
பிரபுல் பிட்வாய்

பிரபுல் பிட்வாய் (Praful Bidwai, 1949-23 சூன் 2015) இந்திய இதழாளர், முன்னணிச் செய்தித்தாள்களின் பத்தி எழுத்தாளர், அரசியல் விமர்சகர், செயற்பாட்டாளர் எனப் பல பரிமாணங்களைக் கொண்டவர். மும்பை இந்தியத் தொழில் நுட்பக் கழகத்தில் (ஐ. ஐ. டி.) படித்தார். அங்குப் படிக்கும் போதே இடதுசாரிச் சிந்தனைகளுடன் அவர் செயற்பட்டார்.

டைம்சு ஆப் இந்தியா என்னும் நாளிதழில் முதுநிலைத் தொகுப்பாளராக இருந்தார். பின்னர் பல நாளிதழ்களில் பத்திக் கட்டுரைகள் எழுதி வந்தார். பிரண்ட் லைன், இந்துத்தான் டைம்சு, டைம்சு ஆப் இந்தியா, தி கார்டியன், லி மென்டே டிப்லோமாடிக், தி டெய்லி தார் ஆகிய செய்தித்தாள்களில் பல்வேறு சிக்கல்கள் பற்றித் தம் அழுத்தமான கருத்துகளை எழுதினார். அரசியல் சிக்கல்கள், சுற்றுச் சூழல், மனித உரிமைகள், வெளியுறவுக் கொள்கைகள் ஆகியன பற்றி எழுதினார்.


பிரபுல் பிட்வாய் நூல்கள் சில எழுதியுள்ளார். '1999:நியூ நியூட்சு: இந்தியா பாக்கித்தான் அண்டு குளோபல் நியுக்கிளியர் டிசு ஆர்மமென்ட்' என்பது அவற்றுள் ஒன்றாகும்.

அணு ஆயுதப் பரவலைத் தடுத்து நிறுத்த பிரபுல் பிட்வாய் ஆற்றிய பணியைப் பாராட்டி அவருக்கும் அச்சின் வானைக் என்பவருக்கும் சியன் மக்பிரைட் பன்னாட்டு அமைதிப் பரிசு (Sean McBride International Peace Prize) 2000ஆம் ஆண்டில் வழங்கப்பட்டது.

http://timesofindia.indiatimes.com/india/Former-TOI-journalist-Praful-Bidwai-passes-away/articleshow/47801567.cms

http://www.prafulbidwai.org/index.php


</doc>
<doc id="252801" url="https://ta.wikipedia.org/wiki?curid=252801" title="யுவராஜ் தயாளன்">
யுவராஜ் தயாளன்

யுவராஜ் தயாளன் (பிறப்பு 22 பிப்ரவரி 1987) இந்தியத் திரைப்பட இயக்குநர் ஆவார்.

யுவராஜ் தயாளன் தமிழ்நாட்டின் செங்கல்பட்டைச் சார்ந்தவர். "சந்தோஷ் சுப்பிரமணியம்" திரைப்படத்தை எம். ராஜா இயக்கியபோது அவரிடம் உதவி இயக்குநராகவும், "இரும்புக் கோட்டை முரட்டு சிங்கம்" திரைப்படத்தை சிம்புதேவன் இயக்கிய போது அவரிடம் உதவி இயக்குநராகவும் பணியாற்றினார். 

சடகோபன் ரமேஷ் நடித்த "போட்டா போட்டி" நகைச்சுவைத் திரைப்படத்தை இயக்கியதன் மூலமாகத் தமிழ்த் திரைப்படத் துறைக்கு அறிமுகமானார். நடிகர் வடிவேலு கதாநாயகனாக நடித்த "தெனாலிராமன்" திரைப்படத்தின் வாயிலாகச் சிறப்பாக அறியப் பெற்றார். இவரது தந்தையின் பெயர் தீனதயாளன் ஆகும்.


</doc>
<doc id="252813" url="https://ta.wikipedia.org/wiki?curid=252813" title="ஆசிரியர் ஆகாதவர் இலக்கணம்">
ஆசிரியர் ஆகாதவர் இலக்கணம்

ஆசிரியராகாதார் இலக்கணம் என்று நன்னூல் ஆசிரியர் எனக்கொள்ளக் கூடாதவர்களை அடையாளம் காட்டுகிறது. 

நல்லாசிரியராகக் கருதுவதற்கு நன்னூல் கூறிய நற்பண்புகள் இல்லாதவர் அனைவரும் நல்லாசிரியராகார். தான் கற்றவற்றை உள்ளபடியே பாடம் சொல்லும் குணம் இல்லாதவரும், பொய் பேசுதல் போன்ற இழிந்த குணங்களை இயற்கையிலேயே கொண்டிருப்பவரும், அஞ்சத்தகாத செயல்களுக்கு அஞ்சுபவரும், பொறாமை, ஆசை, வஞ்சனை, அச்சம் முதலியவை தோன்றப் பேசுபவராய் இருத்தலும் கழல் பெய்த குடம், மடல்களையுடைய பனைமரம், பருத்திக் குண்டிகை, முடத்தெங்கு ஆகியவற்றிற்கு ஒப்பாக இருப்பவரும் ஆசிரியராகார் என்று நன்னூல் அடையாளம் காட்டுகிறது.



</doc>
<doc id="252822" url="https://ta.wikipedia.org/wiki?curid=252822" title="வைணு பாப்பு வானாய்வகம்">
வைணு பாப்பு வானாய்வகம்

வைணு பாப்பு வானாய்வகம் (Vainu Bappu Observatory) தமிழ்நாட்டின் காவலூரில் அமைந்துள்ளது. இது, இந்திய வானியற்பியல் நிலையத்தின் முதன்மை வானாய்வகம் ஆகும். இந்தியாவின் மிகப்பெரிய வானியல் ஆய்வுத் தொலைநோக்கி இங்கு இந்திய வான் இயற்பியல் ஆய்வகத்தால் (Indian Institute of Astrophysics) நிறுவப்பட்டுள்ளது. இது அப்போதைய பிரதமர் ராஜீவ் காந்தியால் திறந்துவைக்கபட்டது. இந்திய இயற்பியலாளர், இந்திய வானியல் முன்னோடியான வைணு பாப்பு அவர்களின் வானியல் பங்களிப்புக்காக இப்பெயர் சூட்டப்பட்டது. இங்குள்ள 2.34 மீட்டர் விட்டமுடைய தொலைநோக்கி ஆசியாவிலேயே மிகப்பெரியதாகும். இது 1986-ஆம் ஆண்டு செயல்பாட்டுக்கு விடப்பட்டது.
1960 ஆம் ஆண்டில் வைணு பாப்பு கொடைக்கானல் வானியல் ஆய்வகத்தின் இயக்குனராக பொறுப்பேற்றுக் கொண்டார். வானில் உள்ள விண்வெளிப் பொருட்களை உற்று கவனிக்க ஏற்ற இடமாக ஜவ்வாது மலையில் உள்ள சிறிய கிராமமான காவலூரை இவரே கண்டறிந்தார். காவலூரில் வானியல் ஆய்வகம் அமைக்கப்பட்ட காரணத்தினால் இது காவலூர் வானியல் ஆய்வகம் என்று பெயர் பெற்றது. பின்னர் இது நிறுவனமாக தன்னாட்சி பெற்று இதன் தலைமையிடம் பெங்களூருக்கு மாற்றப்பட்டு புதிய இந்திய வான் இயற்பியல் மையமாக உருவானது.

1968ஆம் ஆண்டு 38 செ.மீ. விட்டமுடைய ஒரு தொலைநோக்கியுடன் காவலூர் தொலைநோக்கியகம் துவக்கப்பட்டது. 1971 ஆம் ஆண்டு வியாழன் கோளின் பரப்பில் ஏற்படும் மாறுபாடுகளைப் பற்றி ஆராய 61செ.மீ. விட்டமுள்ள எதிரொளிக்கும் தொலைநோக்கி நிறுவப்பட்டது. இவ்விரு தொலைநோக்கிகளும் வானியல் கழகத்தின் பணிமனையில் வடிவமைக்கப்பட்டவை ஆகும். 1972ஆம் ஆண்டு மிகப்பெரிய 100 செ.மீ. விட்டமுடைய தொலைநோக்கி நிறுவப்பட்டது. இது மிகவும் நுட்பமான ஒளியியல், மின்னணுவியல் சாதனங்களைக் கொண்ட தொலைநோக்கியாகும். இத்தொலைநோக்கியில் மிக கூடுதல் அளவு நிறம்பிரிக்கச் செய்யும் மேக நிறமானியும், ஒற்றை ஒளி பிரிப்புச் சாதனமும் அமைக்கப்பட்டிருந்தது. இது பொருட்கள் வெளியிடும் நிறமாலையை ஆய்வு செய்ய உதவும். 1985 ஆம் ஆண்டு 234 செ.மீ. விட்டமுள்ள தொலைநோக்கி நிறுவப்பட்டது. இதன் மூலம் உலகின் பெரிய தொலை நோக்கிகள் வைத்திருக்கும் நாடுகளின் பட்டியலில் இந்தியாவும் இடம் பிடித்தது.

1786 ஆம் ஆண்டு வில்லியம் பெட்ரி என்பவர் சென்னை எழும்பூரில் உள்ள தனது வீட்டுத் தோட்டத்தில், அவரது தனிப்பட்ட ஆய்வுக்காக அமைத்த ஆய்வகத்தில் இருந்து இந்திய வான் இயற்பியல் ஆய்வகத்தின் தோற்றம் தொடங்குகிறது. இந்த ஆய்வகம் மெட்ராஸ் வானியல் ஆய்வகம் என்றழைக்கப்பட்டது. பின்னர் 1899 ஆம் ஆண்டு முதல் இந்த ஆய்வகம் கொடைக்கானலுக்கு இடம் பெயர்ந்து கொடைக்கானல் வானியல் ஆய்வகமாக செயற்படத் தொடங்கியது. 

தொலைநோக்கி நிறுவுவதற்கு தேர்வு செய்யப்படும் இடம் சில முக்கிய பண்புகளைப் பெற்றிருக்க வேண்டும். சிறிது உயரமான இடமாகவும், வருடத்துக்கு பல நாட்கள் மேகமூட்டமில்லாமலும், நகர வெளிச்சத்தால் பாதிக்கப்படாமலும் அவ்விடம் இருக்க வேண்டும். இப்பண்புகள் அமையப்பெற்றிருக்கும் இடமாக வேலூர் மாவட்டம் ஆலங்காயத்தை அடுத்துள்ள ஜவ்வாது மலையில் உள்ள காவலூர் தேர்ந்தெடுக்கப்பட்டது. காவலூர் வானியல் ஆய்வு மையம் நூறு ஏக்கர் பரப்பளவில் அமைந்துள்ளது. 

தமிழக வனப்பகுதியில் பரவியிருக்கும் இவ்வெப்ப மண்டலப் பகுதியில் மான், பாம்பு மற்றும் தேள் போன்ற சில வன உயிரினங்களும் அவ்வப்போது தோற்றம் கொண்ட சில மருத்துவத் தாவரங்களும் காணப்படுகின்றன. தவிர பல வகைப் பறவைகள் இவ்வளாகத்தில் காணப்படுகின்றன. இந்த ஆய்வகம் கடல்மட்டத்தில் இருந்து 725 மீட்டர் உயரத்தில் உள்ளது. தீர்க்கரேகையாக 78 ° 49.6 கிழக்கும் 'அட்சரேகையாக 12 ° 34.6 வடக்கும் இந்த ஆய்வகத்தின் அமைவிடமாக உள்ளது. தவிர இந்த ஆய்வகம் நகர விளக்குகள் மற்றும் தொழில்துறை பகுதிகளில் இருந்து நியாயமான தொலைவில் விலகி இருக்கிறது.

நகர விளக்குகள் மற்றும் தொழில்துறை பகுதிகளில் இருந்து போதுமான தொலைவில் காவலூர் விலகி இருக்கிறது என்பதோடு இவ்விடம் பூமத்திய ரேகைக்கு நெருக்கமாகவும் பூமியின் வடக்கு மற்றும் தெற்கு ஆகிய இரண்டு அரைவட்டங்களையும் சமமாக கவனிக்க இயலும் என்ற காரணத்தாலேயே இவ்விடம் தேர்வு செய்யப்பட்டது. கூடுதலாக, ஆஸ்திரேலியா மற்றும் தென்னாப்பிரிக்கா இடையே இவ்விடத்தின் தீர்க்கரேகை செல்வதால் இங்கிருந்து தெற்கு வான்பொருட்களை கவனிக்கும் வானியல் வசதியும் உள்ளது என்பது குறிப்பிடத்தக்கதாகும்.

காவலூர் தமிழகத்தின் தலைநகரமான சென்னைக்கு வடமேற்கில் 200 கி.மீ தூரத்தில் வாணியம்பாடிக்கு அருகிலும் பெங்களூருக்கு வடகிழக்கில் 175 கி.மீ தூரத்திலும் அமைந்துள்ளது. வானியல் ஆய்வு மையம் உள்ள இவ்வூர் தொலைநோக்கி நகரம் என்றும் அழைக்கப்படுகிறது. இவ்வானியல் ஆய்வு மையத்திற்கு 29 கி.மீ அருகில் வாணியம்பாடி தொடர்வண்டி நிலையம் அமைந்துள்ளது.

1988 பெப்ருவரி 17 அன்று ஒரு சிறுகோள் (minor planet) ராஜமோகன் என்பவரால் கண்டுபிடிக்கப்பட்டது -- இந்தியா கண்டுபிடித்த இருபதாம் நூற்றாண்டின் முதல் (சிறிய) கோள் அதுவே -- அதற்கு 4130 ராமானுஜன் என்று பெயரிடப்பட்டுள்ளது [கணித மேதை ராமானுஜனினின் நினைவாக.

ஒவ்வொரு சனிக்கிழமையும் மாலை 6 மணியிலிருந்து இரவு 10 மணி வரை வைணு பாப்பு தொலைநோக்கி எவ்வாறு இயங்குகிறது என்பது பற்றி பார்வையாளர்களுக்கு காட்டப்படும்; வானம் தெளிவாக இருப்பின் 15 செ.மீ பார்வையாளர் தொலைநோக்கி மூலம் இரவு வானம் காட்டப்படும்.

2009 நவம்பர் 4 முதல் 6 வரை 2.34 மீ முதன்மை ஆடிக்கு அலுமினியம் பூச்சேற்றப்பட்டது. இவ்வாடியின் நிறை 3.5 டன்கள் ஆகும். பூச்சேற்றப்படும் நிகழ்வின் படத்தொகுப்புக்கு இங்கே காண்க. 




</doc>
<doc id="252823" url="https://ta.wikipedia.org/wiki?curid=252823" title="செக்சுட்டசு எம்பிரிக்கசு">
செக்சுட்டசு எம்பிரிக்கசு

செக்சுட்டசு எம்பிரிக்கசு ("Sextus Empiricus", ; கிபி 160 – 210), ஒரு மருத்துவரும் மெய்யியலாளரும் ஆவார். இவர் அலெக்சாந்திரியா, உரோம், ஏதென்சு எனப் பலவேறு இடங்களில் வாழ்ந்தவராகக் கூறப்படுகிறார். இவரது மெய்யியல் நூல்கள் மட்டுமே பண்டைய கிரேக்க, உரோம ஐயுறவுவாதத்தை அறிய உதவும் கருவிகளாக உள்ளன.

தனது மருத்துவ நூலின்படி, இவர் புலனறிவாதப் பள்ளியைச் சேர்ந்தவராக மதிப்பிடப்படுகிறார். அவர் பெயரும் அதைக் குறிப்பதைக் காணலாம். என்றாலும் தனது எழுத்துகளில் இருமுறை தன்னை முறையியல் பள்ளிக்கு ("methodic school") நெருக்கமாகக் குறிப்பிட்டுக் கொள்கிறார். இது ஒருவகையில் அவரது மெய்யியல் கண்ணோட்டத்தோடு ஒத்துப்போகிறது எனலாம்.

செக்சுட்டசு எம்பிரிக்கசுவின் மூன்று நூல்களாவன: "பிர்ரோனிய அடிப்படைகள்" ("Outlines of Pyrrhonism", பொதுவாக இது "PH" எனும் அஃகுப் பெயரால் அழைக்கப்படுவது). மற்ற இருநூல்கள் ஒரே தலைப்பில், "கணிதவியலாளரை எதிர்த்து" ("Adversus Mathematicos"), என அழைக்கப்படுகின்றன. ஒருவேளை இதில் ஒன்று முடிவுறாத நூலாக இருக்கலாம். 

"கணிதவியலாளரை எதிர்த்து" (Πρὸς μαθηματικούς, "Pros mathematikous") எனும் நூலின் முதல் ஆறும் வழக்கமாக "பேராசிரியர்களை எதிர்த்து" என அழைக்கப்படுகிறன. ஒவ்வொன்றுக்கும் ஒரு தனியான மரபுப் பெயருமுண்டு:
"கணிதவியலாளரை எதிர்த்து" I–VI என்ற தொகுப்பு "கணிதவியலாளரை எதிர்த்து" VII–XI எனும் தொகுப்பினும் வேறுபட்டதாகக் கருதப்படுகிறது. பின்னது "வறட்டுவாதிகளை எதிர்த்து" ("Πρὸς δογματικούς, Pros dogmatikous") எனும் தலைப்பால் சுட்டப்படுவதாலேயே இப்படி கருதலாயிற்று. எஞ்சிய பிறநூல்கள் I–II, III–IV, V என எண்ணிடப்பட்டுள்ளன. என்றாலும் இதற்கு முன்னே எத்தனை நூல்கள் காணவில்லை என்பது உறுதிப்படவில்லை. அதேபோல இதற்குப் பிறகு எத்தனை நூல்கள் அமைந்திருந்தன என்பதும் தெரியவில்லை. பொதுவாக இவை "ஐயுறவுவாத நூல்கள்" ("Σκεπτικὰ Ὑπομνήματα /Skeptika Hypomnēmata") எனும் பொதுத் தலைப்பில் அமைந்திருக்கலாம் எனவும் கருதப்படுகிறது.

"கணிதவியலாளரை எதிர்த்து", "பிரோனிய அடிப்படைகள்" ஆகிய இருநூல்கள் மட்டுமே கையெழுத்துப்படிகளில் உள்ளன. மற்றவை கிடைக்கவில்லை.

செக்சுடசு எம்பிரிக்கசு அனைத்துவகை அறிவுக்கும் பொருந்தும் அக்கறைகளை எழுப்பினார். டேவிடு இயூமுக்கு நெடுங்காலத்துக்கு முன்பே இவர் விரிமுறை ஏரணத்தின் சரித்தன்மையை ஐயத்துக்குள்ளாக்கினார். மேலும் அனைத்துவகை அறிவுவாதத்துக்கும் எதிராக பின்னேகல் (regress) விவாதத்தை முன்வைத்தார்:

பிரோனியம் கோட்பாடாக அமைவதைவிட ஒரு மனப்பான்மை அல்லது மருத்துவமுறை போல உள்ளது. பொருள்களும், காரணங்களும் இணைஎதிர்வுப் பான்மைகளைக் கொண்டிருப்பதால் பிரோனியம் எதற்கும் எதிர்தரப்பை உருவாக்கி தீர்ப்பை ஒத்திப் போடுகிறது. "நாம் ஒன்று தோற்றங்களைத் தோற்றங்களாலும் அல்லது சிந்தனைப் பொருள்களைச் சிந்தனைப் பொருள்களாலும் அல்லது அவற்றின் மற்றமைகளாலும் எதிர்க்கிறோம்." இதன் பத்து முறைமைகள் தீர்ப்பை ஒத்திப் போடத் தூண்டிட, அதன்வழி ஒத்திப்போடும் மனநிலையை உருவாக்கி, தொடர்ந்து "துறவு அல்லது பற்றற்ற (ataraxia)" நிலைக்குத் தள்ளிவிடுகிறது. ஒருவர் ஒரு கோட்பாட்டை எதிர்க்கும் நிலையில் இல்லாவிட்டால், பிரோனியர்கள் பின்வருமாறு பதிலிறுப்பர். "உங்களது சிந்தனைப் பள்ளியை நிறுவியவரின் பிறப்புக்கு முன்பே அது நிலவினாலும் அவரது கோட்பாடு மதிப்புள்ள கோட்பாடாகத் தோன்றாதது போலவே, நீங்கள் இப்பொது முன்மொழியும் எதிர்க்கோட்பாடும் முன்பே நிலவியதுதான் ஆனால் இதுவரை நமக்கு தெளிவுபடத் தோன்றாமலே இருந்துவந்ததுதான். இப்போது சரியானதாகப் பட்டாலும் இதை ஏற்கவேண்டிய காட்டாயம் ஏதும் எமக்கு இல்லையே." இந்தப் பத்து முறைமைகள் அல்லது "பூடகங்கள்" முதலில் அனெசிடெமசுவால் தரப்பட்டுள்ளன.











இந்த பத்து முறைமைகளுக்கும் மேலாக, கீழ்வரும் மூன்று முறைமைகள் அமையும்:


இந்த மூன்று முறைமைகளுக்கும் கீழே உறவு முறைமை அமையும்.



</doc>
<doc id="252827" url="https://ta.wikipedia.org/wiki?curid=252827" title="கத்தோலிக்கச் சிரியன் வங்கி">
கத்தோலிக்கச் சிரியன் வங்கி

கத்தோலிக்கச் சிரியன் வங்கி வரையறுக்கப்பட்டது இந்தியாவில் செயற்பட்டு வரும் தனியார்த் துறை வைப்பகம் ஆகும். இது கேரள மாநிலத்திலுள்ள திரிச்சூரைத் தலைமையிடமாகக் கொண்டு செயற்பட்டு வருகிறது. இந்தியாவில் செயற்பட்டுவரும் மிகப்பழைமை வாய்ந்த வைப்பகங்களில் ஒன்றான இவ்வைப்பகம் 1920 நவம்பர் 26 அன்று தொடங்கப்பட்டது. இந்தியா விடுதலை அடைவதற்கு முன்பாகத் தொடங்கப்பட்ட இவ்வைப்பகம், அடுத்து வந்த புத்தாண்டு நாளிலிருந்து தனது வணிக நடவடிக்கைகளைத் தொடங்கியது. தற்போது இவ்வைப்பகத்திற்கு 431 கிளைகள் செயற்பட்டு வருகின்றன.


</doc>
<doc id="252828" url="https://ta.wikipedia.org/wiki?curid=252828" title="பாபநாசம்">
பாபநாசம்

பாபநாசம் ("Papanasam") என்ற பெயரில் உள்ள கட்டுரைகள்:





</doc>
<doc id="252832" url="https://ta.wikipedia.org/wiki?curid=252832" title="சங்கரலிங்கம் ஜெகந்நாதன்">
சங்கரலிங்கம் ஜெகந்நாதன்

சங்கரலிங்கம் ஜெகந்நாதன் ("Sankaralingam Jagannathan", 1914 - பெப்ரவரி 12, 2013) இவர் ஒரு சமூக சேவகர், காந்தியவாதி மற்றும் இந்திய விடுதலைப்போராட்ட வீரர் 

தமிழகத்தில் உள்ள பரமக்குடியிலிருந்து முதுகுளத்தூருக்கு செல்லும் சாலையில் உள்ள செங்கற்பட்டை சிற்றூரில் பிறந்தார். பள்ளிப்படிப்பை இராமநாதபுரம் ஸ்வார்ட்ஸ் பள்ளியில் முடித்து, கல்லூரிப் படிப்பை மதுரை அமெரிக்கன் கல்லூரியில் படித்தார். கல்லூரிப் படிப்பைப் பாதியில் நிறுத்திவிட்டு காந்தியடிகளின் ஆசிரமத்தில் சேரவிரும்பினார். அனுமதி மறுக்கப்படவே, திருப்பத்தூரில் உள்ள ஒரு கிருத்தவ ஆசிரமத்துக்குச் சென்று மக்களுக்குச் சேவை செய்யத் தொடங்கினார்.
பெங்களூரில் உள்ள சேரிப் பகுதிகளுக்குச் சென்று சேவை செய்தார். இச்சேரியில் 120 மாணவர்களைத் தங்கச் செய்து சேவை செய்யச் செய்தார். இளம் வயதில் சமூக சேவைகளில் முழு ஈடுபாட்டுடன் இருந்த போது 1950 இல் கிருஷ்ணம்மாள் எனும் சமூக ஆர்வலரை திருமணம் செய்துகொண்டார்.

மகாத்மா காந்தியின் கொள்கைகளில் தீவிர பற்று கொண்டு, காந்திய வழியில் ஏழை கிராம மக்களுக்கு சேவை செய்வதை தன்னை முழுவதும் ஈடுபடுத்திக்கொண்டார். வினோபா பாவேயின் பூமிதான இயக்கதின் போது நிலங்களை தானமாக பெற்று ஏழைகளுக்கு தானமாக வழங்கினார்.

'வெள்ளயனே வெளியேறு' இயக்கத்தின்போது தடையை மீறி ஊர்வலம் சென்றதற்காக 15 மாதச் சிறைத்தண்டனை பெற்றார். விடுதலையாகி வெளியே வந்தவுடன் அடுத்த போராட்டத்தில் குதித்தார். 1944இல் ஆங்கிலேய போலீசாரின் கடுமையான கண்காணிப்பையும் மீறி 500 பேருடன் சென்று, மெரினா கடற்கரையில் தேசியக் கொடியை ஏற்றினார். இதற்காகக் கைது செய்யப்பட்டு சிறையில் அடைக்கப்பட்டார். 

இந்தியா விடுதலை அடைந்தபோது, அவர் மகிழ்ச்சியடையவில்லை. நிலமற்ற விவசாயிகள் அனைவருக்கும் நிலம் கிடைக்கும்போதுதான் உண்மையான விடுதலை கிடைத்ததாகப் பொருள் எனக் கருதினார். எனவே நிலப்பிரச்சனைகளில் கவனம் செலுத்தத் தொடங்கினார்.

மதுரை அலங்காநல்லூர் அருகேயுள்ள கள்ளஞ்சேரி என்ற இடத்தில் விவசாயம் செய்துவந்தவர்களைப் பணக்காரர்கள் சிலர் விரட்டியடித்தனர். இதையறிந்த ஜெகந்நாதன், அங்குச் சென்று போராடி நிலத்தை இழந்தவர்களுக்கு அதை மீட்டுக் கொடுத்தார். இதுவே அவரது முதல் நில மீட்பு போராட்டம்.

1952ஆம் ஆண்டு காந்தி பிறந்த நாளன்று, பூதான இயக்கத்தைத் தொடங்கினார். அறப்போராட்டங்களின் மூலம் நிலங்களைத் தானம் பெற்று அவற்றை ஏழை விவசாய மகளிருக்கு அளிதாதார். அவ்வகையில் கீழத் தஞ்சைப் பகுதியில் 10 ஆயிரம் ஏக்கர் நிலத்தைத் தானமாகப் பெற்று 10 ஆயிரம் ஏழை பெண்களுக்கு அளித்தார்.

நாகப்பட்டினம் கடற்கரைப் பகுதியில் உருவெடுத்த இறால் பண்ணைகளை எதிர்த்து அறப்போராட்டங்களை நடத்தி ஓரளவிற்கு வெற்றிபெற்றார்.

கீழவெண்மணி கிராமத்தில் நடந்த கீழ்வெண்மணிப் படுகொலைகள் துயர நிகழ்ச்சிக்குப்பின் பாதிக்கப்பட்ட மக்களுக்கு குடியிருப்பு கிடைக்க உண்ணாநிலைப் போராட்டம் நடத்தி வெற்றி கண்டார்.

காந்திய வழியில் சேவை ஆற்றிய இவருக்கு கிடைத்துள்ள விருதுகள் 

திண்டுக்கல் மாவட்டம் காந்திகிராமத்தில் உள்ள சேவாஸ்ரமத்தில் தங்கி இருந்த இவர் பெப்ரவரி 12 2013 அன்று காலமானார்.



</doc>
<doc id="252836" url="https://ta.wikipedia.org/wiki?curid=252836" title="வைநிறமாதல்">
வைநிறமாதல்

வைநிறமாதல் ("Etiolation") என்பது முழுமையாக ஒளி கிடைக்காத அல்லது பகுதியளவு ஒளி கிடைக்கும் பூக்கும் தாவரங்களில் காணப்படும் ஒரு நிலைமை ஆகும். இத்தாக்கத்தினால் தாவரத் தண்டு பலவீனமாகி நீட்சியடைந்து காணப்படுவதுடன் அடர்த்தியில்லாத சிறிய இலைகளைக் கொண்டதாகவும் காணப்படும். பசுமை வளர்ச்சி ("de-etioloation") என்பது இதற்கு எதிர்மறையாக செறிவான பசுமையுடம் தாவரம் சடைத்து வளர்வதைக் குறிக்கும். 

வைநிறமாதல் காரணமான நீட்சியடைதல் காரணமாகத் தாவரம் மண்ணின் கீழ் அல்லது போட்டித் தாவரங்களின் கீழிருந்து மற்றும் இலைச் சருகுகளிலிருந்து ஒளியை நோக்கி வளரவும் முடிகின்றது. இதன் வளரும் முனை ஒளிக்கு அதீத உறுத்துணர்ச்சி கொண்டதாகவும் கவரப்படக் கூடியதாகவும் காணப்படும்.

இங்கு நிகழும் மாற்றங்கள்:

இந்நிகழ்வு தாவர ஓளிவாங்கி நிறமிகள் ஒளிக்கு ஆட்படுவதால் கட்டுப்படுத்தப்படுகின்றன. குருத்து முளைக்கும்போது, தாவர நிறமி A-யும் B-யும் சிவப்பு, அப்பாலைச் சிவப்புக் கதிர்களுக்கு நேர்விகிதத்தில் ஆட்பட்டு துலங்குகின்றன. அதேவேளையில் குருத்து மேற்பரப்புக்கு வரும்போது மறைநிறமி 1 நீல ஒளிக்குத் துலங்குகின்றது.

வைநிறமாதல் ஆக்சின் எனப்படும் தாவர இயக்குநீர் மூலம் கட்டுப்படுத்தப் படுகின்றது. இது உச்சியாட்சியைப் பேணுவதற்காக தவர உச்சி மூலம் சுரக்கப்படுகின்றது. ஆக்சின் சுரக்கப்ப்டும் இடத்திலிருந்து கீழ் நோக்கிக் கடத்தப்படுவத்ன் மூலம் கக்கவரும்புகளில் வளர்ச்சியை மட்டுப்படுத்துவதற்கும் செயற்படுகின்றாது. ஆக்சின்கள் ஒளியின் முன்னிலையில் வினைத்திறன் கொண்டவையல்ல. இவை வினைத்திறனுள்ளவையாயுள்ளபோது இவை கலச்சுவர்களில் புரத்தொன்களை வெளியேற்றச்செய்கின்றன. இது காடித்தன்மையை அதிகரிப்பதன் மூலம் கலச்சுவர்களில் எக்‌பான்சன் எனப்படும் இயங்குநீரைத் தூண்டுகின்றது. இவை கலச்சுவரை நலிவடையச் செய்து விரிவடையச் செய்கின்றன.



</doc>
<doc id="252839" url="https://ta.wikipedia.org/wiki?curid=252839" title="ஜம்பை">
ஜம்பை

ஜம்பை (ஆங்கிலம்:"Jambai") இந்தியாவில் தமிழ்நாடு மாநிலத்தில் ஈரோடு மாவட்டத்தில் பவானி வட்டத்தில் இருக்கும் ஒரு பேரூராட்சி ஆகும்.

இந்திய 2001 மக்கள் தொகை கணக்கெடுப்பின்படி 14,999 மக்கள் இங்கு வசிக்கின்றார்கள். இவர்களில் 51% ஆண்கள், 49% பெண்கள் ஆவார்கள். ஜெம்பை மக்களின் சராசரி கல்வியறிவு 54% ஆகும், இதில் ஆண்களின் கல்வியறிவு 63%, பெண்களின் கல்வியறிவு 45% ஆகும். இது இந்திய தேசிய சராசரி கல்வியறிவான 59.5% விட குறைந்ததே. ஜெம்பை மக்கள் தொகையில் 9% ஆறு வயதுக்குட்பட்டோர் ஆவார்கள்.


</doc>
<doc id="252845" url="https://ta.wikipedia.org/wiki?curid=252845" title="பாயிரம்">
பாயிரம்

தமிழ் இலக்கியத்தில் பாயிரம் என்பது பழங்காலத் தமிழ் நூல்களிலும், தமிழ் மரபைத் தழுவி அமையும் இக்கால நூல்களிலும் அவற்றுக்கான முன்னுரை போல் அமையும் பகுதி ஆகும். இது பாடலாக அமைந்திருப்பதே வழக்கு.

பாயிரம் என்பதற்கு வரலாறு என்பது பொருள். நூலில் பாயும் பொருளைக் கூறுவது பாயிரம். நூலில் பதிந்துள்ள பொருளைக் கூறுவது பதிகம். இரண்டும் பழமையான குறியீடுகள். இரண்டும் ஒரே பொருளை உணர்த்துவன. 10 பாடல்கள் அடங்கிய தொகுப்பை ஐங்குறுநூறு பத்து என்று குறிப்பிடுகிறது. இந்தப் பத்தின் அடுக்கினை ஆழ்வார் பாடல்களின் தொகுப்பு பத்து என்றே குறிப்பிடுகிறது .தேவாரத்தில் வரும் 10 பாடல்களின் தொகுப்பினைப் பதிகம் என்னும் சொல்லால் குறிப்பிடுகின்றனர். பிற்காலத்தில் பதிகம் என்னும் பெயரில் பல நூல்கள் தோன்றின. பாட்டியல் நூல்கள் குறிப்பிடும் நூல் வகைகளில் ஒன்று பதிகம்

”முகவுரை பதிக மணிந்துரை நூன்முகம்

புறவுரை தந்துரை புனைந்துரை பாயிரம்” – நன்னூல்- 1

முகவுரை, பதிகம் என்பவை பாயிரத்துக்கு உரிய வேறு பெயர்களாகும். நூலின் பெருமைகளை அந்நூலுக்கு அணிவித்து விளக்குவது அணிந்துரை எனப்படும். நூலைப்பற்றிப் புனைந்து கூறுவது புனைந்துரை ஆகும். புறவுரை என்பது அந்நூலில் கூறப்படாத பொருளைப்பற்றிக் கூறுவது என்றும் தந்துரை என்பது நூலில் சொல்லப்பட்டுள்ள பொருள் அல்லாதவற்றைத் தந்து விளக்குவது என்றும் பொருள் கொள்ளப்படுகிறது.

பாயிரம் என்னும் சொல் தொல்காப்பியத்தில் இல்லை. சங்க நூல்களிலும் இல்லை. சங்கம் மருவிய காலத்து நூலான 'பழமொழி'யில்தான் பயிலப்பட்டுள்ளது. அடுத்து, பெருங்கதை நூலில் வருகிறது. இராசனை என்பவள் பந்தாடத் தொடங்கும்போது இப்படியெல்லாம் ஆடப்போகிறேன், கண் இமைக்காமல் எண்ணிக்கொள்ளுங்கள் என்று 'பாயிரம்' கூறிவிட்டுப் பந்தாடத் தொடங்கினாள் என்று வருகிறது. மானனீகை என்பவளும் இப்படிச் சொல்லிவிட்டுப் பந்தாடத் தொடங்கியிருக்கிறாள்.

பாயிரங்கள் இரண்டு வகைகளாக உள்ளன. இவை,

என்பன. பொதுப் பாயிரம் பொதுவாக எல்லா நூல்களுக்குமே உரிய இலக்கணங்களைக் கூறுவது. சிறப்புப் பாயிரம் அது இடம்பெறும் நூலுக்கு உரிய இலக்கணங்களைக் கூறி அமைவது. எல்லா நூல்களிலும் இருவகைப் பாயிரங்களும் இருப்பதில்லை. எடுத்துக்காட்டாகத் தமிழில் இன்று கிடைக்கும் மிகப் பழைய நூலான தொல்காப்பியத்தில் பொதுப் பாயிரம் இல்லை. சிறப்புப் பாயிரம் மட்டுமே உள்ளது. நன்னூலில் இரண்டு வகைப் பாயிரங்களும் காணப்படுகின்றன.




</doc>
<doc id="252847" url="https://ta.wikipedia.org/wiki?curid=252847" title="புவிநிலைச் சுற்றுப்பாதை">
புவிநிலைச் சுற்றுப்பாதை

புவியின் நிலநடுக்கோட்டுத் தளத்தில் புவிக்கு 0° சாய்வில் 35,786 km (22,223 மைல்கள் ) குத்துயரத்தில் அமையப் பெற்றிருக்கும் சிறப்பு புவியிணக்கச் சுற்றுப்பாதை, புவிநிலைச் சுற்றுப்பாதை ("Geosynchronous equatorial orbit, Geostationary orbit, Geostationary Earth orbit") எனப்படும். இதை "புவி நிலை வட்டப்பாதை" என்றும் புவி ஒத்திணைவு வட்டப்பாதை என்றும் அழைக்கலாம். இச்சுற்றுப்பாதையில் செலுத்தப்படும் செயற்கைக்கோள் புவிவானத்தில் ஒரே இடத்தில் இருக்கும்; மேலும் அதன் புவி வரை ("ground-track")ஒரு புள்ளி ஆகும். இத்தகைய அமைப்பு தொலைத்தொடர்புத் துணைக்கோள்களுக்கும் வானிலைத் துணைக்கோள்களுக்கும் சிறப்பானது; ஏனெனில், இதன் மூலம் ஒரேயொரு செயற்கைக்கோளின் உதவியுடன் புவியின் ஒரு குறிப்பிட்ட பகுதியை எந்நேரமும் இடம்பட("coverage") முடியும்.

இந்த வட்டப்பாதையிலுள்ளவை பூமி தன்னைத் தானே சுழலுகின்ற போதும் எப்போதும் பூமியின் ஒரே பகுதியை நோக்கியே சுற்றி வருபவை ஆகும். உதாரணமாய் பூமியிலிருந்து இந்தியாவை நோக்கியே இருக்குமாறு ஒரு செயற்கைக்கோளை இந்த வட்டப்பாதையில் செலுத்தினால் அச்செயற்கைக் கோளானது எந்த நேரமும் இந்தியாவை நோக்கியே இருக்குமாறு பூமியைச் சுற்றிவரும். இந்தச் செயற்கைக் கோளைப் பூமியிலிருந்து பார்த்தால் அவை அசையாமல் ஒரே இடத்தில் இருப்பதைப் போலத் தோன்றும். இந்த வட்டப்பாதையானது பூமியின் கடல் மட்டத்திலிருந்து நிலநடுக் கோட்டிற்குக்கு மேலே 35,786 கிலோமீட்டர்கள் தொலைவில் உள்ள பகுதி ஆகும்.

முதன்முதல் புவிநிலைச் சுற்றுப்பாதையில் செலுத்தப்பட்ட துணைக்கோள் சின்க்காம் 3. இது 1964-இல் ஏவப்பட்டது; பசிபிக் பெருங்கடலின் மேல் சுற்றுப்பாதையில் இருந்த இத்துணைக்கோள் எடுத்த டோக்கியோ ஒலிம்பிக் போட்டிகள் அமெரிக்காவில் கண்டுகளிக்கப் பட்டது.

விண்கலம் ஒன்றை புவிநிலைச் சுற்றுப்பாதையில் இருத்தலாம் என்ற கருத்தை முதலில் கூறியவர்களாக எர்மன் போட்டோச்னிக்கும் ( எர்மன் நூர்டங் ), கான்சுடன்சுடீன் சியால்க்கோவுசுகியும் கருதப்படுகின்றனர். 1945-இல் ஆர்தர் சி. கிளார்க் என்பவர் இவ்வகைச் செயற்கைக்கோள்களின் தொகுதி எவ்வாறு உலகத் தொலைத்தொடர்புக்கு வழிவகுக்கும் என்பதை விரிவாகக் குறிப்பிட்டார்.



</doc>
<doc id="252848" url="https://ta.wikipedia.org/wiki?curid=252848" title="மார்செல் கோன்">
மார்செல் கோன்

மார்செல் கோன் (Martsel Koen,பிறப்பு:5 ஜூலை 1933) பல்காரிய நாட்டைசேர்ந்த ஓர் குறி பார்த்துச் சுடும் வீரராவார்.இவர் 1960,1964 ஆம் மற்றும் 1968 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் 50 மீட்டர் மூன்று நிலைகள் காற்றழுத்த வெடிகுழல் மூலம் சுடுதல் ,50 மீட்டர் கவிழ்ந்த நிலை கலப்பு பிரிவில் காற்றழுத்த வெடிகுழல் மூலம் சுடுதல் மற்றும் 50 மீட்டர் கவிழ்ந்த நிலை காற்றழுத்த வெடிகுழல் மூலம் சுடுதல் போட்டியில் பல்காரியா நாட்டினை பிரதிநிதித்துவப்படுத்தி விளையாடியவர்.


</doc>
<doc id="252866" url="https://ta.wikipedia.org/wiki?curid=252866" title="முருகப்பா குடும்பம்">
முருகப்பா குடும்பம்

முருகப்பா குடும்பம் ("Murugappa family") என்பது இந்தியாவின் முருகப்பா குழுமம் என்ற பல் தொழில் நிறுவனத்தின் உரிமையாளர்கள் ஆவர். இவர்கள் செட்டியார் பிரிவைச் சேர்ந்தவர்கள். இவர்களின் குடும்ப நிறுவனமான முருகப்பா குழுமம் சைக்கிள், சர்க்கரை, உரம், உற்பத்தி என பல தொழில்களில் ஈடுபட்டுள்ளது. 2014 ஆம் ஆண்டு இந்த குடும்பத்தின் நிகரச் சொத்து மதிப்பு 1.3 பில்லியன் $ ஆகும். 

முருகப்பா குரூப்பின் நிர்வாக இயக்குநர் ஏ. வெள்ளையன், முன்னாள் நிர்வாக இயக்குநர் மற்றும் முருகப்பா குடும்பத் தலைவர் எம். வி. சுப்பையா ஆகியோர் குறிப்பிடத்தக்கவர்கள் ஆவர்.


</doc>
<doc id="252869" url="https://ta.wikipedia.org/wiki?curid=252869" title="தமிழகத்தில் பெயர் மாற்றம் செய்யப்பட்ட பொது இடங்களின் பட்டியல்">
தமிழகத்தில் பெயர் மாற்றம் செய்யப்பட்ட பொது இடங்களின் பட்டியல்

பிரித்தானியர்கள் இந்தியாவை விட்டு விலகிய பின் இந்தியாவில் பல தெருக்கள், சாலைகள், கட்டிடங்கள் பெயர் மாற்றம் செய்யப்பட்டன. தமிழ்நாட்டிலும் அவ்வாறான மாற்றங்கள் நிகழ்ந்தன.
மெட்ராஸ் மாகாணம் என்ற பெயர் சுதந்திரத்திற்குப் பின்பு மெட்ராஸ் மாநிலம் என்றும் பின்பு தமிழ்நாடு என்றும் பெயர் மாற்றம் செய்யப்பட்டது. மெட்ராஸ் நகரின் பெயர் சென்னை என 1996 ஆம் ஆண்டு மாற்றப்பட்டது.


சென்னையில் உள்ள பல இடங்கள் ஆங்கிலேயர் காலத்தில் பெயர் மருவி அழைக்கப்பட்டன: 


தமிழக அரசின் போக்குவரத்து கழகமானது தமிழ்நாட்டின் அனைத்து பகுதிகளுக்கும், பிற மாநிலங்களுக்கும் பேருந்துகளை இயக்கிவருகிறது. 1997 ஆம் ஆண்டுக்கு முன்புவரை போக்குவரத்து கழகங்களுக்கு அந்தந்த பகுதியை சேர்ந்து முக்கிய பிரமுகர்கள், சுதந்திர போராட்ட வீரர்கள், தேசிய முக்கியத்துவம் வாய்ந்த தலைவர்கள் பெயர்களே சூட்டப்பட்டிருந்தன. ஆனால் 1997 ஆம் ஆண்டு விருதுநகர் மாவட்டத்தில் ஏற்பட்ட சாதி வன்முறையில் புதிதாக உருவாக்கப்பட்டிருந்த வீரன் சுந்தரலிங்கம் போக்குவரத்து கழகங்களின் பேருந்துகள் தாக்குதலுக்கு உள்ளாயின. வீரன் சுந்தரலிங்கம் பெயர் பொருந்திய பேருந்துகள் சிலரால் எரிக்கப்பட்டன. இதனை தொடர்ந்து அனைத்து போக்குவரத்து கழகங்களின் பெயர்களும் "தமிழ்நாடு மாநில போக்குவரத்து கழகங்கள்" என பெயர் மாற்றம் செய்யப்பட்டன. 



</doc>
<doc id="252870" url="https://ta.wikipedia.org/wiki?curid=252870" title="கிரீஸ் நிதி நெருக்கடி">
கிரீஸ் நிதி நெருக்கடி

ஐரோப்பிய யூனியன் நாடுகளில் ஒன்றான கிரீஸ் தற்பொழுது கடுமையான பொருளாதார நிதி நெருக்கடியில் சிக்கித்தவிக்கிறது. அமெரிக்காவின் நிதிச் சந்தைகளில் 2008 ஆம் ஆண்டில் ஏற்பட்ட நிதி நெருக்கடிக்குப் பிறகு கிரீசில் நிதி நெருக்கடி வெளிச்சத்துக்கு வந்தது. 2010 ஆம் ஆண்டில் கிரீஸ் பொருளாதார நிலைமை திவாலாகும் அளவுக்குச் சென்றது. அப்பொழுது பன்னாட்டு நிதியம் முதலிய நிதி அமைப்புகள் பெரிய அளவில் கிரீசுக்குக் கடன் வழங்கின. 2012 ஆம் ஆண்டும் கடன் அளித்தன. இப்பொழுது நெருக்கடிகள்
ஏற்பட்டதும் கிரீசுக்கு நிதிக்கடன் வழங்கிய நிறுவனங்களான பன்னாட்டு நிதியம், ஐரோப்பிய நடுவண் வங்கி, ஐரோப்பிய யூனியன் ஆகியன கடன் மீட்புத் திட்டம் என்னும் பெயரில் சில நிபந்தனைகளை வலியுறுத்தின.

கிரீசுக்கு கடன் உதவிகள் செய்த பன்னாட்டு நிதியம், ஐரோப்பிய நடுவண் வங்கி, ஐரோப்பிய யூனியன் ஆகியன கிரீசுக்கு சில நிபந்தனைகளை விதித்தன. கிரீசு அரசு கடும் சிக்கன நடவடிக்கைகளை மேற்கொள்ள வேண்டும் என்றும் வரிகளை உயர்த்த வேண்டும் என்றும் அரசின் வரவு செலவுத் திட்டங்களைக் குறைக்கவேண்டும் என்றும் வலியுறுத்தின. அரசின் நடைமுறைகளை சீர்திருத்தம் செய்தல் வேண்டும்; வரி ஏய்ப்புகளைத் தடுக்க வேண்டும். வணிகம், தொழில் பெருக வழி வகை செய்ய வேண்டும் என்றும் வலியுறுத்தின.

இந்தச் சூழ்நிலையில் கிரீசில் மக்கள் வாக்கெடுப்பு 2015 ஆம் ஆண்டு சூலை 5 ஆம் தேதியில் நடந்தது. நிபந்தனைகளை ஏற்கக் கூடாது என மக்கள் தீர்ப்பு வழங்கினர். மேற்குறிப்பிடப்பட்ட நிதி நிறுவனங்களின் நிதி உதவி கிடைக்காமல் போனால் கிரீசின் வங்கிகள் முடங்கிப் போகும் என்று அஞ்சப்படுகிறது. மேலும் 'யுரோ' வை பொது நாணயமாகக் கொண்டிருக்கும் கிரீஸ் ஐரோப்பியக் கூட்டமைப்பிலிருந்து விலக வாய்ப்புகள் ஏற்படலாம் என்றும் எதிர்பார்க்கப்படுகிறது.

கிரீசில் ஏற்பட்டுள்ள இந்தச் சிக்கல்கள் இந்தியாவில் பெரிதாகப் பாதிப்புகள் ஏற்படுத்தாது; இருப்பினும் இந்தியாவின் ஏற்றுமதிகள் குறையலாம் என்றும் இந்தியப் பணமான ரூபாயின் மதிப்பு குறையலாம் என்றும் பங்குச் சந்தைகளில் ஏற்ற இறக்கம் இருக்கலாம் என்றும் பொருளியல் வல்லுநர்கள் கருதுகிறார்கள். கிரீஸ் நாட்டு மக்கள் பன்னாட்டு நிதி நிறுவனங்களின் நிபந்தனைகளை ஏற்காமல் 'கூடாது' என்று தீர்ப்பு வழங்கியது நல்லது என்று பால் குரக்மன் (Paul Krugman)என்னும் நோபல் பரிசு பெற்ற பொருளியல் அறிஞர் கருத்து சொல்லியிருப்பது இங்கு குறிப்பிடத்தக்கது.

http://www.thehindu.com/news/international/greece-says-no-in-bailout-referendum-what-happens-next/article7392551.ece

http://economictimes.indiatimes.com/news/international/business/a-primer-on-the-greek-crisis-and-its-possible-impact-on-india/articleshow/47957997.cms

http://www.huffingtonpost.com/2015/07/06/paul-krugman-greek-referendum-vote-no-austerity_n_7735662.html?ir=India&adsSiteOverride=in

</doc>
<doc id="252874" url="https://ta.wikipedia.org/wiki?curid=252874" title="கொத்தகொண்டப்பள்ளி">
கொத்தகொண்டப்பள்ளி

கொத்தகொண்டப்பள்ளி (Kothagondapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.



</doc>
<doc id="252876" url="https://ta.wikipedia.org/wiki?curid=252876" title="கொத்தசாதனப்பள்ளி">
கொத்தசாதனப்பள்ளி

கொத்தசாதனப்பள்ளி (Kottasadanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 26 வீடுகள் உள்ளன. மக்கள் தொகை 100, இதில் 48 பேர் ஆண்கள், 52 பேர் பெண்கள் ஆவர். எழுத்தறிவு விகிதம் 68.24% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252877" url="https://ta.wikipedia.org/wiki?curid=252877" title="கும்பாளம்">
கும்பாளம்

கும்பாளம் (Kumbalam, Krishnagiri) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 164 வீடுகள் உள்ளன. மக்கள் தொகை 761, இதில் 394 பேர் ஆண்கள், 367 பேர் பெண்கள் ஆவர். எழுத்தறிவு விகிதம் 61.28% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252878" url="https://ta.wikipedia.org/wiki?curid=252878" title="கூஸ்தனப்பள்ளி">
கூஸ்தனப்பள்ளி

கூஸ்தனப்பள்ளி (Kursthanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 193 வீடுகள் உள்ளன. மக்கள் தொகை 795, இதில் 402 பேர் ஆண்கள், 393 பேர் பெண்கள் ஆவர். எழுத்தறிவு விகிதம் 71.19% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252879" url="https://ta.wikipedia.org/wiki?curid=252879" title="குருபரபள்ளி">
குருபரபள்ளி

குருபரபள்ளி (Kurubarapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 339 வீடுகள் உள்ளன. மக்கள் தொகை 1571, இதில் 820 பேர் ஆண்கள், 751 பேர் பெண்கள் ஆவர். எழுத்தறிவு விகிதம் 54.15% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="252880" url="https://ta.wikipedia.org/wiki?curid=252880" title="மலரின் மாண்பு">
மலரின் மாண்பு

மலரின் மாண்பு அனைத்தும் பெற்றிருக்கும் ஆசிரியரே நல்லாசிரியர் என்று நன்னூல் விளக்கிக் கூறுகிறது.

மங்கலப் பொருளாகவும் எச்செயலையும் அலங்கரிப்பதற்கு மிக இன்றியமையாததாகவும், மகிழ்ந்து எல்லோரும் மேலே சூட்டிக் கொள்ளக்கூடியதாகவும் மென்மைத் தன்மையுடையதாகவும் மலரும் நேரத்தில் முகம் விரிந்து மலர்வதாகவும் விளங்குவது மலரின் இயல்பாகும்.

மலரின் இவ்வியல்புகள் ஓர் ஆசிரியரிடமும் அமைந்திருக்க வேண்டும். ஆசிரியர் நற்செயலுக்கு உரியவராய் இருக்கவேண்டும், எல்லாச் செயல்களையும் சிறப்பிக்க அவர் இன்றியமையாதவராகவும், யாவரும் மகிழ்ந்து அவரைப் போற்றிடும் தன்மைகளை உடையவராகவும், பாடம் சொல்லும் காலத்தில் முகம் மலர்ந்து கற்பிக்கும் இயல்பு உடையவராகவும் இருக்கவேண்டும். மலரின் பண்புகள் அத்தனையும் தனக்குள் கொண்டிருப்பவரே நல்லாசிரியர் ஆவார்.



</doc>
<doc id="252886" url="https://ta.wikipedia.org/wiki?curid=252886" title="சுகாயெவ் நீக்கல் வினை">
சுகாயெவ் நீக்கல் வினை

சுகாயெவ் நீக்கல் வினை ("Chugaev elimination") என்பது ஆல்ககாலில் இருந்து தண்ணீர் மூலக்கூறை நீக்கி ஆல்க்கீன் தயாரிக்க உதவும் வேதி வினையாகும். இவ்வினையில் இடைநிலைச் சேர்மமாக சேந்தேட்டு உருவாகிறது. இலெவ் சுகாயெவ் என்ற உருசிய வேதியியலாளர் கண்டுபிடித்த காரணத்தால் இவ்வினை இவரது பெயரால் அழைக்கப்படுகிறது.

வினையின் முதலாவது படிநிலையில் அல்காக்சைடு மற்றும் கார்பன் இருசல்பைடில் (CS) இருந்து பொட்டாசியம் சேந்தேட்டு , அயோடோமீத்தேனுடன் இணைந்து உருவாகிறது. பின்னர் இது சேந்தேட்டாக உருத்திரிகிறது. 

200 பாகை செல்சியசு வெப்பநிலையில் மூலக்கூறிடை நீக்கல் வினையின் விளைவாக ஆல்க்கீன் உருவாகிறது. 6 உறுப்பு வளைய நிலைமாற்ற நிலையில் ஐதரசன் அணு β- கார்பன் அணுவில் இருந்து கந்தகத்திற்கு நகர்கிறது. பக்க உடன்விளைபொருள் மேலும் சிதைவடைந்து கார்பனைல் சல்பைடு ஆகவும் மீத்தேனெத்தியால் ஆகவும் மாறுகிறது.

= மேற்கோள்கள் ==



</doc>
<doc id="252887" url="https://ta.wikipedia.org/wiki?curid=252887" title="மாரம்பட்டி">
மாரம்பட்டி

மாரம்பட்டி (Marampatti) என்பது தமிழ்நாட்டின், கிருட்டிணகிரி மாவட்டம் ஊத்தங்கரை வட்டத்தைச் சேர்ந்த ஒரு ஊராட்சியாகும். இவ்வூர் ஊத்தங்கரையில் இருந்து 6 கல் தொலைவில் உள்ளது.

2001 ஆண்டைய இந்திய மக்கள்தொகை கணக்கெடுப்பின்படி, மாரம்பட்டியின் மக்கள் தொகை 1,012 ஆகும். இதில் ஆண்கள் 52%, பெண்கள் 48% உள்ளனர். சராசரி எழுத்தறிவு 52% ஆகும்.

தொலைபேசி குறியீடு :04341


ஊராட்சி சிற்றூர்கள்:

பாம்பாற்றுக்கு குறுக்கே கட்டப்பட்ட பாம்பாறு நீர்த்தேக்கம் மாரம்பட்டிக்கு அருகில்தான் உள்ளது. இதனால் இவூர் பசுமையாக அழகுடன் காணப்படுகிறது.

2. http://bp1.blogger.com/_oJ22GUE1ZNg/R9ux-ZfLB2I/AAAAAAAAAAM/dWyP5ZXlBt8/s1600-h/map.jpg

3. http://picasaweb.google.com/sekarc1984/MyNativePlace?feat=directlink


</doc>
<doc id="252889" url="https://ta.wikipedia.org/wiki?curid=252889" title="உயிரீற்றுப் புணரியல் (நன்னூல்)">
உயிரீற்றுப் புணரியல் (நன்னூல்)

பவணந்தி முனிவர் எழுதிய நன்னூலின் எழுத்ததிகாரத்தின் ஐந்து இயல்களில் மூன்றாவது இயல் உயிரீற்றுப் புணரியல் ஆகும். இதில் மொத்தம் 53 நூற்பாக்கள் (151-203) உள்ளன.

கீழுள்ள தலைப்புகளில் புணர்ச்சி மற்றும் அதற்குரிய விதிகள் நன்னூலின் உயிரீற்றுப் புணரியலில் தரப்பட்டுள்ளன.




</doc>
<doc id="252896" url="https://ta.wikipedia.org/wiki?curid=252896" title="இலெவ் சுகாயெவ்">
இலெவ் சுகாயெவ்

இலெவ் அலெக்சாந்திரோவிச் சுகாயெவ் ("Lev Aleksandrovich Chugaev", 16 அக்டோபர் 1873 – 26 செப்டம்பர் 1922) உருசிய நாட்டைச் சேர்ந்த ஒரு வேதியியலாளர் ஆவார். மெண்டலீவுக்கு அடுத்து செயிண்ட் பீட்டர்சுபெர்க் பல்கலைக்கழகத்தின் வேதியியல் பேராசியராகப் பணியாற்றியது இவரது வாழ்வின் மிகச்சிறந்த பணியாகும். கனிம வேதியியல், குறிப்பாக அப்பிரிவில் பிளாட்டினம் தொகுதி அணைவுச் சேர்மங்கள் மற்றும் கரிம வேதியியல் பிரிவுகளில் இவர் ஆர்வமுடையவராக இருந்தார்.. இவர் லியோ அலெக்சாண்ட்ரோவிக் திசுகாயெஃப் அல்லது திசுகாயெவ் என்றும் அழைக்கப்படுகிறார்.

இருமெத்தில்கிளையாக்சைம் என்ற சேர்மம், நிக்கல்(II) அயனிகளுடன் சேர்ந்து செஞ்சிவப்பு நிறத்திண்மமாக மாறுகிறது என்று சுகாயெவ் கண்டறிந்தார். இவ்வினையே உலோகங்களைக் கண்டறிவதற்கான முதல் சிற்றிடஆய்வாகும். ஆல்பிரட் வெர்னரின் விதிகளையொட்டி இவர் பிளாட்டினம் தொடர்பு வேதியியலுக்காக பல்வேறு வகையான பங்களிப்புகளை அளித்துள்ளார். குளோரோபெண்டமின்பிளாட்டினம்(IV) அயனியை பகுதிப்பொருளாகக் கொண்டுள்ள [Pt(NH)Cl]Cl உப்பானது சுகாயெவ் உப்பு என்றழைக்கப்படுகிறது. இவருடைய ஆய்வகத்தில் தயாரிக்கப்பட்ட பிற அணைவுச் சேர்மங்கள் [Pt(SEt)][PtCl], [Pt(NH)OH]Cl, [Os(SC(NH))ClHO என்பனவாகும்.
ஐதரசீன் சேர்மத்தின் அணைவுச் சேர்மங்களைக் குறித்தும் சுகாயெவ் ஆய்வுகள் மேற்கொண்டார். சுகாயெவ் உப்பு என்றழைக்கப்படும் அணைவு உப்பு பிளாட்டினம்(II) உப்புகள் மீத்தைல் ஐசோசயனைடு மற்றும் ஐதரசீனுடன் வினைபுரிவதால் உண்டாகின்றன. . பல ஆண்டுகளுக்குப் பிறகு இந்தச் சேர்மங்கள் கார்பீன் அணைவுச் சேர்மங்கள் எனக் கூறப்பட்டன. அநேகமாக முதல் உலோக கார்பீன் அணைவுச் சேர்மம் இதுவாகக்கூட இருக்கலாம்.

ஒற்றை டெர்ப்பீன், துசீன் ஆகியவை தொடர்பான ஆய்வின் போது சுகாயெவ் நீக்கல் வினையை இவர் கண்டறிந்தார்.


</doc>
<doc id="252906" url="https://ta.wikipedia.org/wiki?curid=252906" title="தமிழ்ச் சுவடியியல்">
தமிழ்ச் சுவடியியல்

தமிழ்ச் சுவடியியல் என்பது தமிழ் சுவடிகளின் உள்ளடக்கத்தை, உருவாக்கத்தை, பராமரிப்பை, வரலாற்றை ஆயும் இயல் ஆகும். தமிழ்ச் சுவடிகளைக் கண்டுபிடித்தல், பட்டியலிடுதல், பேணுதல், வாசித்தல், விளக்குதல், மொழிபெயர்த்தல் உட்பட்ட செயற்பாடுகள் இத் துறையில் அடங்கும். இது தமிழ் தொல்லியல் துறையின் ஒரு துணைப் பிரிவாகும். தமிழ்ப் பல்கலைக்கழகம், உலகத் தமிழாராய்ச்சி நிறுவனம், ஆசியவியல் நிறுவனம் ஆகியன தமிழ்ச் சுவடியியல் தொடர்பான கல்வியினை வழங்குகின்றன.


</doc>
<doc id="252916" url="https://ta.wikipedia.org/wiki?curid=252916" title="நிலத்தின் மாண்பு">
நிலத்தின் மாண்பு

நிலத்தின் மாண்பு என்று நன்னூல் நிலத்தின் நற்பண்புகளைக் கூறி அவையாவும் ஒரு நல்ல ஆசிரியருக்கும் இருக்க வேண்டும் என்கிறது. 

பிறரால் முழுமையாகத் தெரிந்து கொள்ள முடியாத அளவிற்கு மிகவிரிந்த உருவப்பரப்பும், வலிமையும், பொறுமையும், தக்க பருவத்தில் மேற்கொள்ளப்படும் முயற்சியின் அளவுக்கு ஏற்பப் பயன் தரும் குணமும் ஆகியவை அனைத்தும் நிலத்தின் மாண்புகளாகும். 

பிறரால் முழுமையாகத் தெரிந்து கொள்ள முடியாத அளவிற்கு கல்விப் பெருமையும், தன்மேல் விழுந்த பொருள்களைக் கலங்காமல் வலிமையாகத் தாங்கும் நிலம்போலத் தன்னை நெருங்கிவந்தவரால் கலங்காத அளவு மனத்திண்மையும், தீங்கிழைத்தவருக்கும் நன்மையே செய்யும் நிலம்போல் மாணாக்கர் தீங்கிழைத்தாலும் பொறுமை காத்து நன்மை செய்யும் மனப்பாங்கும்,மாணாக்கரின் அறிவு, உழைப்பு ஆகியவற்றிற்கு ஏற்ப அவர்களுக்குப் பயன் தருதலும் ஆகிய நற்குணங்கள் நிரம்பியவரே நல்லாசிரியர் எனப்படுவார்.



</doc>
<doc id="252924" url="https://ta.wikipedia.org/wiki?curid=252924" title="சா. தருமாம்பாள்">
சா. தருமாம்பாள்

சா. தருமாம்பாள் (இயற்பெயர்: சரஸ்வதி, அக்டோபர் 1890-20 மே 1959) என்பவர் நீதிக் கட்சியின் முன்னணிச் செயற்பாட்டாளராகவும், திராவிடர் கழகம், திராவிட முன்னேற்றக் கழகம் ஆகியவற்றில் முக்கிய உறுப்பினராகவும் இருந்தவர். சமூகச் சீர்திருத்தம், பெண்ணுரிமை, இந்தித் திணிப்பு எதிர்ப்பு ஆகியவற்றில் நாட்டம் கொண்டு ஈடுபட்ட பெண்மணி ஆவார்.

இவர் தஞ்சாவூர் மாவட்டம், கருந்திட்டைக்குடியில் வாழ்ந்த சாமிநாதன் செட்டியார் மற்றும் பாப்பம்மாள் இணையருக்கு மகளாக 1890ஆம் ஆண்டு அக்டோபர் திங்களில் திருவையாறில் பிறந்தார். இளமையிலேயே தாய் தந்தையை இழந்தவரை இலக்குமி என்பவர் வளர்த்தார். இவர் நாடகத்தில் ஈடுபாடும் நாட்டமும் கொண்டவர். எனவே சிறந்த நாடக நடிகரான குடியேற்றம் முனுசாமி நாயுடு என்பவரை விரும்பித் திருமணம் செய்து கொண்டார். தனி முயற்சியினால் தமிழ், தெலுங்கு ஆகிய மொழிகளில் எழுதவும் பேசவும் கற்றுக் கொண்டார். அவையன்றி ஆங்கிலம், மலையாளம் மொழிகளிலும் பேசக் கற்றுக் கொண்டார். பின்னர் 
சித்த மருத்துவத்தைப் பயின்று மருத்துவர் ஆனார். மருத்துவப் பணியோடு ஏழை மக்களுக்கும் உதவிகள் பல செய்தார்.

வாழ வழி தெரியாமல் வாடிய பெண்களுக்கு வேலைகள் பெற்றுத் தந்தார். கல்வி கற்கவும் கற்ற பின் நல்ல வேலைகள் பெறவும் ஏழைகளுக்கு உதவி செய்தார். விதவைகளுக்கு மறுமணம் செய்து வைத்தார். சாதி மறுப்புத் திருமணங்களும் செய்து வைத்தார்.

மறைமலை அடிகளின் மகளான தி. நீலாம்பிகை அம்மையாரின் தலைமையில் சென்னையில் 1938- நவம்பர் 13 இல் நிகழ்ந்த தமிழ்நாட்டுப் பெண்கள் மாநாட்டில் மாநாட்டின் அமைப்பாளர்களில் ஒருவராக தருமாம்பாள் இருந்தார். அம்மாநாட்டில் திராவிடர் கழகத் தலைவர் ஈ. வெ. இராமசாமிக்குப் பெரியார் என்னும் பட்டம் வழங்கப்பட்டது என்பது இங்குக் குறிப்பிடத்தக்கது.

1938இல் கட்டாய இந்தியைத் தமிழ் நாட்டு அரசு கொண்டு வந்த நிலையில் பெரியார் ஈ. வெ. இராமசாமி அதைக் கடுமையாக எதிர்த்தார். தமிழ்நாட்டுப் பெண்கள் மாநாடு முடிந்த மறுநாள் கட்டாய இந்தி எதிர்ப்புப் போராட்டத்தில் தருமாம்பாள் தலைமையில் பெண்கள் போராட்டக் களத்தில் இறங்கினார்; போராட்டத்தின் ஒரு பகுதியாக சென்னை தியாஜிக்கல் உயர்நிலைப் பள்ளி முன் மறியலில் ஈடுபட்டனர். இப்போராட்டத்தில் தருமாம்பாள், மூவாலூர் இராமாமிர்தம் அம்மையார், மலர் முகத்தம்மையார், திருவாரூர் பட்டு அம்மாள், தருமாம்பாள் மருமகள் சீதம்மாள் (தன் குழந்தைகளான 3 வயது நச்சினார்க்கினியன், 1 வயது மங்கயற்கரசி) ஆகியோர் கைதாகி சிறைக்கு சென்றார். இந்தித் திணிப்பைக் கண்டித்து திருச்சிராப்பள்ளியிலிருந்து நடைப் பயணம் மேற்கொண்டு வந்த 100 பேர் கொண்ட தமிழர் படையைச் சென்னையில் பல எதிர்ப்புகளுக்கு இடையே வரவேற்றார். 

தஞ்சை மாவட்டத்தில் நடந்த நீதிக்கட்சி மாநாட்டில் தலைமைப் பதவிக்குப் போட்டி கடுமையாக இருந்த நிலையில் தருமாம்பாள் ஈடுபட்டு பட்டுக்கோட்டை அழகிரிசாமி துணையுடன் சமாதானம் பேசி நீதிக் கட்சியில் பிளவு ஏற்படுவதைத் தடுத்தார்.
தஞ்சாவூர் மாவட்டம் கருந்தட்டாங்குடியில் இருந்த அவரது வீட்டை கரந்தைத் தமிழ்ச் சங்கத்துக்கு கொடையாக அளித்தார்.




</doc>
<doc id="252927" url="https://ta.wikipedia.org/wiki?curid=252927" title="நேர்மாற்ற வடிவவியல்">
நேர்மாற்ற வடிவவியல்

வடிவவியலில் நேர்மாற வடிவவியல் ("inversive geometry") என்பது நேர்மாற்றம் எனப்படும் கோணங்களைப் பாதுகாக்கும் தள உருமாற்றத்தைப் பற்றிய படிப்பு ஆகும். இவ்வகை உருமாற்றங்கள் பொதுமைப்படுத்தப்பட்ட வட்டங்களைப் பொதுமைப்படுத்தப்பட்ட வட்டங்களாக உருமாற்றுகின்றன. பொதுமைப்படுத்தப்பட்ட வட்டங்கள் என்பவை வட்டங்கள் அல்லது கோடுகளாகும் (கோடுகளை முடிவிலி ஆரங்கொண்ட வட்டங்களாகக் கொள்ளலாம்). இந்த நேர்மாற்ற உருமாற்றத்தின்கீழ் மாறாமல் இருக்கக்கூடிய வடிவங்களின் பண்புகளைக் குறித்து அலசும் வடிவவியல் பிரிவே நேர்மாற்ற வடிவவியல் என அழைக்கப்படுகிறது.

நேர்மாற்றக் கருந்துருவை உயர்பரிமாண வெளிகளுக்கும் நீட்டிக்கலாம்.

எண்கணிதத்தில் ஒரு எண்ணின் நேமாறு அதன் தலைகீழி ஆகும். வடிவவியலில் வட்டத்தைப் பொறுத்து ஒரு புள்ளியின் நேர்மாறு என்பதும் கிட்டத்தட்ட இதைப் போன்றதொரு கருத்தாகும். ஒரு தளத்திலுள்ள வட்டம் "(Ø)" இன் மையம் "O" , ஆரம் "r" . இவ்வட்டத்தைப் பொறுத்து "P" என்ற புள்ளியின் நேர்மாறு "P" என்ற புள்ளியாகும். 

இந்த நேர்மாறுப் புள்ளி "P" ஆனது "OP" கதிரின் மீது அமைகின்ற ஒரு புள்ளியாகவும் கீழுள்ள முடிவினை நிறைவு செய்யும் வகையிலுமாகவும் இருக்கும்.

இந்த நேர்மாற்றமானது, வட்ட நேர்மாற்றம் அல்லது தள நேர்மாற்றம் எனப்படும். வட்டமையம் "O" தவிர்த்து வேறொரு புள்ளி "P" இன் வட்ட நேர்மாற்ற எதிருரு "P" எனில், "P" இன் வட்ட நேர்மாற்ற எதிருரு "P" ஆக இருக்கும். எனவே வட்ட நேர்மாற்றத்தை இருமுறை ஒரு புள்ளியில் (வட்டமையம் அல்லாத புள்ளி) பயன்படுத்தினால் இறுதியான எதிருரு அதே புள்ளியாகவே இருக்கும். அதாவது, இரு வட்ட நேர்மாற்றங்களின் தொகுப்பு ஒரு முற்றொருமை உருமாற்றமாகும்.

நேர்மாற்ற உருமாற்றத்தை சுருள்வாக ஆக்குவதற்காக, வட்டமையமும் முடிவிலிப் புள்ளியும் (அனைத்து நேர்கோடுகளிலும் இறுதியில் அமையும் ஒரு புள்ளி) ஒன்றுக்கொன்று நேர்மாற்றத்தில் எதிருருக்களாக அமையுமாறு நேர்மாற்றத்தின் வரையறையை நீட்டித்துக் கொள்ளலாம்.

எனவே வட்ட நேர்மாற்றத்தினால்,

வட்டமையத்திற்கு அருகாமையிலுள்ள புள்ளிகளின் எதிருருக்கள் வட்டமையத்திலிருந்து தொலைவிலும், வட்டமையத்திலிருந்து தொலைவிலமையும் புள்ளிகளின் எதிருருக்கள் வட்டமையத்திற்கு அருகாமையிலும் அமைகின்றன.

ஒரு கணத்திலுள்ள எல்லாப் புள்ளிகளின் வட்ட நேர்மாற்ற எதிருருப் புள்ளிகள் எல்லாம் மற்றொரு கணமாக அமைகின்றன. 

வட்ட நேர்மாற்றத்தைப் பயனுள்ளதாக்கும் சில பண்புகள் கீழே தரப்பட்டுள்ளன:







இருபாரிமாணத்தின் வட்ட நேர்மாற்றத்தை முப்பரிமாணங்களில் கோள நேர்மாற்றமாக பொதுமைப்படுத்தலாம்.

முப்பரிமாணத்தில், "O" -மையமும்; "R" அலகு ஆரமும் கொண்ட கோளத்தைப் பொறுத்து புள்ளி "P" இன் நேர்மாற்ற எதிருரு "P" பின்வருமாறு அமையும்:

மேலும் "P" , "P" ' இரண்டும் "O" லிருந்து தொடங்கும் கதிரில் அமையும்.

முப்பரிமாணக் கோள நேர்மாற்றத்தில்: 




</doc>
<doc id="252929" url="https://ta.wikipedia.org/wiki?curid=252929" title="சிட்டி யூனியன் வங்கி">
சிட்டி யூனியன் வங்கி

சிட்டி யூனியன் வங்கி இந்தியாவில் செயற்பட்டுவரும் தனியார் துறை வைப்பகம் ஆகும். கும்பகோணம் வங்கி வரையறுக்கப்பட்டது, என்று ஆரம்பத்தில் அழைக்கப்பட்ட இவ்வங்கி 1904 அக்டோபர் 31 அன்று தொடங்கப்பட்டது. இது தமிழ்நாட்டின் தஞ்சாவூர் மாவட்டத்தில் ஒரு வட்டார வைப்பகமாகத் தொடங்கப்பட்டது. இவ்வங்கி தற்போது இந்தியா முழுவதும் கணிணிமயமாக்கப்பட்ட 426 கிளைகளுடன் செயற்பட்டு வருகிறது.

2006 திசம்பர் மாதத்தில் இதன் 10 விழுக்காட்டினை லார்சன் அன்ட் டூப்ரோ நிறுவனம் வாங்கியது.



</doc>
<doc id="252937" url="https://ta.wikipedia.org/wiki?curid=252937" title="விரஜபூமி">
விரஜபூமி

விரஜபூமி (Braj) (இந்தி/Braj Bhasha: ब्रज) (also known as Brij or Brajbhoomi), துவாரகை நகரத்தை உருவாக்கும் முன், ஸ்ரீகிருஷ்ணர் யாதவர்களுடன் பிறந்து வாழ்ந்த பகுதிகளான (இந்தியாவின் தற்கால உத்தரப் பிரதேசம் மாநிலப் பகுதிகள்) மதுரா, பிருந்தாவனம், கோகுலம், ஆக்ரா, இட்டாவா, மெயின்புரி, பெரொசாபாத், ஏட்டா, ராஜஸ்தான் மாநிலத்தின் பரத்பூர், "கஸ்கன்ஞ்", தோல்பூர் ஆகிய பகுதிகளைக் கொண்டதாகும். விரஜ பூமியில் மக்கள் பேசிய மொழி "விரஜ மொழி" என்றும் அழைக்கப்படுகிறது. 

"விரஜ்" எனும் சமசுகிருத சொல்லிற்கு இடையர்கள் ஆடு, மாடுகளை மேய்க்க விடும் மேய்ச்சல் நிலம் எனப்பொருள்T 




</doc>
<doc id="252951" url="https://ta.wikipedia.org/wiki?curid=252951" title="இறந்தோர் நாள்">
இறந்தோர் நாள்

இறந்தோர் நாள் ("Day of the Dead", எசுப்பானியம்: "Día de Muertos") மெக்சிக்கோ நாடு முழுவதும் கொண்டாடப்படும் ஒரு திருநாள். மூன்று நாட்கள் நீடிக்கும் இத்திருநாள் குறிப்பாக நடு மற்றும் தென் மெக்சிகோ பகுதிகளில் கொண்டாடப்படுகிறது. அந்நாட்டில் அரசு விடுமுறைகளான இந்நாட்களில் மக்கள் தங்கள் உறவினருடன் ஒன்று கூடி தங்கள் குடும்பங்களில் மாண்டவரை நினைவுகூருவர். 

பதினாறாம் நூற்றாண்டில் எசுப்பானிய காலனியாக்கத்துக்கு முன்னர் இந்நாள் கோடைக்காலத்தின் துவக்கத்தில் கொண்டாடப்பட்டது. எசுப்பானியர் வருகைக்குப்பின் கத்தோலிக்கம் மெக்சிக்கோவில் பரவியது. அதன் பின் இந்நாள் அக்டோபர் 31, நவம்பர் 1, மற்றும் நவம்பர் 2 ஆம் நாட்களில் கொண்டாடப்படலாயிற்று. இந்நாளில் இறந்தோருக்கெனத் தனியாக பூசை மேடைகள் கட்டி அவற்றில் சர்க்கரையால் ஆன மண்டையோடுகள், மரிகோல்ட் மலர்கள், இறந்தவர்களுக்குப் பிடித்த உணவுகள், பானங்கள் ஆகியவற்றைப் படைப்பது மரபு. இப்படையல்களை எடுத்துக் கொண்டு இறந்தவர்களின் கல்லறைக்கும் மக்கள் செல்வர். இறந்தவர்கள் பயன்படுத்திய பொருட்களையும் கல்லறைகளில் விட்டுச் செல்வர். 


</doc>
<doc id="252952" url="https://ta.wikipedia.org/wiki?curid=252952" title="டஷி நுங்ஷி மாலிக்">
டஷி நுங்ஷி மாலிக்

டஷி மற்றும் நுங்ஷி மாலிக் (Tashi and Nungshi Malik) ஆகியோர் உலகின் ஏழு கொடுமுடிகளில் ஏறி சாதனை புரிந்த முதலாவது இரட்டையர், சகோதரர்கள் என்ற சாதனையைப் படைத்த இந்தியப் பெண்கள் ஆவர். இவர்கள் அரியானா மாநிலத்தை சார்ந்தவர்கள். இச்சாதனைகளுக்காக "சாகசக்காரர்களுக்கான கிராண்ட்ஸ்லாம்" என்கிற விருதினை வென்றுள்ளனர். கின்னஸ் உலக சாதனைகள் 60-வது பதிப்பில் "டஷி - நுங்ஷி மாலிக்" சகோதரிகளின் சாதனை இடம் பெற்றுள்ளது.

அரியானா மாநிலத்தில் அன்வாலி என்ற கிராமத்தில் இளைப்பாறிய இந்திய இராணுவ அதிகாரி கேணல் விரேந்திர சிங் மாலிக் என்பவருக்கு பிறந்த மாலிக் இரட்டையர் உத்தராஞ்சல் மாநிலம், தேராதூன் நகரில் வாழ்ந்து வருகின்றனர்.




</doc>
<doc id="252954" url="https://ta.wikipedia.org/wiki?curid=252954" title="தாலியம்(I) ஆக்சைடு">
தாலியம்(I) ஆக்சைடு

தாலியம்(I) ஆக்சைடு ("Thallium(I) oxide") என்பது தாலியம் மற்றும் ஆக்சிசன் இணைந்து உருவாகும் ஒரு கனிமச் சேர்மமாகும். இதனுடைய மூலக்கூற்று வாய்ப்பாடு TlO ஆகும். இச்சேர்மத்தில் தாலியம் +1 என்ற ஆக்சிசனேற்ற நிலையில் காணப்படுகிறது. கருப்பு நிறத்தில் காணப்படும் இச்சேர்மம் நீரில் கரையும் பொழுது அடிப்படை மஞ்சள் நிறத்தில் தாலியம்(I) ஐதராக்சைடு (TlOH) கரைசலைத் தருகிறது. திண்ம தாலியம் ஐதராக்சைடு அல்லது தாலியம் கார்பனேட்டை (TlCO) காற்று இல்லாமல் சூடாக்கும் போது தாலியம் ஐதராக்சைடு கரைசல் உண்டாகிறது. சிறப்பு ஒளிவிலகல் எண் கொண்ட கண்ணாடிகள் தயாரிக்க தாலியம் ஆக்சைடு உதவுகிறது. உயர்வெப்பநிலை மீக்கடத்திகளில் தாலியம் ஆக்சைடு பகுதிப்பொருளாக உள்ளது. மேலும் இது அமிலங்களுடன் வினைபுரிந்து தாலியம்(I) உப்புகளை உருவாக்குகிறது.

TlO திண்ம நிலையில் எதிர் காட்மியம் அயோடைடு கட்டமைப்பை ஏற்கிறது. இவ்வழியில், Tl(I) மையங்கள் பட்டைக்கூம்பு வடிவிலும் ஆக்சைடு மையங்கள் எண்முக மூலக்கூறு வடிவத்திலும் காணப்படுகின்றன. 

மற்ற தாலியம் சேர்மங்களைப் போலவே தாலியம்(I) ஆக்சைடும் அதிக நச்சுத்தன்மை மிக்க சேர்மமாகும்.



</doc>
<doc id="252961" url="https://ta.wikipedia.org/wiki?curid=252961" title="தாலியம் அசைடு">
தாலியம் அசைடு

தாலியம் அசைடு (Thallium azide) என்பது தாலியம் மற்றும் நைட்ரசன் ஆகியவை இணைந்து உருவாகும் ஒரு கனிமச் சேர்மமாகும். இதனுடைய மூலக்கூற்று வாய்ப்பாடு TlN ஆகும். இது மஞ்சள் கலந்த பழுப்பு நிற படிகங்களாகக் காணப்படுகிறது. இச்சேர்மம் தண்ணீரில் குறைந்த அளவே கரைகிறது. ஈய அசைடு போல இது காணப்பட்டாலும் உராய்வு மற்றும் அதிர்ச்சி ஆகியவற்றால் இது பாதிக்கப்படுவதில்லை. தீப்பொறி அல்லது சுவாலையால் தூண்டி இதை எளிதாக வெடிக்கச் செய்யவியலும். அலோக கொள்கலன்களில் உலர்ந்த நிலையில் இதைப் பத்திரமாக பாதுகாக்க முடியும்.

தாலியம்(I)சல்பேட்டை தண்ணீரில் கரைத்து அதனுடன் சோடியம் அசைடு கரைசலைச் சேர்த்தால் தாலியம் அசைடு வீழ்படிவாகிக் கிடைக்கிறது. குளிரூட்டியில் உறைய வைப்பதன் மூலமாக இதன் உற்பத்தியை மேலும் அதிகரிக்கவும் முடியும்.

தாலியம் சேர்மங்கள் அனைத்தும் நச்சுத்தன்மை உள்ளவையாகும். எனவே அவற்றை எச்சரிக்கையுடன் கையாள வேண்டும். தாலியம் துகள், அல்லது ஆவியை சுவாசிப்பதை தவிர்க்க வேண்டும்.


</doc>
<doc id="252963" url="https://ta.wikipedia.org/wiki?curid=252963" title="தாலியம்(III) நைட்ரேட்டு">
தாலியம்(III) நைட்ரேட்டு

தாலியம்(III) நைட்ரேட்டு "(Thallium(III) nitrate)" என்பது தாலியம், நைட்ரசன் மற்றும் ஆக்சிசன் ஆகியவை இணைந்து உருவாகும் ஒரு கனிமச் சேர்மமாகும். இதனுடைய மூலக்கூற்று வாய்ப்பாடு Tl(NO).ஆகும் . இது தாலிக் நைட்ரேட்டு என்றும் அழைக்கப்படுகிறது. நிறமற்ற இச்சேர்மம உயர்நச்சுத் தன்மை வாய்ந்த ஒரு திண்மம் ஆகும். பொதுவாக இது மூவைதரேட்டாகவே காணப்படும். இதனுடைய பகுதிப்பொருட்களான தாலியம் அயனி மற்றும் நைட்ரேட்டு அயனி இரண்டும் வலுவான ஆக்சிசனேற்றிகளாகும். தோலின் மீது பட்டால் மிகவும் அதிகமான பாதிப்பை உண்டாக்கும் தன்மை கொண்டதாக உள்ளது. தாலிக் நைட்ரேட்டு சிதைவடையும்போது நைட்ரசனின் ஆக்சைடுகளைத் தருகிறது. தண்ணீருடன் சேரும் பொழுது இச்சேர்மம் சிதைவடைகிறது. வலிமையான ஒடுக்கிகளுடன் இது முரண்பாடுகளைக் கொண்டுள்ளது.


</doc>
<doc id="252965" url="https://ta.wikipedia.org/wiki?curid=252965" title="நூல் மாண்பு">
நூல் மாண்பு

நூல் மாண்பு என்று நூலின் சிறப்பை விளக்க நூலை உவமையாக்கி நன்னூல் விளக்குகிறது.

மரவேலை செய்யும் தச்சர் மரத்தின் கோணலைத் தீர்க்க சாயத்தில் தோய்த்த நூல் கயிற்றைப் பயன்படுத்துவர். சாயத்தில் தோய்த்த அந்நூலை மரத்தின் இரு நுனியிலும் இருமுனைகள் பொருந்தத் தட்டிவிட்டால் சாயம் மரத்தின் மேடான பகுதிகளில் மட்டும் படியும். பள்ளமான பகுதிகளில் படியாது. கோணலை எளிமையாகச் செதுக்கி இழைத்துச் சமப்படுத்தி விடுவார்கள். இச்சாய நூல் மரத்தின் கோணலை நீக்க உதவுவது போலக் கல்விக்கு உதவும் நூலும் மக்களுடைய மனத்தின் கோணலைத் தீர்க்க உதவவேண்டும். அவ்வாறு இயற்றப்பட்ட நூலையே நூல் எனலாம்



</doc>
<doc id="252967" url="https://ta.wikipedia.org/wiki?curid=252967" title="ராவ் சாகிப்">
ராவ் சாகிப்

ராவ் சாகிப் அல்லது ராய் சாகிப் ("Rao Sahib" அல்லது "Roy Sahib") என்ற விருது, சமுதாயப் பணியில் தலைமைப் பாங்குடன் பணியாற்றிய இந்தியர்களை கௌரவிக்கும் வகையில் பிரித்தானிய இந்தியப் பேரரசு காலத்தில் பதக்கத்துடன் வழங்கப்பட்ட விருதாகும். "சாகிப்" என்ற வடமொழி சொல்லிற்கு "தலைவர்" என்று பொருள்.

"ராய் சாகிப்" என்ற விருது வடஇந்தியர்களுக்கும், "ராவ் சாகிப்" என்ற விருது தென்னிந்தியர்களுக்கும் வழங்கப்பட்டது. 

இந்திய விடுதலைக்குப் பின்னர் இது போன்ற விருதுகள் வழங்கப்படுவதை இந்திய அரசு நிறுத்திவிட்டது.





</doc>
<doc id="252972" url="https://ta.wikipedia.org/wiki?curid=252972" title="கரூர் வைசியா வங்கி">
கரூர் வைசியா வங்கி

கரூர் வைசியா வங்கி இந்தியாவில் செயல்பட்டுவரும் தனியார்த் துறையைச் சார்ந்த வங்கியாகும். இது தமிழகத்தின் கரூரை தலைமையிடமாகக் கொண்டு இயங்கி வருகிறது. இவ்வங்கி 1916ஆம் ஆண்டில் எம். ஏ. வெங்கட்ராம செட்டியார் மற்றும் அதி கிரிஷ்ண செட்டியார் ஆகியோரால் தொடங்கப்பட்டது. இதர இந்திய வங்கிகளைப் போலவே இவ்வங்கியும் இணைய வங்கி, மற்றும் மொபைல் வங்கி உள்ளிட்ட சேவைகளை தனது வாடிக்கையாளர்களுக்கு வழங்கி வருகிறது. 2015 மார்ச் 31 அன்றைய நிலவரப்படி இவ்வங்கிக்கு 629 கிளைகளும், 1645 ஏடிஎம் எனப்படும் தானியங்கி பணவழங்கிகளும் செயல்படுகின்றன.


</doc>
<doc id="252973" url="https://ta.wikipedia.org/wiki?curid=252973" title="தனலட்சுமி வங்கி">
தனலட்சுமி வங்கி

தனலட்சுமி வங்கி லிமிடெட் (, ) இந்தியாவில் செயல்பட்டுவரும் மிகப்பழமையான தனியார்த் துறை வங்கியாகும். இது இந்தியாவின் கேரள மாநிலத்தின். திரிச்சூரை தலைமையிடமாகக் கொண்டு செயல்படுகிறது.

தனலட்சுமி வங்கி லிமிடெட் இந்திய ரூபாய் 11,000 மூலதனம் மற்றும் 7 ஊழியர்களுடன் கேரளாவின் திரிச்சூரில் 1927 நவம்பர் 14 அன்று தொடங்கப்பட்டது. 1977ஆவது ஆண்டில் இது பட்டியலிடப்பட்ட வணிக வங்கியாக மாற்றம் பெற்றது. தற்போது 280 கிளைகள் மற்றும் 396 தானியங்கி பணவழங்கி எனப்படும் தாவருவிகளுடன், இந்தியாவின் கேரளா, தமிழ்நாடு, கர்நாடகா, ஆந்திரப் பிரதேசம், தெலுங்கானா, மகாராஷ்டிரா, குஜராத், தில்லி, மேற்கு வங்காளம், மத்தியப் பிரதேசம், பஞ்சாப், உத்தரப் பிரதேசம், ராஜஸ்தான், சண்டிகர், கோவா, மற்றும் ஹரியானா ஆகிய மாநிலங்களில் செயல்பட்டு வருகிறது.

தனலட்சுமி வங்கி, 2010 ஆகஸ்டு 10 முதல் தனது பெயரை தன்லட்சுமி வங்கி என மாற்றிக் கொண்டது.


</doc>
<doc id="252981" url="https://ta.wikipedia.org/wiki?curid=252981" title="மலையின் மாண்பு">
மலையின் மாண்பு

மலையின் மாண்பு என்று நன்னூல் மலைக்குரிய பண்புகளைக் குறிப்பிட்டு அப்பண்புகள் ஓர் ஆசிரியருக்கும் இருந்தால் தான் அவர் நல்லாசிரியர் என்ப்படுவார் என்கிறது. 

அளந்து அறிய முடியாத அளவுக்கு வடிவத்தால் விரிந்தும், எண்ணிக்கையில் அடங்காத அளவுக்குப் பொருள்களைத் தன்னகத்தே கொண்டிருப்பதும், உயர்ந்த தோற்றமும், அசைக்க முடியாத அளவுக்கு வலிமையும், மழையில்லாமல் வறண்டு நிற்கும் காலத்திலும் நீர்வளம் தரும் வள்ளற்பண்பும் மலைக்குரிய சிறப்புப் பண்புகளாகும்.

அம்மலைக்குரிய பண்புகள் யாவும் நல்லாசிரியருக்கும் அமைந்திருக்கும் என்று நன்னூல் விளக்கம் தருகிறது. அளந்து அறிய முடியாத அளவுக்கு கல்வியில் சிறந்தும், அளந்தறிய முடியாத அளவுக்கு எண்ணிக்கை கொண்ட பல் துறை அறிவும், எவராலும் அசைத்துப்பார்க்க முடியாத அளவுக்கு ஆழ்ந்த பாடப்புலமையும், நெடுந்தொலைவிற்கு அப்பால் இருப்பவருக்கும் புகழால் உயர்ந்த தோற்றமளித்தலும், பொருள் கிடைக்காத வறண்ட காலத்திலுங்கூடத் தம்மாணவருக்குக் கல்வியை வாரிவழங்கும் வள்ளல் தன்மையும் ஓர் ஆசிரியருக்கு இருந்தால் அவர் நல்லாசிரியர் ஆவார்.



</doc>
<doc id="252982" url="https://ta.wikipedia.org/wiki?curid=252982" title="கழற்குடத்தின் இயல்பு">
கழற்குடத்தின் இயல்பு

கழற்குடத்தின் இயல்பு என்பது கற்பித்தல் செய்யும் ஆசிரியனுக்கு கழற்பெய் குடத்தின் இயல்பு இருக்கக்கூடாது என்பதைக் கூறும் நன்னூல் விளக்கமாகும்.

வழவழப்பான கழற்சிக்காய்கள் குடத்திற்குள் இடப்பட்டதும் முன்னும் பின்னுமாக அவை குடத்திற்குள் நிரம்பிவிடும். பின்னர் அவை குடத்திற்குள் இருந்து வெளிப்படும் போது ஒரு வரிசை முறையின்றி முன்னால் இட்டது பின்னாலும் பின்னால் இட்டது முன்னாலும் என மாறிமாறி வெளிப்படும். இதுவே கழற்பெய் குடத்தின் இயல்பு ஆகும்.

அதுபோல, ஆசிரியராகத் தகாதவர் தாம் கற்றுக்கொண்ட முறைப்படியன்றி முன்னால் கூறவேண்டியதைப் பின்னரும் பின்னர் கூறவேண்டியதை முன்னருமாக முறைமாறி மாணாக்கருக்குக் கற்பிக்கும் இயல்புடையவராய் இருப்பார். இங்ஙனம் கல்வி கற்பிப்பது முறையன்று. அவ்வாறு கற்பிக்கப்பட்டால் மாணவர் தெளிவற்றுக் காணப்படுவர்.எனவே கழற்பெய் குடத்தைப் போன்று இருப்பவர் நல்லாசிரியர் ஆகார்.



</doc>
<doc id="252986" url="https://ta.wikipedia.org/wiki?curid=252986" title="நல்ராலப்பள்ளி">
நல்ராலப்பள்ளி

நல்ராலப்பள்ளி (Nallarallapalli) என்பது சூளகிரிவட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎. 
நல்ராலப்பள்ளியில் தெலுங்கு, கன்னடம், தமிழ் ஆகிய மொழிகள் பேசப்படுகின்றன. இவ்வூரை உள்ளூர் தமிழர்கள் கரிகல்பட்டி அல்லது கரிகால்பட்டி என்றும் குறிப்பிடுகின்றனர். கரிகல்பட்டி, என்ற தமிழ்பெயரும் நல்ராலப்பள்ளி என்ற தெலுங்குப் பெயரும் ஒரே பொருளுடையவை ஆகும்.. 
இவ்வூருக்கு இராயக்கோட்டையில் இருந்து கெலமங்கலம் செல்லும் சாலையில் உள்ளது, இராயக்கோட்டையில் இருந்து ஒசூர் செல்லும் சாலையில் இவ்வூருக்கு ஒரு பிரிவுச்சாலை உள்ளது.

அருகில் உள்ள தொடர் வண்டி நிலையங்கள் நாகமங்கலம், இராயக்கோட்டை, கெலமங்கலம் ஆகும். இந்த நிலையங்களில் சேலம்த்தில் இருந்து செல்லும் பயணிகள் (பாசஞ்சர்) வண்டி நின்று செல்கிறது.


</doc>
<doc id="252994" url="https://ta.wikipedia.org/wiki?curid=252994" title="தாலியம்(I) தெல்லூரைடு">
தாலியம்(I) தெல்லூரைடு

தாலியம்(I) தெல்லூரைடு "(Thallium(I) telluride)" என்பது தாலியம் மற்றும் தெலூரியம் இணைந்து உருவாகும் ஒரு வேதிச் சேர்மமாகும்.. இதனுடைய மூலக்கூற்று வாய்ப்பாடு TlTe ஆகும். இதனுடைய கட்டமைப்பு TlTe சேர்மத்தின் அமைப்புடன் தொடர்பு கொண்டதாக அமைந்துள்ளது. தாலியம்(I)டெல்லூரைடின் பண்புகளை சரியாக வரையறுக்க இயலவில்லை. இதனுடைய இருப்பும்கூட சமீபத்தில்தான் வெப்ப அளவியல் பிரித்தறி அலகிடல் முடிவுகள் வழியாக உறுதிப்படுத்தப்பட்டுள்ளது. 


</doc>
<doc id="252997" url="https://ta.wikipedia.org/wiki?curid=252997" title="இரவிக்கை">
இரவிக்கை

இரவிக்கை () ("Blouse") என்பது பெண்களின் தளர்வான மேலாடையாகும். பாரம்பரியமாக பெண்கள் அணியும் ஒன்றாகவே இரவிக்கை உள்ளது. இரவிக்கை என்ற பதம் தெலுங்கிலிருந்து தமிழுக்கு வந்தது.

பெண்கள் சேலைக்கட்டும் போது மார்ப்புக்கச்சைக்கும் சேலைக்கும் இடையில் இரவிக்கை அணிகின்றனர்.

பல்வேறு வகையான இரவிக்கைகள் இன்று பயன்படுத்தப்படுகின்றன. சேலையின் கீழ் அணியும் இரவிக்கையானது இடுப்புவரை நீளமும், கையில் முழங்கைக்கு சற்று மேல் வரையிலும் உள்ள கையுள்ள இரவிக்கைகள் பொதுவாக பயன்படுத்துகின்றனர். கையில்லா இரவிக்கைகளை பயன்படுத்துவோரும் உள்ளனர்.


</doc>
<doc id="253002" url="https://ta.wikipedia.org/wiki?curid=253002" title="தாலசு அசிட்டேட்டு">
தாலசு அசிட்டேட்டு

தாலசு அசிட்டேட்டு "(Thallous acetate)" என்பது தாலியம் மற்றும அசிட்டேட்டு ஆகியன இணைந்து உருவாகும் ஒரு் வேதிச்சேர்மமாகும். இதனுடைய மூலக்கூற்று வாய்ப்பாடு Tl(C2H3O2)3 ஆகும். நுண்ணுயிரியியல் துறையில்தெரிவு வளர்ப்பூடகமாக இச்சேர்மம் பயன்படுகிறது. நச்சுத்தன்மை கொண்ட சேர்மமாகவும் உள்ளது.


</doc>
<doc id="253015" url="https://ta.wikipedia.org/wiki?curid=253015" title="கோபுரங்கள் சாய்வதில்லை (திரைப்படம்)">
கோபுரங்கள் சாய்வதில்லை (திரைப்படம்)

கோபுரங்கள் சாய்வதில்லை என்பது மணிவண்ணன் இயக்கத்தில் 1982ஆவது ஆண்டில் வெளியான ஒரு தமிழ்த் திரைப்படமாகும். இப்படத்தில் மோகன், சுகாசினி, ராதா மற்றும் எஸ். வி. சேகர் ஆகியோர் முக்கிய கதாபாத்திரங்களில் நடித்திருந்தனர். இளையராஜா இசையமைத்த இத்திரைப்படம் 1982 அக்டோபர் 15 அன்று வெளியானது.


இத்திரைப்படம் இளையராஜாவின் இசையமைப்பில் வெளியான திரைப்படமாகும்.


</doc>
<doc id="253027" url="https://ta.wikipedia.org/wiki?curid=253027" title="குவா குவா வாத்துகள்">
குவா குவா வாத்துகள்

குவா குவா வாத்துகள் என்பது 1984 ஆவது ஆண்டில் வெளியான ஒரு தமிழ்த் திரைப்படமாகும். மணிவண்ணன் இயக்கிய இத்திரைப்படத்தை பஞ்சு அருணாசலம் தயாரித்திருந்தார். இப்படத்தில் சிவகுமார், சுலக்சனா, பாண்டியன் மற்றும் இளவரசி ஆகியோர் முக்கிய கதாபாத்திரங்களில் நடித்திருந்தனர்.



</doc>
<doc id="253028" url="https://ta.wikipedia.org/wiki?curid=253028" title="கஞ்சா சாகிப் கல்லறை">
கஞ்சா சாகிப் கல்லறை

கஞ்சா சாகிப் கல்லறை என்பது வேலூர் மாவட்டத்தில், சோளிங்கர் என்னும் ஊரில், கிழக்கிந்தியக் கம்பனியர்களுக்கும் ஹைதர் அலி தலைமையிலான மைசூர் படையினருக்கும் இடையே கி.பி 1781-ஆம் ஆண்டு நடைபெற்ற போரில் இறந்த மைசூர் சிப்பாய்களின் நினைவாக எழுப்பப்பட்ட கல்லறையாகும்.

ஆங்கிலம் மற்றும் உருது மொழிகளில் பொறிக்கப்பட்டுள்ள கல்வெட்டுகள் கல்லறை எழுப்பப்பட்ட விவரத்தை குறிக்கின்றன.


</doc>
<doc id="253033" url="https://ta.wikipedia.org/wiki?curid=253033" title="இந்திய சுவடிகள் இயக்கம்">
இந்திய சுவடிகள் இயக்கம்

தேசிய சுவடிகள் இயக்கம் (National Mission for Manuscripts (NAMAMI)) என்பது இந்தியாவில் உள்ள சுவடிகளை கண்டுபிடித்து, பட்டியலிட்டு, பேணி, மக்களிடம் கொண்டு செல்லவென அமைக்கப்பட்ட இந்திய அரசின் ஒரு தன்னாட்சி அமைப்பு ஆகும். இது இந்திய பண்பாட்டுத் துறைக்கு கீழ் வருகிறது. இந்த இயக்கம் 2003 ஆம் ஆண்டு தொடங்கப்பட்டது. Indira Gandhi National Centre for the Arts (IGNCA) இதன் ஒருங்கிணைப்பு முகாமையாகச் செயற்படுகிறது. பயிலரங்குகளை ஒழுங்குசெய்தல், சுவடித் தரவுத்தளங்களை உருவாக்கல், எண்ணிமப்படுத்தல் ஆகியன் இந்தன் செயற்பாடுகளின் உள்ளடங்குகின்றன.



</doc>
<doc id="253042" url="https://ta.wikipedia.org/wiki?curid=253042" title="தாலியம்(III) ஆக்சைடு">
தாலியம்(III) ஆக்சைடு

தாலியம்(III) ஆக்சைடு (Thallium(III) oxide ) என்பது TlO என்ற மூலக்கூற்று வாய்ப்பாடு கொண்ட ஒரு வேதிச் சேர்மமாகும். இதைத் தாலியம் மூவாக்சைடு என்றும் தாலியம் செஸ்கியூவாக்சைடு என்றும் அழைக்கிறார்கள். இயற்கையில் இது அவிசெனைட் என்ற கனிமமாக காணப்படுகிறது. பிக்சுபைட் கனிமத்தின் கட்டமைப்பைக் கொண்ட MnO இன் கட்டமைப்பை இது பெற்றுள்ளது. உலோகத்தன்மையும் அதிகக் கடத்துத் திறனும் கொண்ட தாலியம்(III) ஆக்சைடு வலுவிழந்த n-வகைக் குறைகடத்தியாகும். இக்குறைகடத்தி சூரியமின்கலன்களில் உள்ளாற்றலுக்கு பயன்படுகிறது. கரிம உலோக ஆவிநிலைப் புறவளர்ச்சி முறையில் TlO தயாரிக்கும் முறை அறியப்பட்டுள்ளது. நடைமுறையில் எதற்காகப் பயன்படுத்தினாலும் இச்சேர்மம் நச்சுதன்மை கொண்டது என்ற விழிப்புணர்வுடன் பயன்படுத்த வேண்டும். ஈரப்பதம், மற்றும் அமிலங்களுடன் தொடர்பு கொள்ள நேர்ந்தால் நச்சுத்தன்மையுள்ள தாலியம் சேர்மங்களே உருவாகின்றன.
தாலியம், ஆக்சிசன் அல்லது ஐதரசன் பெராக்சைடுடன் சேர்ந்து வினையில் ஈடுபட்டு காரத்தன்மையுள்ள தாலியம் (I) கரைசலை உண்டாக்குகிறது. தாலியம்(III) நைட்ரேட்டு, நீர்த்த பொட்டாசியம் ஐதராக்சைடு கரைசலில் குளோரின் வாயுவால் ஆக்சிசனேற்றம் செய்யப்படுவதன் மூலமும் மாற்றுவழிமுறையில் இதைத் தயாரிக்கலாம்.


</doc>
<doc id="253062" url="https://ta.wikipedia.org/wiki?curid=253062" title="இளமை காலங்கள்">
இளமை காலங்கள்

இளமை காலங்கள் என்பது 1983 ஆவது ஆண்டில் வெளியான ஒரு இந்தியத் தமிழ்த் திரைப்படமாகும். மணிவண்ணன் இயக்கிய இத்திரைப்படத்தில் மோகன், சசிகலா மற்றும் சுகுமாரி ஆகியோர் முக்கிய கதாபாத்திரங்களில் நடித்திருந்தனர்.


இப்படத்திற்கு இசையமைத்தவர் இசைஞானி இளையராஜா ஆவார்.



</doc>
<doc id="253064" url="https://ta.wikipedia.org/wiki?curid=253064" title="மொழியியல் உருவியம்">
மொழியியல் உருவியம்

மொழியியல் உருவியம் (Linguistic typology) என்பது, மொழியியலின் ஒரு துணைத்துறை ஆகும். இது மொழிகளை அவற்றின் அமைப்பு, செயற்பாடு என்பவற்றின் அடிப்படையில் ஆய்வு செய்து வகைப்படுத்துகிறது. உலக மொழிகளின் பொது இயல்புகளையும் அவற்றின் அமைப்பியல் பல்வகைமையையும் விவரித்து விளக்குவதே இத்துறையின் குறிக்கோள். இதிலும் மூன்று துணைத்துறைகள் உள்ளன. இவை பண்பிய உருவியம், அளவிய உருவியம், கோட்பாட்டு உருவியம் என்பன. பண்பிய உருவியம், ஒரே மொழியின் வெவ்வேறு வழக்குகளை அல்லது வெவ்வேறு மொழிகளை ஒப்பிட்டு ஆராய்கிறது, அளவிய உருவியம், உலக மொழிகளில் உள்ள அமைப்புக் கோலங்களின் பரம்பல் குறித்து ஆராய்கிறது, கோட்பாட்டு உருவியம் இப்பரம்பல் குறித்து விளக்குகிறது.

பண்பிய உருவியம், மொழிகளை விவரிப்பதற்கும் ஒப்பிடுவதற்குமான ஒரு கட்டமைப்பைத் தரக்கூடிய மாதிரியொன்றை அல்லது மொழிகளிடையே வேறுபடுகின்ற குறியீட்டு முறையை உருவாக்குகிறது. 

ஒரு தொகுதி மாதிரிகள், வாக்கியங்களில் எழுவாய், பயனிலை, செயப்படுபொருள் ஆகியவற்றின் அடிப்படை ஒழுங்கமைவை வெளிப்படுத்துகின்றன. இவை:

சில மொழிகளில், பயனிலை ஒரு துணைவினையாகவும், எச்சமாகவும் பிரிக்கப்படு எழுவாயும் செயப்படுபொருளும் அல்லது இரண்டும் அவற்றுக்கு இடையே வைக்கப்படுகின்றன. செருமன், டச்சு, வேல்சு போன்ற மொழிகளில் இவ்வகையான அமைப்பைக் காணமுடியும். மொழியியலாளர்கள், இவ்வாறான மொழிகளை வகைப்படுத்தும்போது, பிரிவடையாத பயனிலைகளைக் கொண்ட வாக்கியங்களை அடிப்படையாகக் கொள்கின்றனர், அல்லது துணைவினையின் இடத்தைக் கருத்தில் கொள்கின்றனர். இதன்படி, செருமன் எ.ப.செ ஆகவும், வேல்சு ப.எ.செ ஆகவும் கொள்ளப்படுகின்றன. 


</doc>
<doc id="253065" url="https://ta.wikipedia.org/wiki?curid=253065" title="ஜோதி (1983 திரைப்படம்)">
ஜோதி (1983 திரைப்படம்)

ஜோதி என்பது 1983 ஆவது ஆண்டில் வெளியான ஒரு தமிழ்த் திரைப்படமாகும். இப்படத்தை மணிவண்ணன் இயக்கியிருந்தார். இப்படத்தில் மோகன் மற்றும் அம்பிகா ஆகியோர் முதன்மை கதாபாத்திரங்களில் நடித்திருந்தனர்.



</doc>
<doc id="253071" url="https://ta.wikipedia.org/wiki?curid=253071" title="எழுவாய்-பயனிலை-செயப்படுபொருள்">
எழுவாய்-பயனிலை-செயப்படுபொருள்

மொழியியல் உருவியத்தில், எழுவாய்-பயனிலை-செயப்படுபொருள் என்பது ஒரு வகை வாக்கிய அமைப்பைக் குறிக்கும். இந்த வாக்கிய அமைப்பில் எழுவாய் முதலாவதாகவும், பயனிலை இரண்டாவதாகவும் செயப்படுபொருள் மூன்றாவதாகவும் அமையும். "கண்ணன் போகிறான் வீட்டுக்கு" என்ற வடிவம் இத்தகைய அமைப்பில் உள்ளது.

பேசுகின்றவர்களின் எண்ணிக்கை அடிப்படையில் பார்க்கும்போது உலகின் மிகப் பொதுவாகக் காணப்படுவது எ.ப.செ ஒழுங்கே. அதேவேளை அறியப்பட்ட மொழிகளுள் இரண்டாவது அதிகமான மொழிகளில் பயன்படுவதும் இந்த ஒழுங்கே. எ.ப.செவும், எ.செ.பவும் சேர்ந்து உலகின் 75% மொழிகளை உள்ளடக்குகின்றன. எ.ப.செ ஒழுங்கே கிரியோல் மொழிகளில் பொதுவாகக் காணப்படுகிறது. இது, மனித உளவியலுக்கு முதன் முதலில் வெளிப்படையாகத் தெரிவது எ.ப.செ ஒழுங்காக இருக்கக்கூடும் என்பதைக் காட்டுகிறது.

அல்பேனியம், அரபு, அசிரியம், பெர்பர், பல்கேரியம், சீனம், ஆங்கிலம், எசுத்தோனியம், பிலிப்பினோ, பின்னியம், பிரெஞ்சு, குர்டியம், லுகண்டா, கிரேக்கம், அவுசா, நவீன ஈப்ரூ, இத்தாலியம், ஜாவனியம், காசுமீரி, கெமர், லத்வியம், மசிடோனியம், போலியம், கசுபியம், போர்த்துக்கேயம், குயிச், உரோமானியம், ரொட்டுமன், உருசியம், செர்போ குரோசியம், எசுப்பானியம், சுவாகிலி, தாய், வியட்நாமியம், யொருபா, சூலு போன்றவை எ.ப.செ மொழிகள் எனக்கொள்ளப்படும் மொழிகளுள் அடங்குகின்றன.



</doc>
<doc id="253073" url="https://ta.wikipedia.org/wiki?curid=253073" title="மடற்பனையின் இயல்பு">
மடற்பனையின் இயல்பு

மடற்பனையின் இயல்பு என்பது கூரிய கருக்கு மடல்களையுடைய பனை மரத்தின் இயல்பு ஓர் நல்லாசிரியனுக்கு இருக்கக்கூடாது என்ற கருத்தைக் கூறும் நன்னூல் வரியாகும்.

கூர்மையான கருக்கு மடல்களுடைய பனைமரமானது தானே தன்னிடம் உள்ள பழங்களையும் காய்களையும் உதிர்த்தால்தான் நாம் அதைப்பெற்றுக் கொள்ளமுடியும். மாறாக அவற்றை மரத்தில் ஏறி பறித்துக்கொள்ளல் என்பது இயலாத செயலாகும். அதுபோல மாணவர்கள் நாடிச் சென்று, நெருங்கிப் பழகி, உரையாடி, நூற்பொருளை அறிய இடம் கொடாமல். தம்மிடம் உள்ள கல்விச்செல்வத்தை தானேதான் கொடுக்க வேண்டும் என்று நினைப்பவர்கள் நல்லாசிரியர் ஆகார் என நன்னூல் விளக்கிக் கூறுகிறது.



</doc>
<doc id="253082" url="https://ta.wikipedia.org/wiki?curid=253082" title="வீட்டுல ராமன் வெளியில கிருஷ்ணன்">
வீட்டுல ராமன் வெளியில கிருஷ்ணன்

வீட்டுல ராமன் வெளியில கிருஷ்ணன் என்பது 1983 ஆவது ஆண்டில் வெளியான ஒரு இந்தியத் தமிழ்த் திரைப்படமாகும். பஞ்சு அருணாசலம் தயாரித்த இத்திரைப்படத்தை மணிவண்ணன் இயக்கியிருந்தார். இப்படத்தில் சிவகுமார், ராதிகா, சுகாசினி மற்றும் எம். ஆர். கிருஷ்ண மூர்த்தி ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு இளையராஜா இசையமைத்திருந்தார். 

இப்படத்திற்கு இசையமைத்தவர் இசைஞானி இளையராஜா ஆவார்.


</doc>
<doc id="253085" url="https://ta.wikipedia.org/wiki?curid=253085" title="சௌத் இந்தியன் வங்கி">
சௌத் இந்தியன் வங்கி

சௌத் இந்தியன் வங்கி வரையறுக்கப்பட்டது (South Indian Bank, BSE: 532218, NSE: SOUTHBANK) இந்தியாவில் செயற்பட்டுவரும் தனியார்த் துறையைச் சார்ந்த வைப்பகம் ஆகும். இது இந்தியாவின் கேரள மாநிலத்தின் திரிச்சூரைத் தலைமையிடமாகக் கொண்டு செயற்பட்டு வருகிறது. சௌத் இந்தியன் வங்கி தனது 828 கிளைகள், 4 சேவை மையங்கள், 27 விரிவாக்க மையங்கள், 20 மண்டல அலுவலகங்களுடன் இந்தியாவின் 26 மாநிலங்களிலும், 3 ஒன்றியப் பகுதிகளிலும் செயற்பட்டு வருகிறது. இவ்வைப்பகத்திற்கு இந்தியா முழுவதும் 1244 தானியங்கிப் பணவழங்கிகளும், 3 தானியங்கிப் பணம் செலுத்தும் பொறிகளும் செயற்படுகின்றன.


</doc>
<doc id="253087" url="https://ta.wikipedia.org/wiki?curid=253087" title="பெடரல் வங்கி">
பெடரல் வங்கி

பெடரல் வங்கி வரையறுக்கப்பட்டது (Federal Bank) கேரளாவின் கொச்சியைத் தலைமையிடமாகக் கொண்டு இந்தியா முழுவதும் இயங்கி வரும் தனியார்த் துறையைச் சார்ந்த மிகப்பெரிய வணிக வைப்பகம் ஆகும். மூலதன அளவின் அடிப்படையில் இது இந்தியாவின் நான்காவது பெரிய வைப்பகமாக உள்ளது. 2014 அக்டோபர் 29 நிலவரப்படி பெடரல் வங்கிக்கு 24 மாநிலங்களில் 1216 கிளைகளும் நாடு முழுவதும் 1449 தானியங்கிப் பணவழங்கிகளும் செயற்படுகின்றன. இதன், மார்ச் 2014 நாளைய இருப்புநிலை 1.03 திரில்லியன் உரூபாய் ஆகவும் நிகர இலாபம் 839 கோடி உரூபாயாகவும் இருந்தது.


</doc>
<doc id="253090" url="https://ta.wikipedia.org/wiki?curid=253090" title="செயப்படுபொருள்-எழுவாய்-பயனிலை">
செயப்படுபொருள்-எழுவாய்-பயனிலை

மொழியியல் உருவியத்தில், செயப்படுபொருள்-எழுவாய்-பயனிலை என்பது ஒரு வகை வாக்கிய அமைப்பைக் குறிக்கும். இந்த வாக்கிய அமைப்பில் செயப்படுபொருள் முதலாவதாகவும், எழுவாய் இரண்டாவதாகவும் பயனிலை மூன்றாவதாகவும் அமையும். "வீட்டுக்குக் கண்ணன் போகிறான்" என்ற வடிவம் இந்த வகையைச் சார்ந்தது.

அழுத்தம் கொடுப்பது போன்ற சிறப்புத் தேவைகளுக்கே அல்லாமல் இவ்வாறான ஒழுங்கைப் பொது ஒழுங்காகப் பயன்படுத்தும் மொழிகள் மிகக் குறைவு. செ.எ.ப ஒழுங்கில் அமைந்த வாக்கியங்களைக் கொண்ட மொழிகளுள் பெரும்பாலானவை அமேசான் வடிநிலப் பகுதியைச் சேர்ந்தவை.
சாவந்தே, ஜமாதி, அபுரினா, கயாபி, நடேப் போன்றவை அமேசான் வடிநிலப் பகுதியில் பேசப்படும் செ.எ.ப வகை மொழிகளுக்கு எடுத்துக்காட்டுகள்.



</doc>
<doc id="253092" url="https://ta.wikipedia.org/wiki?curid=253092" title="திட்டுச் சொட்டை">
திட்டுச் சொட்டை

திட்டுச் சொட்டை அல்லது குறிப்பிட்ட இடத்திலான வழுக்கை ("Alopecia areata" அல்லது "spot baldness") என்பது தலையில் உரோமங்களுக்கு இடையே ஒரு குறிப்பிட்ட இடத்தில் ஏற்படும் வழுக்கை ஆகும். இது ஒருவகையான நோய் எதிர்ப்பு சக்திக் குறைப்பாட்டால் ஏற்படுகிறது. இதன் விளைவாக அனைத்து பாகங்களிலும் அல்லது சில குறிப்பிட்ட இடங்களில் மட்டும் வழுக்கை ஏற்படும். இது பெரும்பாலும் தலையின் அதிகபட்ச உயரமான உச்சந்தலையில் ஏற்படும். இதன் ஆக்கிரமிப்பு வலுக்கும் வேளையில் தன்னிலையினை மறப்பதால், தனது திசுக்களையே இவை அழிக்கும்.

இதனால் தலையின் ஒரு சில குறிப்பிட்ட பகுதிகளில் மட்டும் உரோமங்களற்று (வழுக்கையாக) காட்சியளிக்கும். முக்கியமாக இதன் முதன்மை நிலைகளில் இதுபோன்று ஏற்படும். ஒன்று முதல் இரண்டு சதவீதத்திலான அளவில் இவை உடலின் மற்ற இடங்களில் பரவும். இது மனிதனுக்கு மட்டுமல்லாமல் பிற உயிரினங்களுக்கும் ஏற்படும் வாய்ப்புகள் உள்ளது.

இது போன்ற வழுக்கைக்கான வகைகள் பல வகைகள் உள்ளன. ஒவ்வொன்றும் ஒவ்வொரு விதமான வகையில் முடிகளை இழக்கச் செய்யும்.

1. அலோபேசியா அரேடா (தலையில் ஏற்படும் வழுக்கை)

தலையின் முடிகளுக்குக் கீழேயுள்ள தோல் வகையில் ஏற்படும் வழுக்கை அலோபேசியா அரேடா எனப்படும்.

2. அலோபேசியா டோடெய்ல்ஸ் (தலையின் முடியினை இழத்தல்)

தலையின் முடிகளுக்குக் கீழேயுள்ள தோல் வகையில் ஏற்படும் இவ்வகை வழுக்கையினால், தலையிலுள்ள மொத்த முடிகளையும் இழக்க நேரிடும்.

3. அலோபேசியா யுனிவெர்சல் (உடலின் அனைத்துப் பகுதிகளிலும் முடிகளை இழத்தல்)

அலோபேசியா என்பது தொற்றும் வகையிலான நோய் அல்ல. அலோபேசியாவின் வகையான முழுமையான முடி இழப்பு மிகவும் அரிதான ஒன்று. 5 சதவீதம் மட்டுமான, மிகவும் குறைந்த அளவிலே மக்கள் இதுபோன்ற முழு அளவிலான முடி இழப்பினால் பாதிக்கப்பட்டுள்ளனர். சிலவேளைகளில் முடிகள் மீண்டும் வளர்வது இயலாமல் போகலாம் அல்லது அவ்வாறு முடிகள் வளர்வதற்கான கால அவகாசம் அதிகரிக்கலாம்.

இதன் முதல் அறிகுறி யாதெனில் குறிப்பிட்ட இடத்தில் மட்டும் வழுக்கை தோன்றுதல் ஆகும். இப்படி ஏற்பட்ட தலையின் பகுதிக்கு கீழ் அமைந்துள்ள தோலின் பகுதி சாதாரணமானதாகவே அமைந்திருக்கும். எவ்வித பாதிப்புகளோ, வெடிப்புகளோ ஏற்பட்டிருக்காது. இந்த குறிப்பிட்ட இடத்தில் ஏற்படும் வழுக்கை பலவிதமான வடிவங்களைக் கொண்டிருக்கலாம். ஆனால், பெரும்பாலான நேரங்களில் வட்ட வடிவம் அல்லது நீள் வட்ட வடிவில் இவை தோன்றும். இத்தகைய பிரச்சினைகள் பெரும்பாலும் தலைமுடி மற்றும் தாடி அமையும் பகுதிகளில் அமையும், இருப்பினும் உடலில் முடிகள் உள்ள அனைத்து இடங்களிலும் இவை வருவதற்கான வாய்ப்புகள் உள்ளன. ஏனெனில் உரோமங்களைத் தாங்கி நிற்கும் உடலின் ஒவ்வொரு பகுதியிலும் இவ்வாறு ஏற்படும் வாய்ப்பு அமைந்துள்ளது. உடலின் வெவ்வேறு பகுதியில் இதுபோன்று ஏற்படும்போதிலும், அவை மீண்டும் வளருகின்றன. இந்நோய் குறிப்பிட்ட கால இடைவெளிவிட்டு மீண்டும் வரலாம் அல்லது நிரந்தரமாக குணமடையலாம்.

இவ்வாறு ஏற்பட்ட இடங்கள் வலியுடனோ அல்லது சிறியளவிலான வலியுடனோ இருக்கலாம். இவை மருத்துவ சிகிச்சை முறைகள் அல்லது பிற முறையான மருத்துவ முறைகளைக் கொண்டு கையாளப்படக் கூடியவை.



</doc>
<doc id="253094" url="https://ta.wikipedia.org/wiki?curid=253094" title="செயப்படுபொருள்-பயனிலை-எழுவாய்">
செயப்படுபொருள்-பயனிலை-எழுவாய்

மொழியியல் உருவியத்தில், செயப்படுபொருள்-பயனிலை-எழுவாய் என்பது ஒரு வகை வாக்கிய அமைப்பைக் குறிக்கும். இந்த வாக்கிய அமைப்பில் செயப்படுபொருள் முதலாகவும், பயனிலை இரண்டாவதாகவும் எழுவாய் மூன்றாவதாகவும் அமையும். "வீட்டுக்கு போகிறான் கண்ணன்" என்ற வடிவம் இந்த வகையைச் சார்ந்தது.

குவாரிஜியோ, ஹிக்ஸ்கார்யானா, உராரினா, ஓரளவுக்கு தப்பிராப்பே ஆகிய மொழிகள் செ.ப. எ வாக்கிய ஒழுங்கமைப்புக்கொண்ட மொழிகள்.

முதன்மை வாக்கிய அமைப்பாக இல்லாவிட்டாலும், செயப்படுபொருளுக்கு அழுத்தம் கொடுக்கும் தேவைக்காக வேறு சில மொழிகளிலும் செ.ப.எ ஒழுங்கு பயன்படுவது உண்டு. குறிப்பாக வேற்றுமை உருபுகளைக் கொண்ட மொழிகளில் இதற்கான வாய்ப்புக்கள் உண்டு. அரபி, உரோமானியம், குரோசியம், பாஸ்க்கு, எசுப்பெரான்டோ, அங்கேரியம், பின்னிசு, உருசியம் ஆகிய மொழிகளிலும், ஓரளவுக்கு செருமன், டச்சு ஆகிய மொழிகளிலும் இந்த அமைப்புடன் கூடிய வாக்கியங்களைக் காணலாம்.



</doc>
<doc id="253095" url="https://ta.wikipedia.org/wiki?curid=253095" title="தேத்தாகுடி">
தேத்தாகுடி

தமிழகத்தில் நாகப்பட்டின மாவட்டத்தில் வேதாரண்ய வட்டத்தில் அமைந்துள்ள கிராமம் தேத்தாகுடி ("Thethakudi"). இதன் பழமையான பெயர் தேவதாகுடி என்பது ஆகும்.

வேதாரண்ய வட்டத்தில் தேத்தாகுடி பெரிய ஊர். நிருவாகத்திற்காக இவ்வூர் தேத்தாகுடி வடக்கு, தேத்தாகுடி தெற்கு என இரண்டு ஊர்களாகப் பிரிக்கப்பட்டுள்ளது.

இவ்வூரைச் சுற்றி, செம்போடை, கத்திரிபுலம், குரவப்புலம், நெய்விளக்கு, தோப்புதுறை, பெரியகுத்தகை, புட்பவனம் போன்ற ஊர்கள் அருகில் அமைந்துள்ளன.

இவ்விரண்டு ஊர்களிலும் 2011ஆம் ஆண்டு மக்கள் தொகைக் கணக்கின்படி ஆண்கள் 5790 பேரும் பெண்கள் 5787 பேரும் மொத்தம் 11587 பேர் வசிக்கின்றனர். இம்மக்களில் பெரும்பான்மையானோர் நாட்கூலி வேலைக்கே செல்கின்றனர். 

உவர்மணலின் காரணமாக இப்பகுதியில் கூடுதலாகத் தென்னை, சவுக்கு, முந்திரி, மா,வேர்கடலை போன்ற பணப்பயிர்களே அதிகளவில் பயிரிடப்படுகின்றன.

இக்கிராமத்தின் கிழக்குப்பகுதில் உப்பனாறு செல்கின்றது. இது பெரியகுத்தகை என்ற ஊரில் வங்காள விரிகுடா கடலில் கலக்கின்றது. இந்த ஆற்றின் ஓரத்தில் அமைந்துள்ள இறால் பண்ணையில் இறால்கள் வளர்க்கப்பட்டு வெளிமாநிலங்கள் மற்றும் வெளிநாடுகளுக்கு ஏற்றுமதி செய்யப்படுகின்றது.

குளுந்தாளம்மன், முனிஸ்வரர் ஆலயங்கள் இவ்வூரில் அமைந்துள்ளன. கோயில் திருவிழா மற்றும் தேரோட்டம் ஒவ்வொரு ஆண்டும் ஆவணி மாதம் நடைபெறும். மேலும் இவ்வூரில் அழகியநாதர், பிச்சைகொடை அய்யனார், திரௌபதியம்மன், மாரியம்மன், தருமலிங்க சித்தர் சுவாமி, காமட்சியம்மன் போன்ற கோவில் அமைந்துள்ளன.

இவ்வூரில் ஒரு மேனிலைப் பள்ளியும், இரண்டு நடுநிலைப் பள்ளிகளும் அமைந்துள்ளன. தொடக்கப் பள்ளிகளும் அமைந்துள்ளன.
மேலும் இரண்டு தனியார் மெட்ரிக் பள்ளிகளும் அமைந்துள்ளன.

இவ்வூரில் இரண்டு அரசு வேளாண்மை கூட்டுறவு வங்கி மற்றும் கனரா வங்கியும் அமைந்துள்ளன.

இவ்வூரில் இருந்து நாகப்பட்டினம், வேளாங்கண்ணி, திருவாரூர், தலைஞாயிறு, திருத்துறைப்பூண்டி போன்ற ஊர்களுக்குச் செல்ல அதிகளவில் பேருந்துகள் உள்ளன.
இவ்வூரில் இருந்து 25கி.மி தூரத்தில் அமைந்து வேளாங்கண்ணியில் இருந்து தென்னிந்தியாவின் அநேக பகுதிகளுக்கும் பேருந்து மற்றும் தொடர்வண்டி வசதிகள் உள்ளன.


</doc>
<doc id="253097" url="https://ta.wikipedia.org/wiki?curid=253097" title="அலாஸ்கா ஏர்லைன்ஸ்">
அலாஸ்கா ஏர்லைன்ஸ்

அலாஸ்கா ஏர்லைன்ஸ் ("Alaska Airlines") அமெரிக்காவின் பெரிய விமானச் சேவை நிறுவனங்களில் ஏழாவது இடத்தினைப் பெற்றுள்ளது. இது வாஷிங்கடனில் உள்ள சியாட்டிலை அடிப்படையாகக் கொண்டு செயல்படுகிறது. 1932 ஆம் ஆண்டு, மெக்கீ ஏர்வேஸ் அலாஸ்கா ஏர்லைன்ஸ் நிறுவப்பட்டது. நிறுவப்பட்டபோது அங்கோரேஜ் அலாஸ்காவில் இருந்து விமானங்களை செயல்படுத்தியது. இன்று அலாஸ்கா சுமார் நூறு இலக்குகளுக்கு மேற்பட்ட இலக்குகளைக் கொண்டு செயல்படுகிறது.

அலாஸ்கா ஏர்லைன்ஸ் மூன்று முக்கிய கூட்டணி விமானச் சேவைகளின் பகுதியாக இல்லை. ஆனால் பல நிறுவனங்களுடன் கோட்ஷேர் ஒப்பந்தங்களைக் கொண்டுள்ளது. அவற்றுள் அமெரிக்கன் ஏர்லைன்ஸ், பிரிட்டிஷ் ஏர்வேஸ் மற்றும் எல்ஏஎன் ஏர்லைன்ஸ் போன்றவை ஒன்வேர்ல்ட் கூட்டணியின் பகுதியாகும், டெல்டா ஏர்லைன்ஸ், ஏர் பிரான்ஸ் மற்றும் கொரியன் ஏர் போன்றவை ஸ்கை டீம் கூட்டணியின் பகுதியாகும். 2011 ஆம் ஆண்டு முதல், அலாஸ்கா ஏர் குழு, டோவ் ஜோன்ஸ் டிராண்போர்டேஷன் ஆவேரேஜ் குழுவில் உறுப்பினராக இருந்தது, பின்னர் ஏஎம்ஆர் கார்ப்பரேஷன் அதனை இடமாற்றம் செய்தது. வாஷிங்கடனின் சீ டாக் பகுதியினை தலைமையகமாகக் கொண்டு அலாஸ்கா ஏர்லைன்ஸ் செயல்படுகிறது.

இதன் விமானக் குழுவில் 139 விமானங்கள் உள்ளது. இது அலாஸ்கா ஏர் குழுவினை பெற்றோர் குழுவாகக் கொண்டுள்ளது. இதில் சுமார் 10239 பணியாளர்கள் வேலை செய்கின்றனர். இது சியாட்டில், லாஸ் ஏஞ்சல்ஸ், போர்ட்லாண்ட் மற்றும் அங்கோரேஜ் ஆகிய பகுதிகளை மையமாகக் கொண்டு செயல்படுகிறது.

அலாஸ்கா ஏர்லைன்ஸ் உலகளாவிலான விமானச் சேவைக் கூட்டணியில் எவ்விதப் பங்கும் வகிக்கவில்லை. இருப்பினும் கோட்ஷேர் ஒப்பந்தங்களைப் பல நிறுவனங்களுடன் பகிர்ந்துள்ளது. இந்த நிறுவனங்களில் பல நிறுவனங்கள் உலகளாவிலான கூட்டணியில் உள்ளவையாகும். அலாஸ்கா ஏர்லைன்ஸ் நிறுவனம் பின்வரும் நிறுவனங்களுடன் கோட்ஷேர் ஒப்பந்தங்களைக் கொண்டுள்ளது.

2008 ஆம் ஆண்டு முதல் அலாஸ்கா ஏர்லைன்ஸ் விமானங்கள் மற்றும் ஹரிசான் ஏர் விமானங்கள் ஒன்வேர்ல்ட் குழுமத்தின் ஒரு பகுதியாக அங்கம் வகித்து வருகிறது.

ஜூன் 2015 இன் படி அலாஸ்கா ஏர்லைன்ஸ் பின்வரும் விமானக் குழுவினைக் கொண்டுள்ளது.

போர்ட்லாண்ட் – சியாட்டில், சியாட்டில் – போர்ட்லாண்ட், டல்லஸ் ஃபோர்ட்வொர்த் – லாஸ் ஏஞ்சல்ஸ் மற்றும் ஸ்போகேன் – சியாட்டில் போன்ற வழித்தடங்களை உயர்தர வழித்தடங்களாக அலாஸ்கா ஏர்லைன்ஸ் கொண்டுள்ளது. இந்த வழித்தடங்களுக்கு முறையே வாரத்திற்கு 178, 176, 105 மற்றும் 89 விமானங்களை அலாஸ்கா ஏர்லைன்ஸ் இயக்குகிறது. குறிப்பிட்ட காரணங்களுக்கு இயக்கப்படும் விமானங்களை புரேடோ வல்லார்டா – போர்ட்லாண்ட் மற்றும் லாஸ் ஏஞ்சல்ஸ் – இஃக்ஸ்டாபா ஸிஹுவாடானேஜோ ஆகிய வழித்தடங்களுக்கு விமானங்களை அலாஸ்கா ஏர்லைன்ஸ் செயல்படுத்துகிறது.


</doc>
<doc id="253099" url="https://ta.wikipedia.org/wiki?curid=253099" title="கலாபவன்">
கலாபவன்

கலாபவன் (மலையாளம் : കലാഭവന്, "கலை வீடு" என்று பொருள்) அல்லது கொச்சி கலாபவன் என்பது நிகழ்த்துகலை கற்பிக்கும் ஒரு பயிற்சிப் பள்ளி ஆகும். இது கேரளத்தின் கொச்சியில் செயற்படுகிறது. கலாபவன் குறிப்பிடத்தக்க, அறியப்பட்ட பலகுரல் அல்லது விகடக் கலையின் கலைக்குழுவாகும். கேரள மாநிலத்தின் முதல் பலகுரல் கலைக்குழுவாக இக்குழு கருதப்படுகிறது. கேரள மாநிலத்தில் இக்குழு பிரபலமானது. கலாபவன் ஒரு நடிப்பு மையமாகவும் செயற்படுகிறது. இங்குப் பலகுரல் தொடங்கி கராத்தே, யோகா, பரதநாட்டியம், மோகினியாட்டம் எனப் பல கலைகள் கற்றுத் தரப்படுகின்றன. பல நடிகர்கள், இயக்குநர்கள் போன்றோரைக் கலாபவன் மலையாளத் திரையுலகுக்கு அளித்துள்ளது.

இக்குழு செப்டம்பர் 3, 1969 அன்று நிறுவப்பட்டது, இதைத் தொடக்கியவர் பாதிரியார் ஏபல் என்பவராவார். கலாபவன் தொடக்கத்தில் கிறித்துவ மதப் பாடல்களை உருவாக்கும் பணியிலும், இசைக்குழுவாகவும் செயற்பட்டது. பின்னர் அவர்கள் திரைப்படப் பாடல்களுக்கான நிகழ்ச்சிகளுக்கு நகர்ந்தனர். நிகழ்ச்சிகளுக்கு இடையில் தனிப்பட்ட கலைஞர்களின் பலகுரல் நிகழ்ச்சிகளை நடத்தினர். பின்னர், பல்குரல் நிகழ்ச்சிக்காகத் தனியாக ஒரு குழு ஏற்பாடு செய்யப்பட்டது.

கலாபவனில் தொழின்முறைப் பலகுரல் கலைஞர்கள் 6 பேர் கொண்ட குழு ஆரம்பிக்கப்பட்டது.

2015இல் சவுதி அரேபியாவின் ஷார்ஜாவில் கலாபவன் மையம் தொடங்கப்பட்டது. (கலாபவன் ஷார்ஜா)



</doc>
<doc id="253102" url="https://ta.wikipedia.org/wiki?curid=253102" title="அரிசுட்டார்க்கசு">
அரிசுட்டார்க்கசு

சாமோசின் அரிசுடார்க்கசு ("Aristarchus of Samos", ; கிரேக்கம்: Ἀρίσταρχος, அரிஸ்டார்க்கஸ், கிமு 310 – கிமு 230) ஒரு பண்டைக் கிரேக்க வானியலாளரும் கணிதவியலாளரும் ஆவார். அன்றறியப்பட்ட அண்டத்தின் மையத்தில் சூரியனை முதன்முதலாக வைத்தவர் இவரே. மேலும் புவி சூரியனைச் சுற்றி வருகிறது என்றார் (காண்க சூரியக் குடும்பம்). இவர் குரோட்டன் நகரப் பிலோலௌசு என்பவரால் தாக்கம் உற்று அண்ட நடுவண் நெருப்பாகச் சூரியனை இனங்கண்டது மட்டுமன்றி, சூரியனைச் சுற்றி வரும் கோள்களின் தொலைவு சார்ந்த வரிசைமுறையைச் சரியாகத் தொடுத்தவரும் இவரே எனலாம். இவருக்கு முந்தியவரான அனாக்சகோரசைப் போலவே இவரும் விண்மீன்கள் சூரியனைப் போன்ற வான்பொருட்களே என ஐயப்பட்டார். அரிசுட்டாட்டில், தொலமி (இ.வ) ஆகிய இருவரின் புவிமையக் கோட்பாடுகளின் தாக்கத்தால் இவரது வானியல் எண்ணக்கருக்கள் தள்ளப்பட்டுவிட்டன.

இவரது மூலநூல் கிடைக்காவிட்டாலும் ஆர்க்கிமிடீசின் "மணற்காட்டி" ("Archimedis Syracusani Arenarius & Dimensio Circuli") என்ற நூலில் புவிமையக் கருதுகோளுக்கு மாற்றாகச் சூரியமையக் கருதுகோளை அரிசுட்டார்க்கசு முன்வைக்கும் நூல்பற்றிப் பேசுகிறார். ஆர்க்கிமெடீசு எழுதுகிறார்:

அவர் விண்மீன்களும் சூரியனைச் சுற்றும் புவியில் இருந்து நெடுந்தொலைவில் உள்ள சூரியன்களே என ஐயப்பட்டுள்ளார். அதனால் தான் காணமுடிந்த இடமாறு தோற்ற பெயர்ச்சி ஏதும், அதாவது விண்மீன்களின் இயக்கமேதும் புலப்படுவதில்லை என்கிறார். பண்டைக்காலத்தில் கருதப்பட்டதைவிட விண்மீன்கள் உண்மையிலேயே நெடுந்தொலைவில் உள்ளனவாகும். தொலைநோக்கியால் அன்றை வேறுவழிகளில் விண்மீன் இடமாறு தோற்றப்பிழையைக் காணமுடியாது தான். அவருடைய கணிப்பு சரிதான் என்றாலும் அந்நாளில் நிறுவ இயலாததாகும்.

புவிமையப் படிமம் கோள்களின் இணைமாற்றத் தோற்றப்பிழையைப் பொறுத்தவரை தொடர்ந்து பொருத்தமாக இருந்திருக்கலாம் எனவே தான் விண்மீன்களின் இணைமாறு தோற்றப்பிழை நோக்கப்படவில்லை. நாம் அறிந்தபடி தாலமி பின்னாட்களில் புவிமையப் படிமத்தையே தேர்வு செய்தார். இடைக்கால முழுதும் இதுவே உண்மையாக இருந்தது.
இந்தச் சூரியமையக் கோட்பாடு வெற்றிகரமாக கோப்பர்னிக்கசால் மீட்டெடுக்கப்பட்ட்து. மேலும் இதைச் சார்ந்து கோள்களின் இயக்க விதிகளை யோகான்னசு கெப்லர் பெருந்துல்லியத்துடன் வருவித்தார். ஐசாக் நியூட்டன் ஈர்ப்பு விதிகளாலும் இயங்கியலாலும் கோள்களின் இயக்கத்தை கோட்பாட்டுமுறையில் விரிவாக விளக்கினார்.

 இன்று கிடைக்கும் அரிசுடார்க்கசினதாகக் கருதப்படும் ஒரே நூலான, "சூரியன், நிலாவின் உருவளவுகளும் தொலைவுகளும்",எனும் பணி புவிமைய உலகப்பார்வை யை அடிப்படையாக்க் கொண்டதே. இது சூரிய விட்டம் வெட்டும் கோணம் 2 பாகையைக் குறிப்பதாக வரலாற்றியலாக்க் கொள்ளப்படுகிறது. ஆனால் ஆர்க்கிமெடீசு தன் "மணற்கடிகை " என்ற நூலில் அரிசுடார்க்கசு 0.5 பாகை கோண மதிப்பைப் பெற்றிருந்ததாகக் கூறுகிறார். இம்மதிப்பு மிகச்சரியான இக்கால மதிப்பான 32 நெருக்கமாக அமைகிறது. இப்பிழை அளவின் அலகு குறித்து ஆர்க்கிமெடீசு நூலின் கிரேக்கச் சொல்லைப் புரிவதில் உள்ள சிக்கலால் ஏற்பட்டிருக்கலாம்.
அரிசுட்டார்க்கசு அரைப் பிறைக்கட்ட நிலாவுக்கும் (முதல் அல்லது கடைசி வார நிலா) சூரியனுக்கும் இடையில் உள்ள கோணம் 87° என்றார். அவர் இதைத் தாழ்வரம்பாகக் கூறியிருக்கலாம். இயல்பான மாந்தக் காட்சி வரம்பு விலக்கம் 1° என்றால் நிலா விளிம்பு/சூரிய விளிம்புகளின் மொத்தக் காட்சி விலக்கம் (3° துல்லியம்) ஆகும். அரிசுட்டார்க்கசு ஒளி, காட்சி பற்றியும்கூட ஆய்வு செய்ததாகக் கூறப்படுகிறது.

அரிசுடார்க்கசுக்கு ஒருநூற்றாண்டுக்குப் பிறகு வாழ்ந்த ஃஎலனிய வானியலாளரான செல்யூசியாவைச் சேர்ந்த செலெயூக்கசு இவரது கதிர்மையகப் படிமத்துக்கான செயல்விளக்கத்தைத் தந்தார்.ஆனால் அவ்விளக்கம் நமக்குக் கிடைக்கவில்லை. முதுவல் பிளினியும் செனிக்காவும் கோள்களின் பின்செல்லும் இயக்கம் ஒரு தோற்ற மயக்கமே என உறுதிப்படுத்தியது, அவர்களது காலம்வரை கதிர்மையக் கோட்பாடு ஏற்கப்பட்ட கோட்பாடாக நிலவியதைக் காட்டுகிறது.

கதிர்மையக் கோட்பாடு அவரது காலத்தில் மறுக்கப்பட்டது என்பது பொதுவான கருத்தே. புளூட்டார்க் இயற்றிய "நிலா வட்டணையின் தோற்றமுகம் பற்றி " எனும் நூலின் ஒரு பகுதியை கில்லேசு மேனக் மொழிபெயர்த்ததால் ஏற்பட்டது எனலாம். அதில் அரிசுடார்க்கசின் ஒருசாலை அறிஞரும் சுதாயிக்குகளின் தலைவருமான கிளீந்தெசு ஒரு சூரிய வழிபாட்டாளர் என்றும் அவர் கதிர்மையக் கோட்பாட்டை எதிர்ப்பது அவரது பக்தியின்மையையே காட்டுகிறது என அரிசுடார்க்கசு நகைபடக் கூறியதாக உள்ளது. கலிலியோவுக்கும் ஜியார்டினோ புரூனோவுக்கும் தண்டணை வழங்கப்பட்ட்தும் கில்லேசு மேனக் செயபடுபொருளை (வினை செயற்படும் பொருளைச் சுட்டுவது) எழுவாயாக (தொடரனின்/வாக்கியத்தின் செய்வோனைச் சுட்டுவது) மாற்றி கதிர்மையக் கோட்பாட்டாளர் மேலேயே பக்தியின்மையைக் குற்றச்சாட்டை மாற்றித் திருப்பிவிட்டார். இதனால் உருவாகிய பொய்யுணர்வு கற்பித்த தனித்துவிடப்பட்ட, அரிசுடார்க்கசு ஆளுமை இன்றுவரையும் தொடர்கிறது.

இந்தத் துல்லியம் குறைந்த 87° புவியளவுத் தரவைப் பயன்படுத்தி, ஆனால் சரியான வடிவவியல் முறையைக் கொண்டு சூரியன் நிலாவைப்போல 18 இலிருந்து 20 மடங்கு தொலைவு தள்ளியிருக்கும் எனக் கூறினார். (கோணத்தின் உண்மையான மதிப்பு 89° 50' ஆகும். நிலாவைப் போல சூரியன் 400 மடங்கு அப்பால் அமைகிறது.) கிபி 16ஆம் நூற்றாண்டு டைக்கோ பிராகி காலம் வரை இந்த 3° அளவுக்கும் சற்றே குறைவான, தவறான சூரிய இடமாறு தோற்றப் பிழையே அனைவராலும் பின்பற்றப்பட்டது. பார்க்கும்போது, சூரியனும் நிலாவும் கிட்டத்தட்ட சமத் தோற்றக் கோண அளவுகளில் வெட்டுவதால் சூரியன் விட்டம் நிலாவைப் போல அவற்றின் தொலைவுகளின் விகிதத்தில், அதாவது 18 இலிருந்து 20 மடங்காக, அமையும் என்றார்.




</doc>
<doc id="253106" url="https://ta.wikipedia.org/wiki?curid=253106" title="எழுவாய்-செயப்படுபொருள்-பயனிலை">
எழுவாய்-செயப்படுபொருள்-பயனிலை

மொழியியல் உருவியத்தில், எழுவாய்-செயப்படுபொருள்-பயனிலை என்பது ஒரு வகை வாக்கிய அமைப்பைக் குறிக்கும். இந்த வாக்கிய அமைப்பில் எழுவாய் முதலாகவும், செயப்படுபொருள் இரண்டாவதாகவும் பயனிலை மூன்றாவதாகவும் அமையும். "கண்ணன் வீட்டுக்கு போகிறான்" என்ற வடிவம் இந்த வகையைச் சார்ந்தது. இயற்கை மொழிகளைப் பொறுத்தவரை இதுவே மிக அதிக மொழிகளிற் காணப்படும் சொல் ஒழுங்கு ஆகும். 

அயினு, அக்காடியம், அம்காரிக்கு, ஆர்மீனியம், அசாமியம், அய்மாரா, அசர்பைசானி, பாசுக்கு, வங்காளம், பர்மியம், புருசாக்கி, டோகோன் மொழிகள், எலமைட்டு, பண்டைக் கிரேக்கம், இந்தி, இட்டைட்டு, ஹோப்பி, அங்கேரியம், இஜோயிட் மொழிகள், இட்டெல்மென், சப்பானியம், கசாக்கு, கொரியம், குர்டியம், செவ்வியல் இலத்தீன், மாஞ்சு, மாண்டே மொழிகள், மராத்தி, மங்கோலியம், நவாசோ, நேபாளி, நேவாரி, நிவ்கு, நொபீன், பாளி, பாசுத்து, பாரசீகம், பஞ்சாபி, குவெச்சுவா, சமசுக்கிருதம், செனூபோ மொழிகள், செரி, சிசிலியம், சிந்தி, சிங்களம், மேலும் பெரும்பாலான இந்திய-ஈரானிய மொழிகள், சோமாலியும் ஏறத்தாழ எல்லா குசிட்டிக்கு மொழிகளும், சுமேரியம், தகாலாக், திபேத்தியமும் பிற திபேத்தோ பர்மிய மொழிகளும், கன்னடம், மலையாளம், தமிழ், தெலுங்கு என்பன உட்பட்ட திராவிட மொழிகள், திக்ரின்யா, துருக்கிய மொழிகள், துருக்கியம், உருது, உசுபெக்கு, யுக்காகிர், காக்கேசிய மொழிகள் என உலகம் முழுவதும் ஏராளமான மொழிகள் எ.செ.ப வாக்கிய அமைப்புக்கொண்ட மொழிகள். 



</doc>
<doc id="253109" url="https://ta.wikipedia.org/wiki?curid=253109" title="பயனிலை-எழுவாய்-செயப்படுபொருள்">
பயனிலை-எழுவாய்-செயப்படுபொருள்

மொழியியல் உருவியத்தில், பயனிலை-எழுவாய்-செயப்படுபொருள் என்பது ஒரு வகை வாக்கிய அமைப்பைக் குறிக்கும். இந்த வாக்கிய அமைப்பில் பயனிலை முதலாவதாகவும், எழுவாய் இரண்டாவதாகவும் செயப்படுபொருள் மூன்றாவதாகவும் அமையும். "போகிறான் கண்ணன் வீட்டுக்கு" என்ற வடிவம் இந்த வகையைச் சார்ந்தது. எ.செ.ப, எ.ப.செ என்பவற்றுக்கு அடுத்ததாக மூன்றாவது கூடிய அளவு மொழிகளின் காணப்படும் சொல் ஒழுங்கு இதுவே. 

செமிட்டிக் மொழிகள், செல்டிக் மொழிகள், பல இடையமெரிக்க மொழிகள் போன்றவை ப.செ.எ சொல் ஒழுங்கு கொண்ட மொழிகள். இவை தவிர பின்வரும் மொழிக்குடும்பங்களிலும் பல மொழிகள் ப.செ.எ வகையைச் சேர்ந்தவை.



</doc>
<doc id="253111" url="https://ta.wikipedia.org/wiki?curid=253111" title="கொரியன் ஏர்">
கொரியன் ஏர்

கொரியன் ஏர் ("Korean Air"), விமானக் குழு அடிப்படையில் தென் கொரியாவின் மிகப்பெரிய விமானச் சேவையாகும். விமானக் குழு மட்டுமல்லாது சர்வதேச இலக்குகள் மற்றும் சர்வதேச விமானங்கள் ஆகியவற்றின் அடிப்படையிலும் கொரியன் ஏர் நிறுவனம், தென் கொரியாவின் மிகப்பெரிய விமானச் சேவை நிறுவனம் ஆகும். கொரியன் ஏர் நிறுவனத்தின் தலைமையகம் தென் கொரியாவின் சியோல் ஆகும். 

மத்திய கிழக்கு விமான நிறுவனங்கள் மற்றும் டிரோம் தவிர, கொரியன் ஏர் நிறுவனம் ஸ்கை டீம் உறுப்பினர்களான அனைத்து நிறுவனங்களுடன் கோட்ஷேர் ஒப்பந்தங்களைக் கொண்டுள்ளது. அவை பின்வருமாறு: (ஏப்ரல் 2015 இன் படி)


கொரியன் ஏர், ஸ்கைவார்ட்ஸ் குழுமத்தின் பங்குதாரர் ஆவார்கள். இது எமிரேட்ஸ் நிறுவனத்தின் தொடர்ச்சியாக விமானங்கள் வழங்கும் நிறுவனம் ஆகும். 

ஜேஜு – சியோல், சியோல் – ஜேஜு, சியோல் – புசன் மற்றும் ஷாங்காய் – சீயோல் ஆகிய வழித்தடங்கள் கொரியன் ஏர் நிறுவனத்தின் உயர்தர வழித்தடங்கள் ஆகும். இந்த வழித்தடங்களுக்கு முறையே வாரத்திற்கு சுமார் 154, 143, 105 மற்றும் 75 விமானங்களை கொரியன் ஏர் நிறுவனம் செயல்படுத்துகிறது. குறிப்பிட்ட காரணங்களுக்காக செயல்படுத்தப்படும் விமானங்களை லாஸ் ஏஞ்சல்ஸ் – புரேட்டோ வல்லார்டா மற்றும் குன்சன் 0 ஜேஜு ஆகிய வழித்தடங்களில் செயல்படுத்துகிறது. 

ஜூன் 2015 இன் படி, கொரியன் ஏர் விமானக் குழு பின்வரும் விமானங்களைக் கொண்டுள்ளது. 



</doc>
<doc id="253114" url="https://ta.wikipedia.org/wiki?curid=253114" title="பெரிலியம் குளோரைடு">
பெரிலியம் குளோரைடு

பெரிலியம் குளோரைடு "(Beryllium chloride)" என்பது பெரிலியம் மற்றும் குளோரின் இணைந்து உருவாகும் ஒரு வேதிச் சேர்மமாகும். இதன் மூலக்கூற்று வாய்பாடு BeCl ஆகும் நிறமற்ற நிலையில் நீரை உறிஞ்சும் தன்மை கொண்ட திண்மமாகக் காணப்படும் இச்சேர்மம் முனைவுக் கரைப்பான்கள் பலவற்றிலும் கரைகிறது. பெரிலியம் அலுமினியத்துடன் மூலைவிட்டத் தொடர்பு கொண்டிருப்பதால் அலுமினியம் குளோரைடின் பண்பு்களுடன் பெருமளவு ஒத்திருக்கிறது.

உயர் வெப்பநிலையில் பெரிலியம் குளோரினுடன் வினைபுரிந்து பெரிலியம் குளோரைடு தயாரிக்கப்படுகிறது:.

பெரிலியம் ஆக்சைடை குளோரின் முன்னிலையில் வெப்பம்சார் கார்பன் ஒடுக்கம் செய்தும், பெரிலியத்தை ஐதரசன் குளோரைடுடன் சேர்த்து வினைப்படுத்தியும் கூட பெரிலியம் குளோரைடைத் தயாரிக்க இயலும்.

திண்மநிலை பெரிலியம் குளோரைடு, கூர்முனை நாற்பட்டகத்தைப் பெற்றுள்ள ஒரு பரிமான பலபடியாகும் . இதற்கு நேர்மாறாக பெரிலியம் புளோரைடு என்பது படிகக்கல் வகைக் கனிமம் குவார்ட்சு போல ஒரு முப்பரிமான பலபடியாகும். வாயு நிலையில் இது நேரியல் ஒற்றைப்படி மற்றும் இரண்டு குளோரின்கள் இணைந்த இணைப்பு இரட்டைப்படி ஆகிய இரண்டு நிலைகளிலும் காணப்படுகிறது. இங்கு பெரிலியம் மூன்று ஆயங்களுடன் உள்ளது . ஒற்றைப்படிகளின் நேரியல் வடிவத்தை வலுவளவு ஓட்டு இலத்திரன் சோடிகளின் தள்ளுகைக் கொள்கை முன்கணித்துக் கூறியது. இரண்டாவது தொகுதியில் உள்ள சில கன உலோகங்களின் நேரியல் வடிவத்துடன் இது மாறுபாடு கொண்டுள்ளது. உதாரணமாக CaF SrF, BaF, SrCl, BaCl, BaBr, மற்றும் BaI, ஆகியன நேரியல் வடிவமில்லாதவை ஆகும்.

உலர்ந்த காற்றில் பெரிலியம் குளோரைடு நிலைப்புத்தன்மையுடன் காணப்படுகிறது. இதுவொரு இலூவிக்கமிலம் என்பதால் சில வேதி வினைகளில் வினையூக்கியாகப் பயன்படுத்துகிறார்கள். மேலும் இது நீராற் சிதைக்கப்பட்டு ஐதரசன் குளோரைடாக மாறுகிறது. 

BeCl + 2HO → Be(OH) + 2 HCl

இச்சேர்மம் நான்ம ஐதரேட்டாகவும் உருவாகிறது.BeCl2•4H2O ([Be(H2O)4]Cl2). BeCl2 ஆக்சிசனேறிய கரைப்பானான ஈதரில் கரைகிறது. 

மின்னாற்பகுப்பு முறையில் பெரிலியம் தயாரிப்பதற்கு பெரிலியம் குளோரைடு மூலப்பொருளாக உள்ளது. பிரீடல் கிராப்ட்சு வினையின் பொழுது இது வினையூக்கியாகப் பயன்படுகிறது.



</doc>
<doc id="253121" url="https://ta.wikipedia.org/wiki?curid=253121" title="பயனிலை-செயப்படுபொருள்-எழுவாய்">
பயனிலை-செயப்படுபொருள்-எழுவாய்

மொழியியல் உருவியத்தில், பயனிலை-செயப்படுபொருள்-எழுவாய் என்பது ஒரு வகை வாக்கிய அமைப்பைக் குறிக்கும். இந்த வாக்கிய அமைப்பில் பயனிலை முதலாவதாகவும், செயப்படுபொருள் இரண்டாவதாகவும் எழுவாய் மூன்றாவதாகவும் அமையும். "போகிறான் வீட்டுக்கு கண்ணன்" என்ற வடிவம் இந்த வகையைச் சார்ந்தது. 

மலகாசி, பழைய யாவானியம், தோபா பாட்டக், பிஜியம் போன்ற ஆசுத்திரோனீசிய மொழிகளும், சோட்சில் (Tzotzil) போன்ற மாயன் மொழிகளும், இந்த சொல்லொழுங்குக்கு எடுத்துக்காட்டாகச் சொல்லப்படுவது உண்டு. ஆனால், இவற்றில் செயப்படுபொருள் குன்றிய வினைக்குரிய எழுவாய் செயப்படுபொருளாகத் தோன்றும் தன்மையால் வழமையான வரைவிலக்கணத்தின்படி எழுவாய் இருப்பதில்லை. உண்மையான எழுவாய் இருக்கக்கூடிய மொழிகளில் ஹட்சா மொழியில் ப.எ.செ சொல் ஒழுங்கு மிகவும் பொதுவாகக் காணப்பட்டாலும், இதுவே முதன்மையான ஒழுங்கு அல்ல. உண்மையில் இம்மொழி ப.செ.எ வகை சார்ந்தது.



</doc>
<doc id="253125" url="https://ta.wikipedia.org/wiki?curid=253125" title="போலுப்பள்ளி">
போலுப்பள்ளி

போலுப்பள்ளி ( Polupalli ) என்பது கிருஷ்ணகிரி வட்டம், கிருட்டிணகிரி மாவட்டம், தமிழ்நாட்டைச் சேர்ந்த ஊராகும். இது கிருட்டிணகிரியில் இருந்து வடமேற்கில் 6 கி.மீ தொலைவில் தேசிய நெடுஞ்சாலை எண் 7 இல் உள்ளது. இவ்வூர் ஓசூரில் இருந்து 35 கிமீ தொலைவிலும், பெங்களூரில் இருந்து 70 கிமீ தொலைவிலும் உள்ளது.

இவ்வூரில் 2001 ஆண்டைய இந்திய மக்கள் கணக்கெடுப்பின்படி மக்கள் தொகை 2,703, இதில் 1393 பேர் ஆண்கள், 1310 பேர் பெண்கள் ஆவர். எழுத்தறிவு விகிதம் 70% ஆகும் இது இந்தியாவின் சராசரி எழுத்தறிவு விதமான 59.5% விட மிகுதி ஆகும்.



</doc>
<doc id="253127" url="https://ta.wikipedia.org/wiki?curid=253127" title="மாணாக்கர் இலக்கணம்">
மாணாக்கர் இலக்கணம்

மாணாக்கர் இலக்கணம் என்று நன்னூலில் எவரெல்லாம் பாடம் கேட்பதற்குரிய மாணாக்கர் ஆவர் என்று வரையறுக்கப்பட்டுள்ளது.

தன்மகன், தன்னுடைய ஆசிரியருடைய மகன், நாட்டையாளும் அரசனுடைய மகன், பொருளை மிகுதியாக வாரிவழங்குபவன், தன்னை வணங்கி வழிபடுபவன், சொல்லும் பொருளை விரைந்து ஏற்றுக் கொள்ளும் திறனுடையோன் ஆகியவர்களுக்கே நூலைக் கற்பிக்க வேண்டும். இவர்களே மாணாக்கர் ஆவதற்கு தகுதியுள்ளவர்கள் என்று கூறப்பட்டுள்ளது



</doc>
<doc id="253128" url="https://ta.wikipedia.org/wiki?curid=253128" title="சாமல்பட்டி">
சாமல்பட்டி

சாமல்பட்டி ( Samalpatti ) என்பது கிருட்டிணகிரி மாவட்டம், தமிழ்நாடு, இந்தியாவைச் சேர்ந்த ஊராகும்.
ஆங்கிலேயர் காலத்தில் நீராவியால் இயங்கும் புகை வண்டிகள் பயன்படுத்தும் நிலக்கரிச் சாம்பலை இப்பகுதியில் கொட்டியதால் "சாம்பல்பட்டி" என்று அழைக்கப்பட்டுப் பின்னர் அது மருவிச் "சாமல்பட்டி" என்ற பெயர் வந்தது என இவ்வூரின் பெயர்க் காரணம் கூறுவர்.

இவ்வூரின் வழியாக இந்திய தேசிய நெடுஞ்சாலை 66 செல்கிறது. இவ்வூரில் தொடர்வண்டி நிலையம் உள்ளது. இந்த நிலையம் சேலம் தொடர்வண்டி கோட்டத்தைச் சேர்ந்ததாகும்.

இவ்வூருக்கு அருகில் உள்ள வானூர்தி நிலையங்கள் சேலம் வானூர்தி நிலையமும், பெங்களூர் பன்னாட்டு வானூர்தி நிலையமும் ஆகும்.



</doc>
<doc id="253129" url="https://ta.wikipedia.org/wiki?curid=253129" title="மாணாக்கர் ஆகாதவர் இலக்கணம்">
மாணாக்கர் ஆகாதவர் இலக்கணம்

மாணாக்கர் ஆகாதவர் இலக்கணம் என்று மாணாக்கர் ஆவதற்குத் தகுதியில்லாதவர்களை நன்னூல் பட்டியலிட்டுக் காட்டுகிறது.

கள்ளுண்டு களிப்பவன், சோம்பல் உடையவன், தன்னைத் தானே பெருமை பேசிக்கொள்பவன், காமுகன், கள்வன், நோயாளி, அறிவில் ஏழையானவன், குணம் மாறுபடப் பேசுபவன், சினமுடையவன், மிகுதியாக உறங்குபவன், மந்த புத்திக்குச் சொந்தக்காரன், தொன்னூல்களைக் கற்க அஞ்சுபவன், அஞ்சவேண்டிய செயல்களுக்கு அஞ்சாதவன், பாவத்தைச் செய்யும் இயல்பு கொண்டவன், பொய் பேசுபவன் ஆகியோரெல்லாம் மாணாக்கர் ஆவதற்குத் தகுதியற்றவர்கள் என்று பட்டியலில் காட்டப்பட்டுள்ளது



</doc>
<doc id="253130" url="https://ta.wikipedia.org/wiki?curid=253130" title="தொரப்பள்ளி">
தொரப்பள்ளி

தொரப்பள்ளி ( Thorapalli ) அல்லது தொரப்பள்ளி அக்ராரம் என்பது ஒசூர் வட்டம், கிருட்டிணகிரி மாவட்டம், தமிழ்நாடு, இந்தியாவைச் சேர்ந்த ஒரு வருவாய் கிராமம் ஆகும்.. இவ்வூர் தென் பெண்ணை ஆற்றங்கரையில் அமைந்துள்ளது. இவ்வூர் ஒசூரில் இருந்து ஆறு கிலோமீட்டர் தொலைவில் ஒசூர் கிருட்டிணகிரி சாலைக்கு அருகில், தென்பெண்ணை ஆற்றங்கரையில் உள்ளது.

இவ்வூரில் 2011 ஆண்டைய இந்திய மக்கள் கணக்கெடுப்பின்படி 2177 வீடுகள் உள்ளன. மொத்த மக்கள் தொகை 9849, இதில் 4669 பேர் ஆண்கள், 5180 பேர் பெண்கள் ஆவர். எழுத்தறிவு விகிதம் 72.16% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.

இந்த ஊரில்தான் இந்திய விடுதலைப் போராட்ட வீரர் ராஜாஜி பிறந்தார். அவர் பிறந்த வீட்டை நினைவு இல்லமாக தமிழக அரசு பராமரித்து வருகிறது.


</doc>
<doc id="253132" url="https://ta.wikipedia.org/wiki?curid=253132" title="சூசூவாடி">
சூசூவாடி

சூசூவாடி (Zuzuwadi) என்பது ஒசூர் ஊராட்சி ஒன்றியம், கிருட்டிணகிரி மாவட்டம், தமிழ்நாடு, இந்தியாவைச் சேர்ந்த ஊராட்சியாகும். இவ்வூர் ஒசூர் நகரில் இருந்து ஆறு கிலோமீட்டர் தொலைவில் ஒசூர் பெங்களூர் சாலையில் அத்திப்பள்ளியை ஒட்டி உள்ளது.

இவ்வூரில் 2001ஆம் ஆண்டின் இந்திய மக்கள் கணக்கெடுப்பின்படி மக்கள் தொகை 6338, இதில் 3489 பேர் ஆண்கள், 2489 பேர் பெண்கள் ஆவர். எழுத்தறிவு விழுக்காடு 86.85% ஆகும். இவ்வூராட்சி 2011இல் ஒசூர் நகராட்சியுடன் இணைக்கப்பட்டுவிட்டது.


</doc>
<doc id="253133" url="https://ta.wikipedia.org/wiki?curid=253133" title="செயப்படுபொருள் குன்றிய வினை">
செயப்படுபொருள் குன்றிய வினை

மொழி இலக்கணத்தில் செயப்படுபொருள் குன்றிய வினை என்பது செயப்படுபொருளை ஏற்காத வினை ஆகும். இது ஒரு வினைச்சொல் செயற்படுபொருளை ஏற்குமா ஏற்காதா என்ற அடிப்படையில் வினைகளை இரண்டாகப் பிரிப்பதால் ஏற்படும் பகுப்புக்களில் ஒன்று. மற்றது செயப்படுபொருள் குன்றா வினை ஆகும். ஆங்கிலத்தில் இது Intransitive verb எனப்படும்.

எதை? யாரை? ஆகிய கேள்விகளுக்கு பதில் தர முடியாத வினைகள் செயப்படுபொருளை ஏற்கா. எனவே அத்தகைய வினைகள் செயப்படுபொருள் குன்றிய வினைகள். எடுத்துக்காட்டாக, "போனான்" என்ற வினை தொடர்பில் எதைப் போனான்? யாரைப் போனான்? ஆகிய கேள்விகளுக்கு விடை கிடையாது. எனவே "போனான்" என்பது செயப்படுபொருள் குன்றிய வினை. இதைப் போலவே பின்வரும் வினைகளும் செயப்படுபொருள் குன்றிய வினைகளாகும்:



</doc>
<doc id="253139" url="https://ta.wikipedia.org/wiki?curid=253139" title="செயப்படுபொருள் குன்றா வினை">
செயப்படுபொருள் குன்றா வினை

மொழி இலக்கணத்தில் செயப்படுபொருள் குன்றா வினை என்பது செயப்படுபொருளை ஏற்கக்கூடிய வினை ஆகும். இது ஒரு வினைச்சொல் செயற்படுபொருளை ஏற்குமா ஏற்காதா என்ற அடிப்படையில் வினைகளை இரண்டாகப் பிரிப்பதால் ஏற்படும் பகுப்புக்களில் ஒன்று. மற்றது செயப்படுபொருள் குன்றிய வினை ஆகும். ஆங்கிலத்தில் இது Transitive verb எனப்படும்.

எதை? யாரை? ஆகிய கேள்விகளுக்கு பதில் தரக்கூடிய வினைகள் செயப்படுபொருளை ஏற்கக்கூடியவை. எனவே அத்தகைய வினைகள் செயப்படுபொருள் குன்றா வினைகள். எடுத்துக்காட்டாக, "உண்டான்" என்ற வினை தொடர்பில் எதை உண்டான்? என்ற கேள்விக்கு "உணவு உண்டான்" என விடை தர முடியும். இங்கே உணவு என்பது செயப்படுபொருள் ஆதலால் உண்டான் என்னும் வினை செயப்படுபொருளை ஏற்கிறது. எனவே "உண்டான்" என்பது செயப்படுபொருள் குன்றா வினை. இதைப் போலவே பின்வரும் வினைகளும் செயப்படுபொருள் குன்றா வினைகளாகும்:


</doc>
<doc id="253140" url="https://ta.wikipedia.org/wiki?curid=253140" title="சோடியம் குளுக்கோனேட்டு">
சோடியம் குளுக்கோனேட்டு

சோடியம் குளுக்கோனேட்டு அல்லது சோடியம் குளுகோனேட் "(Sodium gluconate)" என்பது NaCHO என்ற மூலக்கூற்று வாய்ப்பாடு கொண்ட கொண்ட ஒரு வேதிச் சேர்மமாகும். இது குளுக்கோனிக் அமிலத்தினுடைய சோடியம் உப்பு ஆகும். இதனுடைய ஐரோப்பிய எண் ஐ 576 ஆக உள்ளது. சோடியம் குளுக்கோனேட்டு பரவலாக துணி சாயமிடுதல், அச்சிடுதல் மற்றும் உலோக மேற்பரப்பு நீர் சிகிச்சை முதலிய செயல்களுக்குப் பயன்படுத்தப்படுகிறது. இது ஒரு கனிமக் குழம்பாக்கியாக, எஃகு மேற்பரப்பில் சுத்தப்படுத்தியாகவும், கண்ணாடி பாட்டில்களைச் சுத்தம் செய்யும் முகவராகவும் பயன்படுத்தப்படுகிறது. மற்றும் சிமெண்ட்டை பிணைக்கும் முகவராகவும், முலாம் பூசுதல், அலுமினா சாயத் தொழில்களில் சோடியம் குளுக்கோனேட்டு பயனாகிறது. தண்ணீரில் மிகவும் கரையத்தக்க ஒரு வெள்ளை நிறமற்ற நிறப்பொடியாக காணப்படுகிறது. இதனுடைய நச்சுத்தன்மை கொல்லும் மதிப்பு ( LD50 = 10380 மி.கி/கி.கி (வாய்வழி, எலிகள்) ஆகும்.


</doc>
<doc id="253147" url="https://ta.wikipedia.org/wiki?curid=253147" title="ஆதிசொக்கநாதர் கோயில்">
ஆதிசொக்கநாதர் கோயில்

ஆதிசொக்கநாதர் கோயில், இந்தியாவின் தமிழ்நாட்டு மாநிலத்தில், மதுரை சிம்மக்கல் பகுதியில் மீனாட்சியம்மன் உடனுறை சிவபெருமான் கோயில் ஆகும். குபேரன் தன்னிடம் உள்ள செல்வம் மேன்மேலும் பெருக சொக்கநாதரை வழிபட்டு, பிரதிட்டை செய்த இலிங்கமே ஆதிசொக்கநாதர் ஆவார் என்பது தொன்நம்பிக்கையாகும். நவக்கிரகங்களில் புதன் சொக்கநாதரை வழிபட்டதால் இத்தலம் புதன் சேத்திரமாக விளங்குகிறது. 

இக்கோயிலுக்குப் பழைய சொக்கநாதர் கோயில் என்றும் வடதிருவாலவாய் கோயில் என்றும் பெயருண்டு. 



</doc>
<doc id="253150" url="https://ta.wikipedia.org/wiki?curid=253150" title="எலீ வீசல்">
எலீ வீசல்

எலீ வீசல் ("Elie wiesel", 30 செப்டம்பர் 1928 – 2 சூலை 2016) ஓர் அரசியல் போராளி, பேராசிரியர், புதினப் படைப்பாளர், யூதப் பேரழிவிலிருந்து தப்பி உயிர் பிழைத்தவர், சமாதானத்திற்கான நோபல் பரிசை 1986ஆம் ஆண்டு பெற்றவர், 40இற்கும் மேற்பட்ட புனைவு, அபுனைவு நூல்களை எழுதியவர்.

எலீ வீசல் உருமேனியாவில் ஒரு சிற்றூரில் யூதக் குடும்பத்தில் பிறந்தார். 1944ஆம் ஆண்டில் இரண்டாம் உலகப் போர் உச்சக் கட்டத்தில் இருந்தபோது நாசிக்கள் செய்த மனிதப் படுகொலைகளை நேரில் பார்த்து மனம் கலங்கினார். யூத இன மக்கள் போலந்தில் உள்ள ஆஸ்விட் ("Auschwitz") என்னும் வதை முகாமுக்கு அனுப்பப்பட்டனர். எலீ வீசலும் அவருடைய பெற்றோர்களும் அங்கு அனுப்பப்பட்டனர். அங்குக் கொடுமைகளுக்கு உள்ளாக்கப்பட்டு அவருடைய தாயும் தங்கையும் இறந்தனர். பின்னர் 1945இல் இவருடைய தந்தையார் பட்டினியாலும் நோயினாலும் இறந்தார். இந்த அவலங்களையும் அடக்குமுறைகளையும் 17 அகவைச் சிறுவன் எலீ வீசல் கண்கூடாகப் பார்த்தார். இவரின் இரண்டு தமக்கைகள் உயிர் பிழைத்தனர்.

நேசப் படைகளின் உதவியோடு விடுதலையான எலீ வீசல் 1948இல் பாரிசுக்குச் சென்றார். அங்குப் பிரான்சிய மொழியைக் கற்றுக் கொண்டார். இதழாளராக வேலையில் சேர்ந்தார். 'லார்ச்' ("L'arche") என்னும் பிரான்சிய யூதச் செய்தித்தாளிலும் இசுரேலியப் பிரான்சியச் செய்தித்தாள்களிலும் எழுதத் தொடங்கினார். 

வதை முகாம்களில் நிகழ்ந்த வன்செயல்களையும் கொடுமையான அனுபவங்களையும் போர் முடிந்து பத்து ஆண்டுகள் ஆகியும் எழுத அவருக்கு மனம் இல்லை. ஆனால் 1952இல் இலக்கியத்திற்கான நோபல் பரிசு பெற்ற பிரான்சுவா மாரிக் ("Fancois Mauriac") என்னும் அறிஞரின் தொடர்பும் நட்பும் தூண்டுதலும் தாம் அடைந்த வதை முகாம் பட்டறிவுகளை எழுதும் ஊக்கத்தை வீசலுக்கு அளித்தன.

முதலில் இத்திய மொழியில் 900 பக்கங்களில் தம் வதை முகாமின் அனுபவங்களை 'உலகம் அமைதியாக உள்ளது' என்னும் தலைப்பில் எலீ வீசல் எழுதினார். அது சுருக்கமாக புயனோஸ் அயர்சில் வெளிவந்தது. மீண்டும் அதைப் பிரான்சிய மொழியில் எழுதினார். பின்னர் அந்நூல் ஆங்கிலத்தில் குறுபுதினமாக 'இரவு' ("Night") என்னும் பெயரில் வெளியாகியது. இந்நூல் 30 மொழிகளில் மொழியாக்கம் செய்யப்பட்டுள்ளது. தனது நினைவுக் குறிப்புகளை இரண்டு தொகுதிகளாக எழுதி வெளியிட்டிருக்கிறார். 

இவர் பாசுடன் பல்கலைக்கழகத்தில் மாந்தவியல் துறையில் பல ஆண்டுகள் பேராசிரியராகப் பணி புரிந்தார். நியூயார்க் நகரப் பல்கலைக்கழகம், அமெரிக்க ஆசிரியர்கள் கூட்டமைப்பு, யேல் பல்கலைக்கழகம் எனப் பல்வேறு கல்வி மையங்களிலும் பணியாற்றினார்.

வன்முறை, ஒடுக்குமுறை, இனவெறி ஆகியவற்றிற்கு எதிராகத் தொடர்ந்து குரல் கொடுத்து வந்ததற்காக 1986ஆம் ஆண்டில் அமைதிக்கான நோபல் பரிசு எலீ வீசலுக்கு வழங்கப்பட்டது. இலக்கியத்திற்கான விருதுகளும் ஏராளம் பெற்றார்.

யூதப் பேரழிவு குறித்து ஏராளமாகப் சொற்பொழிவுகள் ஆற்றிய வீசல் இசுரேல் சோவியத்து மற்றும் எத்தியோப்பிய யூதர்களின் அவல நிலைகள் பற்றியும் தென்னாப்பிரிக்க நிறவெறிக்குப் பலியானவர்கள், குர்த் இன மக்கள் ஆகியோரின் மனித உரிமைகளுக்காகவும் தொடர்ந்து குரல் கொடுத்து வருகிறார். ருமேனியாவில் யூதர்களைக் கொன்று குவித்தபோது உண்மையறியும் குழுவுக்குத் தலைமை தாங்கி ருமேனிய அரசின் அட்டூழியங்களை வெளிச்சத்துக்குக் கொண்டு வந்தார்.

1955இல் அமெரிக்காவில் குடியேறிய எலீ வீசல் தற்பொழுது நியூ யார்க்கில் வாழ்ந்து வருகிறார்.


எலீ வீசல் உரையாடல்கள், தமிழில் லதா ராமகிருஷ்ணன், சந்தியா பதிப்பகம், சென்னை-83


</doc>
<doc id="253152" url="https://ta.wikipedia.org/wiki?curid=253152" title="சோடியம் மிகையாக்சைடு">
சோடியம் மிகையாக்சைடு

சோடியம் மிகையாக்சைடு "(Sodium superoxide )" என்பது NaO என்ற மூலக்கூற்று வாய்ப்பாடு கொண்ட கொண்ட ஒரு வேதிச் சேர்மமாகும். மஞ்சளும் ஆரஞ்சும் கலந்த நிறத்தில் திண்மமாக உள்ள இது, மிகையாக்சைடு எதிர்மின் அயனி உப்பாகும். ஆக்சிசனால் சோடியத்தை ஆக்சிசனேற்றம் செய்யும்போது இச்சேர்மம் இடைநிலையாகத் தோன்றுகிறது.

சோடியம் பெராக்சைடை உயர் அழுத்தத்தில் ஆக்சிசனுடன் வினைப்படுத்துவதன் மூலம் சோடியம் மிகையாக்சைடு தயாரிக்க முடியும்:

NaO + O → 2 NaO

அமோனியாவிலுள்ள சோடியக் கரைசலை கவனமுடன் ஆக்சிசனேற்றம் செய்வதன் மூலமாகவும் சோடியம் மிகையாக்சைடு தயாரிக்க முடியும்.

Na + O → NaO

எதிர்பார்த்தது போல ஆக்சிசனின் எதிர்மின் அயனி உப்பாக இருப்பதால் இது ஒரு இணை காந்தமாகும். இது உடனடியாக நீராற்பகுக்கப்பட்டு சோடியம் ஐதராக்சைடு, ஆக்சிசன் மற்றும் ஐதரசன் பெராக்சைடு கலந்த கலவையைத் தருகிறது. இச்சேர்மம் சோடியம் குளோரைடு ஒத்த வடிவமைப்பில் படிகமாகிறது.


</doc>
<doc id="253154" url="https://ta.wikipedia.org/wiki?curid=253154" title="முழுப்புலமை பெறும் முறை">
முழுப்புலமை பெறும் முறை

முழுப்புலமை பெறும் முறை என்பது யாதெனில், மாணவர்கள் தாம் கற்கும் பாடத்தில் முழுப்புலமை பெறுவது எப்படியென நன்னூல் காட்டும் வழிமுறையாகும். 

ஆசிரியர் கற்பிக்கும் பாடத்தைக் கேட்கும் ஒரு மாணவனுக்குக் காற்பங்கு அறிவே நிரம்பும். அதே மாணவன் தம்முடன் கல்வி பயிலும் மாணவ நண்பர்களுடன் சேர்ந்து படிப்பதால் அவனுடைய அறிவு மேலும் ஒரு காற்பங்கு நிரம்பும். அவனே தான் கற்றதைப் பிறருக்குச் சொல்லிக் கொடுக்கும் போது எஞ்சியிருக்கும் அரைப்பங்கும் நிரம்பி அவன் முழுப்புலமை உடையவனாவான்



</doc>
<doc id="253156" url="https://ta.wikipedia.org/wiki?curid=253156" title="மாயன் மொழிகள்">
மாயன் மொழிகள்

மாயன் மொழிகள் இடையமெரிக்காவிலும், நடு அமெரிக்காவிலும் பேசப்படும் ஒரு மொழிக்குடும்பத்தைச் சேர்ந்த மொழிகள் ஆகும். மாயன் மொழிகள் குறைந்தது 6 மில்லியன் தாயக மாயர்களால் பேசப்படுகிறது. இவர்கள் முக்கியமாக கௌதமாலா, மெக்சிக்கோ, பெலீசு, ஒண்டூராசு ஆகிய நாடுகளைச் சேர்ந்தவர்கள். 1996 ஆம் ஆண்டில் கௌதமாலா 21 மாயன் மொழிகளைப் பெயர் குறித்து முறைப்படி அங்கீகரித்தது. மெக்சிக்கோ அதன் பகுதியில் உள்ள மேலும் எட்டு மொழிகளை அங்கீகரித்தது. 

மாயன் மொழிக்குடும்பம் அமெரிக்காவில், மிகக் கூடுதலாக ஆய்வு செய்யப்பட்டதும், சிறப்பாக ஆவணப்படுத்தப்பட்டதுமான ஒரு மொழிக்குடும்பம். தற்கால மாயன் மொழிகள், 5,000 ஆண்டுகளுக்கு முன் பேசப்பட்ட ஒரு மொழியான முந்து மாயன் மொழியில் இருந்து உருவானவை. முந்து மாயன் மொழி ஒப்பியல் முறையைப் பயன்படுத்திப் பகுதியாக மீடுருவாக்கம் செய்யப்பட்டது.


</doc>
<doc id="253157" url="https://ta.wikipedia.org/wiki?curid=253157" title="பாடங்கேட்கும் முறை">
பாடங்கேட்கும் முறை

மாணவர்கள் பாடங்கேட்கும் முறை என்ன என்பதை நன்னூல் பின்வருமாறு விளக்குகிறது.


இவைதான் ஒரு மாணவன் ஆசிரியரிடம் பாடம் கேட்கும் முறைகளாகும்.



</doc>
<doc id="253161" url="https://ta.wikipedia.org/wiki?curid=253161" title="சோடியம் தையோசயனேட்டு">
சோடியம் தையோசயனேட்டு

சோடியம் தையோசயனேட்டு "(Sodium thiocyanate )" என்பது NaSCN என்ற மூலக்கூற்று வாய்ப்பாடு கொண்ட ஒரு வேதிச் சேர்மமாகும். சிலவேளைகளில் இதைச் சோடியம் சல்போசயனைடு என்றும் அழைக்கிறார்கள். நிறமற்றதாகவும் நீர்த்துப் போகக்கூடியதாகவும் உள்ள இவ்வுப்புதான் தயோசயனேட்டு என்னும் எதிர்மின் அயனிக்கு பிரதானமான ஆதாரமாக உள்ளது, அதேபோல மருந்து வகைகள் மற்றும் சிலவகை சிறப்பு வேதிப்பொருட்கள் தயாரிக்கும் தொகுப்பு வினைகளிலும் இது பயன்படுகிறது . தனிமநிலை கந்தகத்தை சயனைடுடன் வினைப்படுத்துவதன் மூலம் குறிப்பாக தையோசயனேட்டு உப்புகள் தயாரிக்கப்படுகின்றன.

சோடியம் தையோசயனேட்டு நேர் சாய்சதுர வடிவமைப்பில் படிகமாகிறது. ஒவ்வொரு சோடிய அயனி மையமும் மூவணு தையோசயனேட்டு அயனிகளால் வழங்கப்பட்ட மூன்று கந்தகம் மற்றும் மூன்று நைட்ரசன் ஈந்தணைவிகளால் சூழப்பட்டுள்ளன. பொதுவாக இது ஆய்வகங்களில் Fe அயனிகளின் இருப்பைக் கண்டறிய உதவும் சோதனையில் பயன்படுகிறது.

ஆல்க்கைல் ஆலைடுகளை அவை சார்ந்த ஆல்க்கைல் தையோசயனேட்டுகளாக மாற்றும் வினைகளில் சோடியம் தையோசயனேட்டு பயன்படுகிறது. அமோனியம் தையோசயனேட்டு மற்றும் பொட்டாசியம் தையோசயனேட்டு போன்ற மிகவும் நெருங்கிய தொடர்புள்ள செயலிகள் தண்ணீரில் இருமடங்கு கரைதிறனைக் கொண்டுள்ளன. வெள்ளி தையோசயனேட்டுகளையும் இதற்காகப் பயன்படுத்தலாம். கரையாத வெள்ளி ஆலைடுகளை வீழ்படிவாக்கி அவற்றை தொடர்நடவடிக்கைகளை எளிமைப்படுத்த பயன்படுத்தலாம். ஐசோபுரோபைல் புரோமைடுடன் சோடியம் தையோசயனேட்டை சூடான எத்தனால் கரைசலில் வினைப்படுத்தும்போது ஐசோபுரோபைல் தையோசயனேட்டு உருவாக உதவுகிறது . சோடியம் தையோசயனேட்டை புரோட்டானேற்றம் செய்வதன் மூலமாக ஐசோதையோசயனிக்கமிலம் உருவாகிறது. S=C=NH (pKa = -1.28) . சோடியம் தையோசயனேட்டில் இருந்து பெறப்படும் இவ்வமிலத்தை கரிம அமீன்களுடன் சேர்த்து தையோயூரியா வழிபொருட்களைத் தயாரிக்க முடியும்.


</doc>
<doc id="253162" url="https://ta.wikipedia.org/wiki?curid=253162" title="துவாரக்கு மொழிகள்">
துவாரக்கு மொழிகள்

துவாரக்கு மொழிகள் ("Tuareg languages") என்பன, ஆப்பிரிக்காவில் துவாரக்கு பெர்பர்களால் பேசப்படுகின்ற நெருக்கமான உறவுடைய மொழிகளும், கிளைமொழிகளும் சேர்ந்த ஒரு மொழிக்குடும்ப மொழிகள் ஆகும். இவை மாலி, நைகர், அல்ஜீரியா, லிபியா, மொரோக்கோ, புர்க்கினா பாசோ ஆகிய நாடுகளின் பெரும் பகுதியிலும், சாட் நாட்டில் சிறு தொகை கின்னின் மக்களாலும் பேசப்படுகிறது.

துவாரக்குக் கிளைமொழிகள் தென் பெர்பர் குழுவைச் சேர்ந்தவை. இவற்றைச் சிலர் ஒரே மொழியாகவே கொள்கின்றனர். இவற்றைச் சில ஒலி மாற்றங்களினாலேயே வேறுபடுத்திக் காண்கின்றனர். குறிப்பாக z, h ஆகியவற்றின் ஒலிப்பு வேறுபாடுகளைக் குறிப்பிடலாம். துவாரெக் மொழிகள் சில அம்சங்களில் பழமையைக் கடைப்பிடிப்பவை. இவை இரண்டு குறில் உயிர்களைத் தக்கவைத்துள்ளன. ஆனால், வட பெர்பர் மொழிகளில் ஒன்று இருக்கலாம், அல்லது ஒன்றும் இல்லாமல் இருக்கலாம். அத்துடன், துவாரெக் மொழிகள் பிற பெர்பர் மொழிகளோடு ஒப்பிடும்போது, குறைந்த விகிதத்திலான அரபு மொழிக் கடன் சொற்களையே கொண்டுள்ளன.

இவை மரபு வழியாக திஃபினாக் என்னும் எழுத்து முறையிலேயே எழுதப்படுகின்றன. ஆனாலும், சில பகுதிகளில் அரபு எழுத்துக்களும் பயன்படுகின்றன. அதேவேளை மாலி, நைகர் ஆகிய நாடுகளில் இலத்தீன் எழுத்துக்களை உபயோகப்படுத்தி எழுதப்படுகின்றன. 


</doc>
<doc id="253167" url="https://ta.wikipedia.org/wiki?curid=253167" title="இலட்சுமி விலாசு வங்கி">
இலட்சுமி விலாசு வங்கி

இலட்சுமி விலாசு வங்கி இந்தியாவில் செயல்பட்டுவரும் தனியார்த் துறையைச் சார்ந்த வைப்பகம் ஆகும். இது, தமிழகத்தின் கரூரைத் தலைமையிடமாகக் கொண்டு இயங்கி வருகிறது. கரூரிலும் அதன் சுற்றுவட்டாரப் பகுதிகளிலும் உள்ள வணிகர்களுக்கும் உழவர்களுக்கும் தேவையான நிதி வசதிகளை வழங்குவதற்காக, கரூரின் ஏழு தொழிலதிபர்கள் வி. எஸ். என். ராமலிங்க செட்டியார் தலைமையில் ஒன்றாக இணைந்து இவ்வைப்பகத்தைத் தொடங்கினர். இவ்வைப்பகம் 1926 நவம்பர் 3 அன்று, இந்திய நிறுமச் சட்டம், 1913இன் படி கூட்டுருவாக்கம் செய்யப்பட்டது. அத்துடன், தொழில் தொடக்கச் சான்றிதழை 1926 நவம்பர் 10 அன்று பெற்றுக் கொண்டது.


</doc>
<doc id="253174" url="https://ta.wikipedia.org/wiki?curid=253174" title="ஆசிரியரை வழிபடும் முறை">
ஆசிரியரை வழிபடும் முறை

மாணவர்கள் ஆசிரியரை வழிபடும் முறை எவ்வாறு இருக்கவேண்டும் என்பதை நன்னூல் கூறுகிறது.

குளிர் காய்பவர் நெருப்புக்கு அஞ்சி அதைவிட்டு அகலாமலும் மிக நெருங்காமலும் அமர்ந்து குளிர் காய்வர். அதுபோல, மாணவனும் ஆசிரியருக்கு அஞ்சி அவரை அகலாமலும் மிகநெருங்காமலும் இருக்கவேண்டும். ஆசிரியரின் நிழல் அவரைவிட்டு நீங்காமல் செல்லும் இடம் எல்லாம் தொடர்ந்து செல்வதுபோல மாணவனும் ஆசிரியரைவிட்டு நீங்காமல் அவரைத் தொடர்ந்து செல்லுதல் வேண்டும். ஆசிரியர்பால் அன்பு மிகக்கொண்டு அவர் எவ்வகையால் எல்லாம் மகிழ்வாரோ அவ்வகையால் எல்லாம் மகிழ்வித்து, அறநெறி மாறா நடத்தை உடையவனாய் ஆசிரியரை ஒரு மாணவன் வழிபாடு செய்தல் வேண்டும்.



</doc>
<doc id="253180" url="https://ta.wikipedia.org/wiki?curid=253180" title="தெ. ஞானசுந்தரம்">
தெ. ஞானசுந்தரம்

தெ. ஞானசுந்தரம் (24 செப்டம்பர் 1941) என்பவர் தமிழ்ப் பேராசிரியர், நூலாசிரியர், ஆராய்ச்சியாளர், சொற்பொழிவாளர் ஆவார்.

நாகப்பட்டின மாவட்டத்தின் தேரழுந்தூரை அடுத்த குழையூர் என்னும் சிற்றூரில் ஞானசுந்தரம் பிறந்தார். கும்பக்கோணம் அரசுக் கல்லூரியில் பொருளியல் இளங்கலைப் பட்டம் பெற்றார். பின்னர் சென்னைப் பச்சையப்பன் கல்லூரியில் தமிழ் இலக்கியத்தில் முதுகலைப் பட்டமும் பெற்றார். வைணவ உரைவளம் என்னும் பொருண்மையில் ஆய்வு செய்து முனைவர் பட்டம் பெற்றார். இவ்வாராய்ச்சி மணிப்பவழ நடையில் அமைந்த திவ்யப்பிரபந்த உரைகளைப் பற்றியதாகும். இவர் பேராசிரியர் மு. வரதராசனாரின் மாணவர் ஆவார்.

பல்வேறு கல்லூரிகளில் தமிழ்ப் பேராசிரியராக 37 ஆண்டுகள் தொடர்ந்து பணி செய்து இறுதியாகச் சென்னைப் பச்சையப்பன் கல்லூரியில் தமிழ்த் துறைத் தலைவரானார். சில மாதங்கள் அதே கல்லூரியில் பொறுப்பு முதல்வர் பதவி வகித்து 2000ஆம் ஆண்டில் பணி ஓய்வு அடைந்தார். புதுவை நடுவண் பல்கலைக்கழகத்தில் புதியதாக உருவாக்கப்பட்ட கம்பன் இருக்கையின் முதல் பேராசிரியராக 2009 முதல் 2011 வரை பணியாற்றினார். தினமணி போன்ற செய்தித்தாள்களில் கட்டுரைகள் எழுதி வருகிறார்.


சென்னை, கோவை கம்பன் கழகங்களும் கங்கைப் பதிப்பகமும் வெளியிட்ட கம்பராமாயணப் பதிப்புகளின் பதிப்பாசிரியர் குழுவில் ஞானசுந்தரம் இடம்பெற்றார். அஞ்சல் வழிக் கல்வி பயிலும் சிங்கப்பூர் வாழ் மாணவர்களுக்குத் தமிழ் இலக்கணம், இலக்கியம் கற்பிக்க அண்ணாமலைப் பல்கலைக்கழகம் இவரைச் சிங்கப்பூருக்கு அனுப்பி வைத்தது. 
மும்பை, கொல்கத்தா, தில்லி, பெங்களூரு, கொல்லம் ஆகிய நகரங்களுக்குச் சென்று இலக்கிய, சமயச் சொற்பொழிவுகள் ஆற்றியுள்ளார். அமெரிக்கா, இலங்கை, சிங்கப்பூர் போன்ற நாடுகளுக்கும் சென்று தமிழ்ப் பணி ஆற்றியுள்ளார்.


திருக்குறள் கட்டுரைகள், அல்லையன்சு பதிப்பகம், சென்னை-600004 (நூலாசிரியரின் வாழ்க்கைக் குறிப்புகள்)



</doc>
<doc id="253182" url="https://ta.wikipedia.org/wiki?curid=253182" title="டிஜிட்டல் இந்தியா">
டிஜிட்டல் இந்தியா

எண்ணியல் இந்தியா(Digital India) என்னும் திட்டத்தை இந்திய அரசு தொடங்கியுள்ளது. இந்தத் திட்டத்தின் மூலம் அரசின் சேவைகளை மின்மயமாக்கி, மக்களிடம் கொண்டு சேர்ப்பதே இதன் நோக்கம் ஆகும். இந்தத் திட்டத்தின் ஓர் அங்கமாக ஊர்களுக்கும் அதிவேக இணைய வசதி அளிக்கப்படும். 
திட்டத்தின் நோக்கங்கள்<ref name=" http://www.livemint.com/Politics/dzh7hnHafnvVI8hoIlNqPI/GST-to-take-care-of-many-of-ecommerce-firms-tax-issues-IT.html"></ref>



</doc>
<doc id="253185" url="https://ta.wikipedia.org/wiki?curid=253185" title="வெசுட்டன் விண்வீழ்கல்">
வெசுட்டன் விண்வீழ்கல்

வெசுட்டன் விண்வீழ்கல் ("Weston meteorite") என்பது 1807 ஆம் ஆண்டு திசம்பர் மாதம் 14 இல், ஐக்கிய அமெரிக்க மாநிலங்களுள் ஒன்றான கனெடிகட்டில் உள்ள வெசுட்டன் நகரில் பூமியில் விழுந்த விண்வீழ்கல்லின் பெயராகும்.

கனெடிகட்டில் உள்ள வெசுட்டன் நகரில் 1807 ஆம் ஆண்டு திசம்பர் மாதம் 14 ஆம் நாளில் தோராயமாக காலை 6.30 மணியளவில் ஒரு விண்வீழ்கல் விழுந்தது. இவ்விண்வீழ்கல் விழுந்ததைப் பலர் பார்த்துள்ளனர் என்பதோடு அச்சமயத்தில் இருந்த செய்தித்தாள்களுக்கும் தகவல் கொடுத்துள்ளனர். அப்பகுதியில் ஒலித்த மூன்று வெடியொலிகளும் குறைந்தபட்சம் ஆறு பகுதிகளில் விழுந்து காணப்பட்ட கற்சிதறல்களும் தான் இந்நிகழ்வுக்குக் கிடைத்துள்ள மிகப்பெரிய சாட்சியங்களாகும்.

விண்வீழ்கல் கற்சிதறல்கள் பூமியில் காணப்பட்ட இடம் சிதைவுக் களம் எனப்படுகிறது. இந்நிகழ்வின் பெரும்பாலான கற்சிதறல்கள் தற்பொழுது ஈசுட்டன் என்று அழைக்கப்படும் நகரில் காணப்பட்டன. குறிப்பாக அவை ஈசுட்டன் நீர்த்தேக்கத்திலும் அதைச்சுற்றி இருந்த இருப்பிடங்களிலும் காணப்பட்டன. தற்காலத்திய வெசுட்டன் நகரில் இச்சிதைவுகள் காணப்படவில்லை என்றாலும் ஈசுட்டன் நகரம் 1807 ஆம் ஆண்டில் வெசுட்டனின் ஒருபகுதியாக இருந்த காரணத்தினால் அவ்விண்வீழ்கல் வெசுட்டன் விண்வீழ்கல் என்ற பெயரைப் பெற்றது. இச்சிதறல்களின் எச்சம் ஈசுட்டனுக்கு அடுத்ததாக அந்நகருக்கு அருகிலுள்ள டிரம்பல் நகரில் காணப்பட்டன. விண்வீழ்கல்லின் பாறைச் சிதறல்கள் டிரம்பல் நகரின் தாசுவாப்
பிரிவில் சேகரித்து வைக்கப்பட்டன.

யேல் பல்கலைக்கழகப் பேராசிரியர்கள் பெஞ்சமின் சிலிமான், சேம்சு கிங்சிலி ஆகியோர் விண்வீழ்கல்லின் சிதறல்களைச் சேகரித்து ஆவணப்படுத்தி வேதியியல் முறைப்படி பகுத்தாய்ந்தனர். வெசுட்டன் விண்வீழ்கல் தான் பூமியில் விழுந்த முதல் விண்கல் என்ற அடிப்படையில் அதை அமெரிக்காவில் புதிய உலகத்திற்கான தொடக்கம் என்று ஆவணப்படுத்தியுள்ளனர். வெசுட்டன் விண்வீழ்கல்லின் பழமையான சிதறல்கள் அமெரிக்காவின் யேல் பல்கலைக்கழகத்தில் தொடர்ந்து பாதுகாக்கப்பட்டு வருகின்றன.


</doc>
<doc id="253186" url="https://ta.wikipedia.org/wiki?curid=253186" title="அகல்யநகரி எக்ஸ்பிரஸ்">
அகல்யநகரி எக்ஸ்பிரஸ்

அகல்யாத்ரி விரைவுவண்டி வாரந்தோறும் இயக்கப்படுகிறது. இது இந்திய ரயில்வேயின் கட்டுப்பாட்டில் உள்ளது. இது இந்தோரில் தொடங்கி திருவனந்தபுரம் சென்ட்ரல் வரை செல்கிறது.



</doc>
<doc id="253188" url="https://ta.wikipedia.org/wiki?curid=253188" title="உமர் சரீப்">
உமர் சரீப்

ஒமார் சரீஃப் ("Omar Sharif", 10 ஏப்ரல் 1932 - 10 சூலை 2015) எகிப்திய நடிகர். இவர் நடித்த "லாரன்சு ஒஃப் அரேபியா" (1962), "டாக்டர் சிவாகோ" (1965) போன்றவை இவருக்குப் பெரும் வெற்றியைத் தந்த படங்கள் ஆகும். அகாதமி விருதுக்குப் பரிந்துரைக்கப்பட இவர் மூன்று கோல்டன் குளோப் விருதுகளையும், ஒரு சீசர் விருதையும் பெற்றுள்ளார்.



</doc>
<doc id="253191" url="https://ta.wikipedia.org/wiki?curid=253191" title="குடமுழா">
குடமுழா

குடமுழா என்பது ஒரு பஞ்சமுக வாத்தியமாகும்.

முப்பது வகையான தோற்கருவிகள் தமிழர் வாழ்வோடு இணைந்திருந்தன. அவற்றில் குடமுழவம் எனப்படும் குடமுழா மங்கலக் கருவியாகும். சங்க நூல் மட்டுமல்லாமல் அண்மையில் வெளியான நூல்களிலும்கூட குடமுழவம் பற்றிய குறிப்புகள் உள்ளன. 

தொன்மையில் தமிழர்களின் இல்லங்களில் நிகழ்ந்த மங்கல நிகழ்ச்சிகளில் குடமுழா இருந்தது என்பதற்கும், இது யாழொடும், குழலொடும் இணைந்து ஒலித்தது என்பதற்கும் குறிப்புகள் உள்ளன. மங்கலக்கருவியாக இருந்த இது பின்னர் ஆடலுக்குரிய தாளக்கருவியாக ஆனது.

இந்தியாவின் பல்வேறு கலை மரபுகளிலும் ஒரு வாயுடைய குடமுழவம் இடம் பெற்றிருந்தாலும், தமிழகத்தில் குறிப்பாகச் சோழ மண்டலத்தில் இக்கருவி பஞ்சமுக முழவமாக வளர்ச்சியடைந்தது. இன்றும் இம்மண்டலத்தின் ஏதோ ஒரு மூலையில் (திருவாரூரில்) இசைக்கப்பெற்று வாழ்ந்துகொண்டும் இருக்கிறது.





</doc>
<doc id="253196" url="https://ta.wikipedia.org/wiki?curid=253196" title="காவிரி தமிழகத்தின் உயிரோட்டம் (நூல்)">
காவிரி தமிழகத்தின் உயிரோட்டம் (நூல்)

காவிரி தமிழகத்தின் உயிரோட்டம் தமிழ்ப் பல்கலைக்கழகம் வெளியிட்ட நூல்களில் ஒன்றாகும்.

நடந்தாய் வாழி காவேரி, இலக்கியச்சான்றுகள், வரலாறும் கல்வெட்டும், காவிரி பற்றிய வருணனை, இலக்கிய ஆதாரங்கள் என்ற ஐந்து முதன்மைத் தலைப்புகளைக் கொண்டு காவிரியின் வரலாற்றினை பன்முக நோக்கில் உணர்த்தும் வகையில் இந்நூல் அமைந்துள்ளது.

'காவிரி தமிழகத்தின் உயிரோட்டம்', நூல், (1990; தமிழ்ப்பல்கலைக்கழகம், தஞ்சாவூர்)


</doc>
<doc id="253200" url="https://ta.wikipedia.org/wiki?curid=253200" title="பவுரே மொழி">
பவுரே மொழி

பவுரே மொழி (Baure language) ஏறத்தாழ அழிந்துபோன, அரவாக்கன் மொழிக்குடும்பத்தைச் சேர்ந்த ஒரு மொழி. இது தற்போது, பொலீவியாவில், வடமேற்கு மக்டலேனாவின் பெனி பிரிவில் வாழும் ஆயிரம் பவுரே மக்களில் 40 பேரால் மட்டுமே பேசப்படுகின்றது. விவிலியத்தின் சில பகுதிகள் 1960 - 66 காலப் பகுதியில் பவுரே மொழியில் மொழிபெயர்க்கப்பட்டுள்ளன. இம்மொழி பேசுவோரில் பலர் எசுப்பானிய மொழிக்கு மாறி வருகின்றனர். இம்மொழி தற்போது இலத்தீன் எழுத்துக்களில் எழுதப்பட்டு வருகிறது.



</doc>
<doc id="253201" url="https://ta.wikipedia.org/wiki?curid=253201" title="ஆலூர்">
ஆலூர்

ஆலூர் (Alur) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎. இந்த ஊரானது ஆலூர் ஊராட்சிக்கு உட்பட்டது.

இவ்வூரில் மொத்தம் 3042 பேர் வசிக்கின்றனர். இதில் ஆண்கள் 1571 பெண்கள் 1471 ஆவர்.


</doc>
<doc id="253205" url="https://ta.wikipedia.org/wiki?curid=253205" title="கொத்தப்பள்ளி">
கொத்தப்பள்ளி

கொத்தப்பள்ளி (Kottapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 411 வீடுகள் உள்ளன. மக்கள் தொகை 1634, இதில் 845 பேர் ஆண்கள், 779 பேர் பெண்கள் ஆவர். எழுத்தறிவு விகிதம் 68.40% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253206" url="https://ta.wikipedia.org/wiki?curid=253206" title="லிங்காபுரம்">
லிங்காபுரம்

லிங்காபுரம் (Lingapuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 178 வீடுகள் உள்ளன. மக்கள் தொகை 758, இதில் 384 பேர் ஆண்கள், 374 பேர் பெண்கள் ஆவர். எழுத்தறிவு விகிதம் 70.39% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253208" url="https://ta.wikipedia.org/wiki?curid=253208" title="மோர்னப்பள்ளி">
மோர்னப்பள்ளி

மோர்னப்பள்ளி (Moranapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 2174 வீடுகள் உள்ளன. மக்கள் தொகை 9160, இதில் 4855 பேர் ஆண்கள், 4305 பேர் பெண்கள் ஆவர். எழுத்தறிவு விகிதம் 74.34% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253209" url="https://ta.wikipedia.org/wiki?curid=253209" title="மல்லச்சந்திரம்">
மல்லச்சந்திரம்

மல்லசந்திரம் (Mallasandiram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 119 வீடுகள் உள்ளன. மக்கள் தொகை 481, இதில் 242 பேர் ஆண்கள், 239 பேர் பெண்கள் ஆவர். எழுத்தறிவு விழுக்காடு 65.72% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253213" url="https://ta.wikipedia.org/wiki?curid=253213" title="முத்தாலி">
முத்தாலி

முத்தாலி (Muthalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 108 வீடுகள் உள்ளன. மக்கள் தொகை 444, இதில் 223 பேர் ஆண்கள், 221 பேர் பெண்கள் ஆவர். எழுத்தறிவு விழுக்காடு 55.78% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253214" url="https://ta.wikipedia.org/wiki?curid=253214" title="முதுகானப்பள்ளி">
முதுகானப்பள்ளி

முதுகானப்பள்ளி (Muthuganapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 862 வீடுகள் உள்ளன. மக்கள் தொகை 3460, இதில் 1738 பேர் ஆண்கள், 1722 பேர் பெண்கள் ஆவர். எழுத்தறிவு விழுக்காடு 69.09% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253216" url="https://ta.wikipedia.org/wiki?curid=253216" title="அப்பாலை மொழி">
அப்பாலை மொழி

அப்பாலை மொழி (Apalaí) பிரேசில் நாட்டில் பேசப்பட்டு வரும் ஒரு கரிபிய மொழி. ஏறத்தாழ 450 பேர் இந்த மொழியைப் பேசுகின்றனர். இவர்களிற் பலர் வேயானா மொழியையும் பேசுகின்றனர். 100 பேர் அப்பாலை மொழியை மட்டும் பேசத் தெரிந்தவர்கள். இம்மொழி பேசும் மக்களிடையே அப்பாலை மொழிப் பயன்பாடு வலுவாகவே உள்ளது. அப்பாலை மொழி இலத்தீன் எழுத்துக்களில் எழுதப்படுகிறது. இம்மொழியை முதல்மொழியாகப் பேசுபவர்கள் மத்தியில் எழுத்தறிவு 30% வரை உள்ளது. 


</doc>
<doc id="253220" url="https://ta.wikipedia.org/wiki?curid=253220" title="நஞ்சாபுரம்">
நஞ்சாபுரம்

நஞ்சாபுரம் (Nanjapuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 123 வீடுகள் உள்ளன. மக்கள் தொகை 649, இதில் 354 பேர் ஆண்கள், 295 பேர் பெண்கள் ஆவர். எழுத்தறிவு விழுக்காடு 62.94% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253222" url="https://ta.wikipedia.org/wiki?curid=253222" title="மொத்தம் அக்ராரம்">
மொத்தம் அக்ராரம்

ஆலூர் (Alur) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎..

இவ்வூரில் மொத்தம் 3445 பேர் வசிக்கின்றனர். இதில் ஆண்கள் 1860 பெண்கள் 1585 ஆவர்.


</doc>
<doc id="253223" url="https://ta.wikipedia.org/wiki?curid=253223" title="நந்தி மங்கலம்">
நந்தி மங்கலம்

நந்தி மங்கலம் (Nandimangalam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 591 வீடுகள் உள்ளன. மக்கள் தொகை 2602, இதில் 1314 பேர் ஆண்கள், 1228 பேர் பெண்கள் ஆவர். எழுத்தறிவு விழுக்காடு 60.06% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253224" url="https://ta.wikipedia.org/wiki?curid=253224" title="நெரிகம்">
நெரிகம்

நெரிகம் (Nerigam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 242 வீடுகள் உள்ளன. மக்கள் தொகை 1034, இதில் 537 பேர் ஆண்கள், 497 பேர் பெண்கள் ஆவர். எழுத்தறிவு விழுக்காடு 56.70% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253225" url="https://ta.wikipedia.org/wiki?curid=253225" title="நல்லூர் (ஒசூர்)">
நல்லூர் (ஒசூர்)

நல்லூர் என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 1319 வீடுகள் உள்ளன. மக்கள் தொகை 5327, இதில் 2739 பேர் ஆண்கள், 2588 பேர் பெண்கள் ஆவர். எழுத்தறிவு விழுக்காடு 72.60% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.


</doc>
<doc id="253226" url="https://ta.wikipedia.org/wiki?curid=253226" title="இக்சுக்காரியானா மொழி">
இக்சுக்காரியானா மொழி

இக்சுக்காரியானா மொழி (Hixkaryana language) கரிபிய மொழிகளுள் ஒன்று. பிரேசிலில், அமேசான் ஆற்றின் கிளையாறுகளில் ஒன்றான நமுண்டா ஆற்றுப் பகுதியில் வாழும் 600க்குச் சற்றுக் கூடுதலான மக்கள் இம்மொழியைப் பேசுகின்றனர். இம்மொழி பேசுபவர்களில் பலர் வைவை மொழியையும், போர்த்துக்கேய மொழியையும் பேசக் கூடியவர்களாக உள்ளனர். எனினும் இவர்களுடைய சொந்த மொழிப் பயன்பாடு மிகவும் வலுவாகவே காணப்படுகிறது. இலத்தீன் எழுத்துக்களே இம்மொழியை எழுதப் பயன்படுகின்றன. இக்சுக்காரியானா மொழியை முதல்மொழியாகப் பேசும் மக்களிடையே எழுத்தறிவு 60% வரை உள்ளது. இது செ.ப.எ சொல் ஒழுங்கைக் கொண்ட ஒரு மொழியாகக் கருதப்படுகிறது. 


</doc>
<doc id="253228" url="https://ta.wikipedia.org/wiki?curid=253228" title="ஒட்டப்பள்ளி">
ஒட்டப்பள்ளி

ஒட்டப்பள்ளி (Oddapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 102 வீடுகள் உள்ளன. மக்கள் தொகை 519, இதில் 273 பேர் ஆண்கள், 246 பேர் பெண்கள் ஆவர். எழுத்தறிவு விழுக்காடு 53.94% ஆகும் இது தமிழ்நாட்டின் சராசரி எழுத்தறிவு விழுக்காடான 80.09%க்கும் குறைவு ஆகும்.


</doc>
<doc id="253229" url="https://ta.wikipedia.org/wiki?curid=253229" title="அழகர் கோயில் தேரோட்டம்">
அழகர் கோயில் தேரோட்டம்

அழகர் கோயில் தேரோட்டம் மதுரை மாவட்டத்திலுள்ள அழகர் கோயிலில் நடைபெறும் புகழ் பெற்ற தேரோட்டமாகும்.

2011-ம் ஆண்டு நடைபெற்ற கும்பாபிஷேகத்தைத் தொடர்ந்து கோயிலில் பல்வேறு பணிகள் மேற்கொள்ளப்பட்டபோது மண்ணுக்குள் புதையுண்டிருந்த குளம் தோண்டி எடுக்கப்பட்டது. பின்னர் சரிந்திருந்த படிக்கட்டுகள் சரிசெய்யப்பட்டன. அப்போது 400 ஆண்டுகள் பழமையான கோயில் தேரையும் சீரமைக்க வேண்டும் என்ற கோரிக்கையைத் தொடர்ந்து தேரை வடிவமைக்கும் பணி தொடங்கியது. 

இரண்டு ஆண்டுகளுக்கு முன்னர் 15 பேர் கொண்ட தச்சர்கள் குழுவினர் தேரை வடிவமைக்கும் பணியில் ஈடுபட்டனர். பர்மாவிலிருந்து முதல் தர தேக்கும், வேங்கை மரமும் வரவழைக்கப்பட்டது.பழைய தேரின் அழகும், அளவும் மாறாமல் அப்படியே செய்யப்பட்டது. 

இத்தேரில் கீழ்ப்பகுதியில் 162 சுவாமி சிற்பங்கள், மேல் பகுதியில் 62 கலைச்சிற்பங்கள் என்று பின்வருவன உள்ளிட்ட சுமார் 400 சிற்பங்கள் அமைந்துள்ளன.


மதுரை அழகர்கோவிலில் உள்ள சுந்தரராஜப் பெருமாள் கோயில் புதிய தேர் வெள்ளோட்டம் ஜூலை 6, 2015 திங்கட்கிழமை நடைபெற்றது. முன்னதாக சுந்தரராஜப் பெருமாளிடம் அனுமதி கேட்கும் வழிமுறைகள் பின்பற்றப்பட்டன. பின்னர் புனித தீர்த்தம் தெளிக்கப்பட்டு தீபாராதனை நடைபெற்றது. அலங்கரிக்கப்பட்ட அழகான வண்ணமயமான தோரண மாலைகளும், தொங்கு தோரணத் திரைச்சீலைகளும் தேரின் நான்கு திசைகளிலும் அழகாகத் தொங்க விடப்பட்டிருந்தன. தேரில் சுவாமி எழுந்தருளும் இடத்தில் கல்கண்டு நிரம்பிய கும்பகலசம் அமைக்கப்பட்டது. கோயில் யானை முன் செல்ல, காலை 9.50 மணிக்கு திருத்தேர் வடம்பிடித்து இழுக்கப்பட்டது. 

ஜூலை 31, 2015 அன்று தேரோட்டம் சிறப்பாக நடைபெற்றது. பெருமாளே படுத்திருப்பது போன்ற தோற்றம் கொண்ட, திருமாலிருஞ்சோலை மலையின் பின்னணியில் தேர் அசைந்து வருவது கண்கொள்ளாக்காட்சியாக இருந்தது. காலை 5.45 மணிக்கு, மேள தாளம் முழங்க புதிய தேரில் அழகர், ஸ்ரீதேவி, பூதேவியுடன் எழுந்தருளினார். யானை கம்பீரமாக முன்னே சென்றது. காலை 7.15 மணிக்கு தேரின் வடத்தைப் பிடித்து பக்தர்கள் இழுக்கஆரம்பித்தனர். எங்கு பார்த்தாலும கோவிந்தா என்ற கோஷம் முழங்கியது. தேர் நான்கு கோட்டை வாசல்களை கடந்து, காலை 9.25மணிக்கு மீண்டும் நிலைக்கு வந்தது. அதிகமான எண்ணிக்கையில் பக்தர்கள் கலந்து கொண்டனர். அலங்காநல்லூர் : அழகர்கோயிலில் நேற்று ஆடித்தேரோட்ட விழா நடந்தது. ஆடிப்பௌர்ணமி நாளன்று நடைபெற்ற இத்திருவிழாவில் ஆயிரக்கணக்கான பக்தர்கள் கலந்து கொண்டனர். 



</doc>
<doc id="253231" url="https://ta.wikipedia.org/wiki?curid=253231" title="வராவோ மொழி">
வராவோ மொழி

வராவோ மொழி (Warao language) வாராவோ மக்களால் பேசப்படுகின்ற மொழி. இம்மக்கள் வடக்கு வெனிசுவேலா, கயானா, சுரினாம் ஆகிய நாடுகளில் வாழுகின்றனர். 2007 ஆம் ஆண்டு மக்கள்தொகைக் கணிப்பின்படி வெனிசுவேலாவில் இம்மொழியைப் பேசும் 28,100 மக்கள் உள்ளனர். இவர்கள் வடகிழக்கு வெனிசுவேலாவின் ஒரினோக்கோ கழிமுகப் பகுதியில் வாழ்கின்றனர். இவர்களுடன், மேற்குக் கயானா, சூரினாம் ஆகிய நாடுகளில் சிறு தொகையானோர் இம்மொழியைப் பேசுகின்றனர். இது உலகில் மிக அரிதாகக் காணப்படும் செ.எ.ப சொல்லொழுங்கு கொண்ட ஒரு மொழி. வராவோ மொழி அது வழங்கும் பகுதியிலோ அல்லது வேறெங்குமோ உள்ள எந்த மொழியுடனும் தொடர்பு அற்ற தனி மொழியாகக் காணப்படுகிறது..


</doc>
<doc id="253232" url="https://ta.wikipedia.org/wiki?curid=253232" title="இலித்தியம் பெரிலைடு">
இலித்தியம் பெரிலைடு

இலித்தியம் பெரிலைடு "(Lithium beryllide)" என்பது இலித்தியம் மற்றும் பெரிலியம் உலோகங்களின் சேர்மமாகும். கருதுகோள் நிலையில் உள்ள இச்சேர்மம் போலவே வெவ்வேறு வகையான அளவுகளில் சேர்ந்து LiBe, LiBe, LiBe, LiBe, LiBe, LiBe, LiBe, LiBe மற்றும் LiBe போன்ற மேலும் பல சேர்மங்களை உருவாக்கும் சாத்தியங்கள் உள்ளதாக கருதுகோள்கள் தெரிவிக்கின்றன.இவற்றுள் சில சேர்மங்கள் மிக அதிக அழுத்தம் மற்றும் குறைவான வெப்பநிலையில் மிகைகடத்திகளாக இருக்கவும் வாய்ப்புகளுள்ளதாக கணிப்பிய முறைகள் தெரிவிக்கின்றன


</doc>
<doc id="253234" url="https://ta.wikipedia.org/wiki?curid=253234" title="கரிபிய மொழிகள்">
கரிபிய மொழிகள்

கரிபிய மொழிகள் (Cariban languages) தென்னமெரிக்காவின் தாயக மொழிக் குடும்பங்களுள் ஒன்றைச் சேர்ந்த மொழிகள். இவை அமேசான் ஆற்றுக் கழிமுகத்தில் இருந்து கொலம்பியாவின் ஆன்டெசு மலைத்தொடர்கள் வரை தென்னமெரிக்காவின் வடக்கு அந்தலைப் பகுதியில் பரந்து காணப்படுகின்றன. அத்துடன் நடு பிரேசிலிலும் உள்ளன. இம்மொழிகள் ஒன்றுக்கொன்று நெருங்கிய உறவுள்ளவை. கிளைமொழி என்றால் என்ன என்பதற்கான விளக்கத்தைப் பொறுத்து இம்மொழிகளின் எண்ணிக்கை இரண்டு முதல் மூன்று டசின்கள் வரை இருக்கக்கூடும். இவற்றுள் பல மொழிகளைச் சில நூறு பேர்கள் மட்டும் பேசினாலும், இன்னும் பேசப்படுகின்றன. மக்கூசி என்னும் ஒரு மொழியை மட்டும் ஏறத்தாழ 30,000 பேர்கள் பேசுகின்றனர். இம்மொழிக் குடும்பத்தைச் சேர்ந்த ஒரு மொழியான இக்சுக்காரியானா மொழி, மனித மொழிகள் எதிலும் இல்லாதது என முன்னர் கருதப்பட்ட செயப்படுபொருள்-பயனிலை-எழுவாய் சொல்லொழுங்குக்கு உரிய மொழி என அறியப்பட்டதனால், கரிபியன் மொழிக்குடும்பம் மொழியியலாளர்களிடையே பெரிதும் அறியப்பட்டது.


</doc>
<doc id="253239" url="https://ta.wikipedia.org/wiki?curid=253239" title="இந்திய உணவுமுறை">
இந்திய உணவுமுறை

இந்திய உணவுமுறை என்பது இந்திய நாட்டின் உணவு பழக்கவழக்கங்கள், சமையல் முறைகள் பற்றிய தொகுப்பாகும். ஒரு நாட்டின் உணவு பழக்கவழக்கமானது அந்த நாட்டின் மண்வளம், பருவநிலை மாற்றம், கலாச்சாரம், தொழில்கள், பயிரிடப்படும் காய்கறிகள், பழங்கள், வாசனைப்பொருட்கள் ஆகியவற்றை பொறுத்து அமையும்.

இந்திய நாட்டின் உணவு பழக்கவழக்கங்கள் சுமார் 5000 ஆண்டுகள் பழமையானது. பிற நாட்டவர்களின் படையெடுப்பால் இந்திய உணவு கலாச்சாரம் பல நாட்டவர்கள் உணவு கலாச்சாரத்தையும் தன்னகத்தே உள்வாங்கியுள்ளது.

அந்தமான் நிக்கோபர் தீவுகளை பொறுத்தவரை கடல்சார் உணவுகளை பெரிதும் உண்ணுகின்றனர்.

ஆந்திராவை பொறுத்தவரை அரிசி முதன்மை உணவாகும். கடல்சார் உணவுகள் கடலோர மாநில மக்களால் பெரிதும் விரும்பி உண்ணப்படுகிறது.
புளி அன்றாட சமையலில் பயன்படுத்தப்படுகிறது.காலை உணவாக இட்லி, தோசை ஆகியவை உண்ணப்படுகின்றது.

அருணாச்சலபிரதேச மக்கள் அரிசியை மீன், கீரை மற்றும் மாமிச உணவுகளோடு உணவாக உட்கொள்வதை வழக்கமாக கொண்டுள்ளனர். இலைக்கோசு முக்கிய தாவர உணவாகும். இது இஞ்சி, கொத்தமல்லி மற்றும் பச்சை மிளகாய் உடன் கொதிக்க வைத்து உண்ணப்படுகிறது. இலைகள் மூடப்பட்டு வேகவைத்த அரிசி கேக்குகள் இங்கு ஒரு பிரபலமான சிற்றுண்டி. அருணாச்சல பழங்குடியினர் தங்கள் உணவை செய்ய மீன், முட்டை, மாட்டிறைச்சி, கோழி, பன்றி இறைச்சி மற்றும் ஆட்டிறைச்சி பயன்படுத்துகின்றனர். புளிக்க நெல் அல்லது தினை இருந்து தயாரிக்கப்படும் அபாங் அல்லது அரிசி பீர் அருணாசலப் பிரதேச மக்களால் ஒரு பிரபலமான பானம் மற்றும் ஒரு புத்துணர்ச்சி பானம் என உட்கொள்ளப்படுகிறது.

கரம் மசாலா, உருளைகிழங்குடன் சேர்த்து சமைக்கப்படும் ஆட்டிறைச்சி இங்கு பிரசிதிப்பெற்றது.

சண்டிகர் 20 ஆம் நூற்றாண்டில் உருவான ஒரு நகரம் என்றாலும் இங்கு ஒரு நவநாகரிக உணவு பண்பாடு உள்ளது. சோள மாவு (மக்கீ) இருந்து தயாரிக்கப்படும் ரொட்டி போன்ற பஞ்சாபி உணவுகள் இங்கு புகழ்பெற்ற உணவு.

சத்தீஸ்கர் மக்களின் முக்கிய உணவு அரிசி. சத்தீஸ்கர் மாநில பஸ்தர் பகுதியில் பழங்குடி மக்கள் காளான்கள், அணில், மூங்கில் ஊறுகாய், மூங்கில் காய்கறிகள் முதலியவற்றை முக்கிய உணவாகக் கொண்டுள்ளனர். மகாவா பூவிலிருந்து கிடைக்கும் சூடான மதுபான வகைகள் இங்கு பிரபலம்.

தமிழநாட்டை பொறுத்தவரை அரிசி முதன்மை உணவாகும். இவர்கள் சைவ மற்றும் அசைவ உணவுகளை உட்கொள்கின்றனர். கறிவேப்பிலை, புளி, கொத்தமல்லி, இஞ்சி, பூண்டு, மிளகாய், மிளகு, இலவங்கப்பட்டை, கிராம்பு, ஏலக்காய், சீரகம், சாதிக்காய், தேங்காய் ஆகியவை தமிழர் சமயலில் அன்றாடம் இடம் பிடிப்பவை. மதிய உணவாக சோறுடன், குழம்பு மற்றும் கூட்டு வகையுடன் உண்கின்றனர். குழம்பாக சாம்பார், இரசம், மோர், வெறும் கறி(தேங்காய் குழம்பு) பயன்படுத்தப்படுகின்றன. கூட்டாக அவியல், பொரியல், அப்பளம், ஊறுகாய் போன்றவை உண்ணப்படுகின்றன. காலை உணவாக இட்லி, தோசை, ஆப்பம், புட்டு, ரவை, பொங்கல் ஆகியவை உண்ணப்படுகின்றது.

கேரளா மக்கள் அரிசியை முதன்மை உணவாகக் கொண்டுள்ளனர். மீன் மற்றும் கடல்சார் உணவுப் பொருட்கள் கேரள உணவு கலாச்சாரத்தில் முக்கியப் பங்காற்றுகின்றன. சாளை, கிளாத்தி, பார்ப்பவர் மீன், கிங் மீன், வாவல், இறால், நெத்திலி, கிளி மீன் முதலிய மீன் வகைகளும், சுரப்பிகள், சிப்பிகள், நண்டுகள், மீன், நத்தை முதலிய கடல்சார் உணவுப் பொருட்களும் மக்களால் விரும்பி உண்ணப்படுகிறது. தென்னிந்திய உணவுவகைகளில் முக்கிய இடம் வகிக்கும் கேரள உணவு வகைகளில் தேங்காய் இன்றியமையாததாகும். தேங்காயின் உபப் பொருட்களான எண்ணெய், பால், தேங்காய்த்துருவல், கொப்பரை, இளநீர், போன்றவை சுவைக்கூட்டாக பயன்படுத்தப் படுகின்றன. இட்லி, தோசை, ஆப்பம், புட்டு போன்றவை பிரசிதிப் பெற்ற காலை உணவுகளாகும்.

"முதன்மைக் கட்டுரை: லட்டு"
இது பருப்பு மாவில் இருந்து பந்து போல் செய்யப்பட்டு பின்னர் சர்க்கரைப்பாகில் நனைத்து உருண்டையாக ஆக்கப்படுகின்றன. இது செய்வதற்கு எளிதாகையால் மிகவும் பரவலாக வீடுகளில் செய்யப்படுகிறது.


</doc>
<doc id="253240" url="https://ta.wikipedia.org/wiki?curid=253240" title="சரும நிலை">
சரும நிலை

சரும நிலை (Cutaneous condition) என்பது உடலின் புறவுறைத் தொகுதியினைக் குறிப்பது ஆகும். இதில் உடல் மற்றும் தோல், முடி, நகங்கள், அத்துடன் தசை மற்றும் சுரப்பிகள் ஆகியவை அடங்கும். இவற்றின் முக்கியப் பணி யாதெனில் வெளிப்புற சுற்றுச்சுழலில் இருந்து நமது உடலினைப் பாதுகாப்பது ஆகும். நமது உடலின் புறவுறைத் தொகுதிகள்தான் நமது உடலின் பாதிப்பிற்கு முக்கியக் காரணிகளாக அமைகின்றன. இவற்றுள் சில பாதிப்புகளுக்கு மட்டுமே, நாம் நமது மருத்துவரிடம் அணுகுதலை ஏற்படுத்திக் கொள்கிறோம். ஆனால், பல்லாயிரக்கணக்கான தோல் பிரச்சினைகளை நாம் தினமும் எதிர்கொள்கிறோம். இவை நோய்க்காரணிகளில், முக்கியமாகவும் அமைகின்றன. இதனால் இவற்றினை நோய்க்காரணிகளின் அடிப்படையில் பிரிப்பது சிறிது கடினம். பெரும்பாலான புத்தகங்களில் சருமநிலையின் இடத்தினைப் பொறுத்து அதாவது அவற்றின் உருவவியலினைப் பொறுத்து அவற்றைப் பிரிக்கின்றனர்.
மருத்துவ துறையின் அடிப்படையில் சரும நிலை பற்றி ஆராயும்போது, அது தொடர்பான முக்கியத் தேவைகளாக சிலவற்றினை மருத்துவர்கள் குறிப்பிடுகிறார்கள். அவற்றுள் சருமத்தில் பிரச்சினைகள் ஏற்பட்ட இடங்கள் (கை, கால், தலை), அறிகுறிகள், கால இடைவெளி, அதன் அமைப்பு, உருவவியல் மற்றும் அதன் வண்ணம் (சிவப்பு, நீலம், பழுப்பு, வெள்ளை, மஞ்சள்) ஆகியவை முக்கியப்பங்கு வகிக்கின்றன. சரும நிலை பற்றிய சிகிச்சைகளில் முக்கியமாக உயிர்தசை பற்றிய தகவல்கள் முக்கியப்பங்கு வகிக்கிறது. இந்த தகவல்கள் ஆய்வகத் தகவல்களுடன் ஒப்பிட்டுப் பார்க்கப்படும், அவற்றிற்கு இடைப்பட்ட தொடர்பு பற்றி ஆராயப்படும்.

மனித சருமநிலை சுமார் 2 சதுர மீட்டர் (22 சதுர அடி) பரப்பளவினை ஆக்கிரமிக்கவல்லது. இதன் எடை சராசரியாக 4 கிலோ இருக்கும். மூன்று வித்தியாசமான அடுக்குகளால் ஆனது நமது தோலாகும். இதில் மேல்தோல் அடுக்கு, கீழ்தோல் அடுக்கு மற்றும் அடித்தோல் அடுக்கு ஆகியவை அடங்கும். அதேபோல் மனிதனின் தோல் வகைகளில் இரு வகைகள் உண்டு. அவை : உரோமங்கள் கொண்ட தோல், உரோமங்கள் அற்ற தோல். இதில் உரோமங்கள் அற்ற தோல் நமது பாதம் மற்றும் உள்ளங்கால்களில் உள்ளது. இதர இடங்களில் உரோமங்கள் கொண்ட தோல் உள்ளது.

எவ்வித அழுத்தமும் மற்றும் வீக்கமும் இல்லாமல் இவை தோலின் மேற்பரப்பில் நிறத்தினை மாற்றுகின்றன. இதில் பல விதமான அளவுகள் உள்ளன. இருப்பினும் பொதுவாக இதன் அகலம் 5 முதல் 10 மில்லி மீட்டர் வரையிலான விட்டம் வரையில் அமைகிறது.

இணைப்பு என்பது பெரிய அளவிலான மக்குல் ஆகும். அதாவது ஒரு இணைப்பு என்பது 5 முதல் 10 மில்லி மீட்டர் விட்டம் கொண்ட மக்குலை விட பெரியதாக இருக்கும்.

பரவியுள்ள இடங்கள் என்பது தோலில் ஏற்படும் இந்த வகையிலான புண்கள் எவ்வாறு உடலில் பரவியுள்ளன என்பதைக் குறிக்கும். இவை உடலின் ஒரே இடத்தில் அமைந்திருக்கலாம் அல்லது உடலின் பல இடங்களில் பரவியிருக்கலாம். உதாரணமாக, தொடர்பு ஒவ்வாமை என்பது உடலில் ஏற்படும் இடத்தினைப் பொறுத்தது. உடலில் அந்தந்த பாகங்களில் உள்ள ஒவ்வாமையின் விளைவினால் இது ஏற்படும். இதில் மற்றொரு உதாரணமாக சின்னம்மை மற்றும் அக்கியினைக் கூறலாம். சின்னம்மை உடல் முழுவதும் வரக்கூடியது, அக்கி அது ஏற்படும் இடத்தினைப் பொறுத்து தொடர்புடையவையாக உருவாகக் கூடியது.



</doc>
<doc id="253245" url="https://ta.wikipedia.org/wiki?curid=253245" title="டசின்">
டசின்

டசின் (dozen) என்பது 12 கொண்ட ஒரு தொகுதியைக் குறிக்கும். இயற்கை நிகழ்வான சந்திரனின் இயக்கத்தில் ஒரு சூரியனின் சுற்றில் 12 சந்திரனின் சுற்று ஏற்படுகிறது. இதனால் பன்னிரண்டு பன்னிரண்டாக எண்ணும் பழக்கம் பழங்காலத்திலேயே தோன்றியிருக்கலாம். எனவே டசின் என்பதும் மிகப் பழைய எண்ணும் முறையாக இருக்கக்கூடும். அத்துடன், இதிலும் சிறிய பிற எண்களைப் போலன்றி பன்னிரண்டைப் பல்வேறு வகையாகப் பிரித்துக்கொள்ளலாம் (12 = 2 x 6 = 3 x 4 = 1 x 12) என்பது ஒரு வசதியாகும். 12 ஐ அடியாகக் கொள்ளும் வழக்கம் மெசொப்பொத்தேமியாவில் தோன்றியிருக்கக்கூடும் எனக் கருதப்படுகிறது. இது ஒருவரின் கட்டை விரலைப் பயன்படுத்தி ஏனைய நான்கு விரல்களில் காணப்படும் பிரிவுகளை எண்ணும் பழக்கத்தால் ஏற்பட்டிருக்கக்கூடும். இதன் படி ஒரு கையைப் பயன்படுத்தி 12 வரை எண்ண முடியும். இரண்டு கைகளையும் பயன்படுத்தி 144 வரை எண்ண முடியும். இது 12 டசின். 12 டசின்களை ஒரு குறொஸ் என்பர்.


</doc>
<doc id="253250" url="https://ta.wikipedia.org/wiki?curid=253250" title="புரம்">
புரம்

புரம் (Puram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.
இவ்வூரில் 2011 ஆண்டைய இந்திய மக்கள் கணக்கெடுப்பின்படி 140 வீடுகள் உள்ளன. மக்கள் தொகை 589, இதில் 318 பேர் ஆண்கள், 271 பேர் பெண்கள் ஆவர். எழுத்தறிவு விழுக்காடு 75.43% ஆகும் இது தமிழ்நாட்டின் சராசரி எழுத்தறிவு விழுக்காடான 80.09%க்கும் குறைவு ஆகும்.


</doc>
<doc id="253258" url="https://ta.wikipedia.org/wiki?curid=253258" title="கீதாஞ்சலி எக்ஸ்பிரஸ்">
கீதாஞ்சலி எக்ஸ்பிரஸ்

கீதாஞ்சலி எக்ஸ்பிரஸ் (Gitanjali Express) இந்தியாவின் இரு பெருநகரங்களான கொல்கத்தா-மும்பை இடையே தினசரி செயல்படக்கூடிய ரயில் சேவையாகும். இது மேற்கு வங்கத்தில் உள்ள கொல்கத்தாவின் ஹவுரா ரயில் நிலையத்தினை, மகாராஷ்டிராவில் உள்ள மும்பையின் ரயில் நிலையத்துடன் இணைக்கிறது. இதன் மூலம் இந்தியாவின் கிழக்குப் பகுதியினை, மேற்குப் பகுதியுடன் இணைக்கும் பணியினை இந்த ரயில்சேவை செய்கிறது. 12859, 12860 ஆகிய வண்டி எண்களுடன் செயல்படும் இந்த ரயில்சேவை, அதிவிரைவு சேவையின் கீழ் பிரிக்கப்பட்டுள்ளது. இது மும்பையில் இருந்து ஹவுராவிற்கு செல்லும் 1968 கிலோ மீட்டர் தூரத்தினை கடக்க 30 மணி நேரமும் 30 நிமிடங்களும் தேவைப்படுகிறது. திரும்பி மீண்டும் புறப்பட்ட இடத்தினை அடைய 31 மணி நேரமும் 30 நிமிடங்களும் எடுத்துக்கொள்கிறது.

இதன் ரயில் பெட்டிகளின் அமைப்பு பின்வருமாறு: 
[L – SLR – GS – GS – A2 – A1 – B2 – B1 – S14 – PC – S13 – S12 – S11 – S10 – S9 – S8 – S7 – S6 – S5 – S4 – S3 – S2 – S1 – GS - SLR]

ரவீந்திரநாத் தாகூர் எழுதிய மிகவும் பிரபலமான புத்தகம் ‘கீதாஞ்சலி’ ஆகும். இந்த ரயில் சேவையும், வங்காளத்தில் இருந்து புறப்படுவதால் கீதாஞ்சலி என்ற பெயர் பெற்றது. டிசம்பர் 26, 1977 இல் ரயில்வே அமைச்சராக இருந்த மது தான்ட்வேட், வகுப்பில்லாத ரயில்சேவையாக முதன் முதலாக கீதாஞ்சலி எக்ஸ்பிரஸைத் தொடங்கினார். 

வண்டி எண் 12859 மும்பையில் இருந்து காலை 6.00 மணியளவில் புறப்பட்டு, அதன் இலக்கான ஹவுரா சந்திப்பினை அடுத்த நாள் மதியம் 12.30 மணியளவில் வந்தடையும். வண்டி எண் 12860, ஹவுரா சந்திப்பில் இருந்து மதியம் 1.50 மணியளவில் புறப்பட்டு, மும்பை நகரத்தினை அடுத்த நாள் இரவு 9.20 மணியளவில் சென்றடையும். 


</doc>
<doc id="253261" url="https://ta.wikipedia.org/wiki?curid=253261" title="விமென்டின்">
விமென்டின்

விமென்டின் அல்லது வைமென்டின் (Vimentin) என்பது இடைநுழைத் திசுச்செல்களில் காணப்படும் மூன்றாம் வகை (type III) இடைப்பட்ட கசையிழைப் (intermediate filament) புரதம் ஆகும். இத்தகு இடைப்பட்ட கசையிழைப் புரதங்கள் (பலசெல் விலங்கு) கடைக்கலவுரு செல்கள் (metazoan cells) மற்றும் பாக்டீரியாக்களில் காணப்படுகின்றன. இடைப்பட்ட கசையிழைப் புரதங்கள் டிபியூலின் நுண்புன்குழாய்கள், அக்தின் நுண்ணிழைகள் ஆகியவை குழிய வன்கூட்டின் பகுதிகளாக உள்ளன. இவ்வகைப் புரதங்கள் வளர்ச்சிசார்-ஒழுங்கமைவின்படி வெளிபடுத்தப்படுகின்றன. இடைநுழைத் திசுச்செல்களில் உள்ள குழிய வன்கூடுகளில் விமென்டின் முதன்மையாகக் காணப்படுகிறது.

விமென்டின் சதைப்புற்று நோய் உள்ளவர்களில் இடைநுழைத்திசுவைக் கண்டறியும் கழலைக் குறியீடாகப் பயன்படுத்தப்படுகிறது. 


</doc>
<doc id="253263" url="https://ta.wikipedia.org/wiki?curid=253263" title="அமர்காண்டாக் விரைவு ரயில்">
அமர்காண்டாக் விரைவு ரயில்

அமர்காண்டாக் எக்ஸ்பிரஸ் (Amarkantak Express) தினசரி செயல்படக்கூடிய ஒரு அதிவிரைவு ரயில் சேவையாகும். இது வண்டி எண் 12853 மற்றும் 12854 என்ற எண்களுடன் செயல்படுகிறது. அமர்காண்டாக் எக்ஸ்பிரஸ் மத்திய பிரதேச மாநிலத்தின் தலைநகரான போபால் சந்திப்பிற்கும், சத்தீஸ்கர் மாநிலத்தின் தலைநகரான துர்க் நகரத்தின் ரயில் நிலையத்திற்கும் இடையே செயல்படுகிறது. அமர்காண்டாக் எக்ஸ்பிரஸ், 8225 மற்றும் 8226 என்ற வண்டி எண்களுடன் செயல்பட்ட போபால் – பிலாஸ்பூர் மஹாநதி எக்ஸ்பிரஸ், 8291 மற்றும் 8292 என்ற வண்டி எண்களுடன் செயல்பட்ட போபால் – ராய்பூர் எக்ஸ்பிரஸ், அத்துடன் 1235 மற்றும் 1236 என்ற எண்களுடன் செயல்பட்ட போபால் – ஜபல்பூர் எக்ஸ்பிரஸ் ஆகிய ரயில்களுக்கு பதிலாக இயக்கப்பட்டது.

மத்திய பிரதேச மாநிலத்தின் அனூப்பூர் மாவட்டத்தின், யாத்திரீக நகரமான அமர்காண்டாக் பெயரின் அடிப்படையில் ‘அமர்காண்டாக் எக்ஸ்பிரஸ்’ என்று இந்த ரயில்சேவை அழைக்கப்படுகிறது. மத்திய இந்தியாவின் மிகப்பெரிய நதியான நர்மதா நதி இந்நகரத்திற்கு அருகே தனது பயணத்தினை தொடங்குகிறது.

வண்டி எண் 12854 போபால் சந்திப்பில் இருந்து தினமும் மாலை 3.40 மணியளவில் புறப்பட்டு, துர்க் நகரத்தினை அடுத்த நாள் காலை 7.55 மணியளவில் வந்தடையும். வண்டி எண் 12853, தினமும் துர்க் நகரத்தில் இருந்து மாலை 6.20 மணியளவில் புறப்பட்டு போபால் சந்திப்பினை அடுத்த நாள் காலை 10.30 மணியளவில் சென்றடையும். அமர்காண்டாக் எக்ஸ்பிரஸ், அதன் இலக்கினை அடையும் முன் 28 நிறுத்தங்களைக் கொண்டுள்ளது.

தினசரி இருதிசைகளிலும் செயல்படும் இந்த ரயில்சேவையானது சராசரியாக மணிக்கு 70 கிலோ மீட்டர் வேகத்தில் செயல்படுகிறது. வண்டி எண் 12854 சராசரியாக 7 நிமிடங்கள் தாமதத்துடன் புறப்படுகிறது, அத்துடன் சராசரியாக 57 நிமிடங்கள் தாமதத்துடன் வந்தடைகிறது. அதேபோல் வண்டி எண் 12853 சராசரியாக 3 நிமிடங்கள் தாமதத்துடன் புறப்படுகிறது, அத்துடன் சராசரியாக 64 நிமிடங்கள் தாமதத்துடன் வந்தடைகிறது.



</doc>
<doc id="253264" url="https://ta.wikipedia.org/wiki?curid=253264" title="அரவாக்கன் மொழிகள்">
அரவாக்கன் மொழிகள்

அரவாக்கன் மொழிகள் (Arawakan languages) தென்னமெரிக்காவின் பண்டைத் தாயக மக்கள் மத்தியில் உருவான ஒரு மொழிக் குடும்பம். இவை மைப்பூரிய மொழிகள் எனவும் அறியப்படுகின்றன. இக்குடும்பத்தின் கிளைகள் நடு அமெரிக்கா, இன்றைய பகாமாசு உள்ளடங்கிய கரிபிய மற்றும் அத்திலாந்திக் பகுதிகளில் உள்ள பெரிய அன்டிலெசு ஆகியவற்றுக்கும் பரவின. ஈக்குவடோர், உருகுவே, சிலி ஆகிய நாடுகள் மட்டுமே இன்று அரவாக்கன் மொழிகளைப் பேசும் மக்களைக் கொண்டிருக்கவில்லை.

வெனெசுவேலாவில் உள்ள மைப்பூரே மொழியைத் தழுவி இக்குடும்பத்துக்கு மைப்பூரே என்னும் பெயர் முதலில் 1782 ஆம் ஆண்டில் பிலிப்போ எஸ். கிலிஜ் என்பவரால் இடப்பட்டது. இம்மொழியையே அவர் இக்குடும்பம் பற்றி ஆராய்வதற்கு அடிப்படையாகக் கொண்டார். ஒரு நூற்றாண்டின் பின்னர், பண்பாட்டு அடிப்படையில் முக்கியமான அரவாக் மொழியின் பெயரைத் தழுவி இக்குடும்பத்துக்குப் பெயர் மாற்றம் செய்யப்பட்டது. வட அமெரிக்க அறிஞர்கள் பரந்த பெரும் அரவாக்கன் என்னும் முன்மொழிவை வைக்கும்வரை அரவாக்கன் என்னும் பெயர் நிலைத்திருந்தது. பின்னர் மைப்பூரிய மொழிகள் என்னும் பெயர் மூலக் குடும்பத்துக்கான பெயராக மீள்விக்கப்பட்டுள்ளது.


</doc>
<doc id="253267" url="https://ta.wikipedia.org/wiki?curid=253267" title="அகரம் பாலமுருகன் கோயில்">
அகரம் பாலமுருகன் கோயில்

அகரம் பாலமுருகன் கோயில் என்னும் கோயில் கிருட்டிணகிரி மாவட்டம் ஒசூர் இராயக்கோட்டை சாலையில் உள்ள அகரம் என்ற ஊரில் உள்ள முருகன் கோயில் ஆகும். இக்கோயில் அறநிலையத்துறையின் கட்டுப்பாட்டில் இயங்குகிறது.
இவ்வூரில் நெடுஞ்சாலை ஒட்டி உள்ள இக்கோயில் சுமார் 500 ஆண்டுகள் பழமையானதாகும். இக்கோயியில் குளத்துடன் அமைந்திருந்தது. கோயிலை புதுப்பிக்க எண்ணியவர்கள் ஏதோ ஒரு காரணத்தால் இக்கோயிலுக்கு பக்கத்திலேயே புதியதாக ஒருகோயிலைக்க்ட்டி வழிபாடு நடத்தி வருகின்றனர்.
கோயில் வளாகத்தில் விநாயகர், வள்ளி தெய்வானை உடனுறை சுப்பிரமணியர், சிவன் நவக்கிரகங்கள் சன்னதிகள் உள்ளன. மகாமண்டபத்தில் உள்ள உற்சவர் சன்னதியில் பாலமுருகனையும், வள்ளி தெய்வானை உடனுறை முருகனையும் காணலாம்.
ஒவ்வோராண்டும் ஆடிக்கிருத்திகை அன்று பாலமுருகனுக்கு அபிசேக ஆராதனைகளும் சந்தனக் காப்பு அலங்காரத்துடன் சிறப்பு பூசைகள் செய்யப்படுகின்றன. புரட்டாசி அமாவாசையை அடுத்துவரும் 9 நாட்கள் நவராத்திரி விழாவாக கொண்டாடப்பட்டு, விஜயதசமியன்று உற்சவரின் ஊர்வலம் நடக்கிறது. கார்த்திகை தீபத்தன்று சிறப்பு வழிபாடு நடக்கிறது அன்று சொக்கப்பனை கொளுத்தப்படுகிறது. தைபூசத்தன்று தேர்திருவிழா நடக்கிறது.


</doc>
<doc id="253270" url="https://ta.wikipedia.org/wiki?curid=253270" title="இலித்தியம் போரேட்டு">
இலித்தியம் போரேட்டு

இலித்தியம் போரேட்டு "(Lithium borate)" என்பது போரிக் அமிலத்தினுடைய இலித்தியம் உப்பு ஆகும். இது இலித்தியம் டெட்ராபோரேட்டுஅல்லது இலித்தியம் நான்மபோரேட்டு என்றும் அழைக்கப்படுகிறது.இதனுடைய மூலக்கூற்று வாய்ப்பாடு LiBO ஆகும். கண்ணாடிகள் மற்றும் மண்பாண்டங்கள் உருவாக்குதலில் இலித்தியம் போரேட்டு ஒரு கலவைக்கூறாக பயன்படுத்தப்படுகிறது.
ஆய்வகங்களில் டி.என்.ஏ மற்றும் ஆர்.என்.ஏ போன்றவற்றின் கூழ்ம மின்னாற்பகுப்பிற்கு இலித்தியம் போரேட்டு தாங்கலைப்பயன்படுத்த முடியும். போராக்சு இணைவு முறையிலும் இலித்தியம் போரேட்டைப் பயன்படுத்த முடியும். எக்சு கதிர் உடனொளிர்வு நிறமாலையியல் பகுத்தாயும் தாதுப் பொடிகளை பளபளப்பாக்க இம்முறை பயன்படுகிறது



</doc>
<doc id="253272" url="https://ta.wikipedia.org/wiki?curid=253272" title="மைப்பூரே மொழி">
மைப்பூரே மொழி

மைப்பூரே மொழி (Maipure language) முன்னர் வென்டுவாரி, சிப்பாப்போ, அவுட்டனா ஆற்றோரங்களில் பேசப்பட்ட மொழியாகும். அத்துடன் மேல் ஒரினோக்கோ பகுதியில் பொது மொழியாகவும் இது இருந்தது. 18 ஆம் நூற்றாண்டின் இறுதியில் இது அழிந்துவிட்டது. சம்போனி (2003) என்பது இம்மொழியின் இலக்கண விபரம் ஆகும். இதில் 18 ஆம் நூற்றாண்டைச் சேர்ந்த பதிவுகளில் இருந்து, பெரும்பாலும் இத்தாலிய சமயப் பரப்புரையாளர் பிலிப்போ எஸ். கிலீயின் எழுத்துக்களில் இருந்து, சேகரிக்கப்பட்ட ஒரு சொற் பட்டியல் சேர்க்கப்பட்டுள்ளது. மைப்பூரிய மொழிக் குடும்பத்தை அடையாளம் காண உதவியதால் இது முக்கியத்துவம் உடையது. 


</doc>
<doc id="253273" url="https://ta.wikipedia.org/wiki?curid=253273" title="மெண்டெலியப் பிழை">
மெண்டெலியப் பிழை

மெண்டெலியப் பிழை என்பது, உயிரின மரபியல் ஆய்வில், ஒரு தனி உயிரியில் நிலவும் தன் பெற்றோரில் இருந்து மெண்டெலிய மரபுப்பேறாகப் பெறப்படாத மாற்றுருவை அல்லது மரபன் தனிமத்தைக் குறிக்கிறது. குறிப்பிட்ட மரபனின் ஒத்த தோற்றவகைமைகளின் உறவுடைய தனி உயிரிகளின் இனப்பெருக்கம்வழிப் பெறும் பண்புகளே மரபுப்பேறு என வரையறுக்கப்படுகிறது. மெண்டெலியப் பிழை பெற்றோர்களின் மரபன் ஆய்வால் வரையறுக்கப்பட்ட மரபுப்பேற்றுக் கட்டமைப்பு சரியில்லை என்பதைச் சுட்டுகிறது. அதாவது இது தனி உயிரிக்குரிய ஒரு பெற்றோரின் தகவல் சரியாக அமையவில்லை என்பதையே சுட்டுகிறது.

மெண்டெலியப் பிழைகள் தோற்றவகைமைப் பிழைகளாக அமையலாம். அதாவது தவறுதலாகச் சுட்டப்படும் பெற்றோர் இணைப் பிழைகளாக இருக்கலாம். அல்லது சடுதிமாற்றத்தால் ஏற்பட்ட பிழைகளாகவும் இருக்கலாம். தனி உயிரியில் அதன் பெற்றோரின் அனைத்துவகைத் தோற்றவகைமைச் சேர்மானங்களோடும் பொருந்திவராத ஓர் இயல்பு நிலவுவதை மெண்டெலியப் பிழை நிறுவுகிறது. இவ்வகைத் தீர்மானிப்புக்கு கால்வழியைச் சரிபார்க்கவேண்டும். என்றாலும் கால்வழிக்கும் தோற்றவகைமைக்கும் உள்ள முரண்பாடு நிறுவல் ஒரு NP-முழுமை சிக்கல் ஆகும். 
இந்த வரையறையோடு பொருந்தாத மரபியல் பொருந்தாமைகள் மெண்டெலியஞ்சாராத பிழைகள் எனப்படும்.
இந்தப் பிழைகளைக் கண்டுபிடிக்க புள்ளியியல் ஆய்வுமுறை பயன்படுகிறது. தனி உயிரியுடன் இணைந்த குறிப்பிட்ட நோய்மரபனைக் கண்டறிய இது உதவுகிறது. மரபன்களால் உருவாகும் இவ்வகை மாந்தரின நோய்கட்கு எடுத்துகாட்டாக ஃஅண்டிங்டன் நோய் அல்லது மார்ஃபன் நோய்த்தொகையைக் கூறலாம்.





</doc>
<doc id="253279" url="https://ta.wikipedia.org/wiki?curid=253279" title="மாற்றுநொதி">
மாற்றுநொதி

மாற்றுநொதிகள் ("Alloenzymes" அல்லது "allozymes") ஒரு நொதியின் மாற்றுவடிவங்களாகும். இவை ஒரே மரபிருப்பில் உள்ள வேறுபட்ட மாற்றுருக்களால் தொகுக்கப்படுகின்றன. இவை ஒத்தநொதிகளுக்கு எதிரிடையானவை. ஒத்தநொதிகள் என்பவை ஒரே செயலைச் செய்யும் நொதிகளாகும். மேலும் இவை வேறுபட்ட மரபிருப்புகளில் உள்ள மரபன்களால் தொகுக்கப்படுகின்றன.

மாற்றுநொதிகள் பொதுவான உயிர்த்திணை உலகு, தனித்த உயிர்த்தொகுதிகள் சார்ந்த படிமலர்ச்சி நிலைபேணலுக்கான உயர்செயல்பாட்டு மட்டங்களில் முனைவாக உயிர்வினைகளை ஊக்குவிக்கும் இயல்பான நொதிகளே ஆகும். இந்நொதிகளை படிமலர்ச்சி வரலாற்றையும் பல்வேறு உயிரினங்களுக்கிடையே நிலவும் உறவுகளையும் சுட்டும் மூலக்கூற்று குறிபான்களாக தொகுதி மரபியலாளர்கள் பயன்படுத்துகின்றனர். மாற்றுநொதிகள் ஒரே கட்டமைப்பைப் பெற்றிராததால் இது முடிகிறது எனலாம். மேலும் இவற்றை நுண்புழை மின்புலப் பகுப்பால் தனியாகப் பிரிக்கவியலும். என்றாலும் சில உயிரினங்கள் ஒற்றையுருவினவாக உள்ளதால் அவற்றின் பல மாற்றுநொதிகளால் இவ்வுயிரினங்களின் படிமலர்ச்சி வரலாற்றை மதிப்பிடல் அரிதாக உள்ளது. இந்நிகழ்வுகளில் அவர்கள் படிமலர்ச்சி வரலாற்றை மதிப்பிட மாற்று வழிமுறைகளைப் பின்பற்ற வேண்டியுள்ளது.

இவை அனைத்து உயிரினங்களிலும் நிகழும் டி. என். ஏ. படிகளை உருவாக்கி, அதைப் பழுதுபார்க்கும் DNA polymerase போன்ற மிக அடிப்படையான செயல்களைப் பொதுவாக நிறைவேற்றுகின்றன. எனவே இவற்றில் ஏற்படும் கணிசமான மாற்றங்கள் உயிரினங்களின் படிமலர்ச்சி வரலாற்றில் குறிப்பிடத்தக்க நிகழ்ச்சிகளை உருவாக்குகின்றன. பொதுவாக, உயிரினத்தொகுதிகளிடையே ஏன் உயிரின உலகுகளிடையேயும் நிலவும் DNA polymeraseஇல் அமினோஅமில வரிசைமுறையில் உள்ள வேறுபாடு மிகக் குறைவாகவே அமைகிறது.

பல்வேறு உயிரினங்களின் ஒப்பீட்டிற்கு எந்த மாற்றுநொதியை தேர்வது என்பது எந்த நொதி பேரளவு வேறுபாடு கொண்டுள்ளதோ எது அனைத்து உயிரினங்களிலும் இருக்கிறதோ எனும் நிலையைப் பொறுத்தது. உயிரினங்களின் நொதிகளின் அமினோஅமில நிரலில் உள்ள வேறுபாடுகளைப் பொறுத்து கூடுதலான அமினோஅமில ஒப்புமைகள் உள்ளவை மிகநெருங்கிய உறவுள்ளனவாகவும் குறைவான ஒப்புமைகள் உள்ளவை சற்றே விலகிய உறவுள்ளனவாகவும் மதிப்பிடப்படும். நொதி குறைவான நிலைபேணல் உள்ளதாயின் நெருங்கிய உறவுள்ள உயிரினங்களிலும் அமினோஅமில வேறுபாடுகள் கூடுதலாக அமையும்.




</doc>
<doc id="253281" url="https://ta.wikipedia.org/wiki?curid=253281" title="பாடம் கேட்ட பின்னர் பயிலும் முறை">
பாடம் கேட்ட பின்னர் பயிலும் முறை

பாடம் கேட்ட பின்னர் பயிலும் முறை என்பது ஆசிரியரிடம் பயின்ற பாடநூலை மாணவன் எவ்வாறு பயில்வது என்று விளக்கும் நன்னூல் பகுதியாகும்.

மாணவன் தான் பயின்ற நூலின் உலக வழக்கு , செய்யுள் வழக்கு ஆகியனவற்றை அறிந்துகொள்ளும் வகையில் பயிலவேண்டும். தான் படித்த பாடத்தை மறவாமல் போற்றுதல், ஆசியரிடம் கேட்ட கருத்துக்களை நினைவிற்கு கொண்டுவந்து சிந்தித்து அறிதல், அவ்வாறு சிந்திக்கும்போது எழுந்த ஐயங்களை மீண்டும் ஆசிரியரை சந்தித்து கேட்டு தெளிதல், தன்னோடு பயிலும் மாணவருடன் சேர்ந்து பயிலுதல், அவ்வாறு பயிலும்போது எழும் சந்தேகங்களை அவர்களிடம் விவாதித்து தெளிதல், உடன் பயில்பவர்களின் ஐயங்களைப் போக்க உதவதல் போன்ற செயல்களைக் கடமையாகக் கொண்டால் மாணவனின் அறியாமை பெரிதும் நீங்கும்.

ஒரு நூலை ஒரு முறை பாடம் கேட்பதோடு நில்லாமல் மறுமுறையும் ஒரு மாண்வன் கேட்பானாகில் பெரும்பாலும் தவறில்லாமல் கற்றவனாக கருதப்படுவான். எனவே மாணவன் ஒரு நூலை இரண்டுமுறை பயிலவேண்டும். 

ஒரு நூலை மாணவன் மூன்றுமுறை பாடம் கேட்டால், அவன் அப்பாடத்தை பிறருக்கு கற்பிக்கும் வல்லமையை பெற்றுவிடுவான்..

இங்ஙனம் ஒரு மாணவன் ஆசிரியர் உரைத்த நூற்பொருளை மும்முறை கேட்டு பயின்றாலும் ஆசிரியரின் புலமைத் திறத்தில் காற்பங்கே நிரம்பப் பெறுவான். அதற்கு மேலாக முழுமையாகப் பெற வேண்டுமாயின் அவன் தன் முயற்சியால் உழைத்துப் பெருக்கிக் கொள்ள வேண்டும்..



</doc>
<doc id="253282" url="https://ta.wikipedia.org/wiki?curid=253282" title="அரவாக் மொழி">
அரவாக் மொழி

அரவாக் மொழி அல்லது லோக்கோனோ மொழி அரவாக்கன் மொழிக் குடும்பத்தைச் சேர்ந்த ஒரு மொழி. தென்னமெரிக்காவைச் சேர்ந்த லோக்கோனோ (அரவாக்) மக்கள் இம்மொழியைப் பேசுகின்றனர். இவர்கள் கிழக்கு வெனிசுவேலா, குயானா, சுரினாம், பிரெஞ்சு கயானா ஆகிய நாடுகளில் வாழ்கின்றனர். அரவாக் என்ற சொல் பொதுவாக அரவாக்கன் மொழிக் குடும்பத்தைச் சேர்ந்த எல்லா மொழிகளையும் குறிக்கப் பயன்படுவது உண்டு. 


</doc>
<doc id="253287" url="https://ta.wikipedia.org/wiki?curid=253287" title="வேதியியற் பொறி">
வேதியியற் பொறி

வேதியியற் பொறி "(chemical trap)" என்பது வேதியியலில் ஒருசில மூலக்கூறுகளைக் கண்டறிய பயன்படுத்தப்படும் வேதிச் சேர்மத்தைக் குறிக்கிறது. இக்கண்டறிதல் நிகழும் சூழல்கள் சில இங்கே தரப்பட்டுள்ளது. 

• மூலக்கூறின் செறிவு மிகவும் குறைவாக மற்றும் கண்டறிதல் வரம்பிற்கு கீழேயும் உள்ள நிலை.<br>

• மூலக்கூறின் வினைத்திறன் அதிகமாக உள்ள நிலை மற்றும் அதை தனிமைப்படுத்த இயலாத நிலை அல்லது நிறமாலைக் காட்டியால் கண்டறியமுடியாத நிலை. (உதாரணமாக வளையபியூட்டாடையீன்) <br>

• மூலக்கூறானது, சுழிமாய்க் கலவையில் எதிர் வேற்றுருவாக உள்ள நிலை. <br> 
வேதியியல் பொறியுடன் ஈடுபடும் வினையின் விளைவாக உருவாகும் விளைபொருளில் இருந்து கண்டறியப்பட வேண்டிய மூலக்கூறின்,

• இருப்பை உறுதிப்படுத்த இயலும் <br>

• அளவை அறுதியிட முடியும் <br>


</doc>
<doc id="253296" url="https://ta.wikipedia.org/wiki?curid=253296" title="அலுமினான்">
அலுமினான்

அலுமினான் "(Aluminon)" என்பது அரின்டிரைகார்பாக்சிலிக் அமிலத்தின் ஒரு டிரையமோனியம் உப்பாகும். இது ஒரு சாயப்பொருளாகும். பொதுவாக ஒரு நீர்த்த கரைசலில் அலுமினியம் அயனியின் இருப்பைக் கண்டறிய இச்சாயப் பொருள் பயன்படுத்தப்படுகிறது. கனிம வேதியியல் பண்பறி பகுப்பாய்வு தவிர நிறமிகள் உற்பத்தியிலும் அலுமினான் கூடுதலாகப் பயன்படுத்தப்படுகிறது. அலுமினியம், குரோமியம், இரும்பு மற்றும் பெரிலியம் போன்ற தனிமங்களுடன் சேர்ந்து அற்புதமான வண்ணங்களில் லேக் சாயங்கள் தயாரிக்கப் பயன்படுகிறது.
சோடியம் நைட்ரைட்டும் சாலிசிலிக் அமிலமும் கலந்த கலவையில் பார்மால்டிகைடைச் சேர்த்து பின்னர் அமோனியாவுடன் வினைப்படுத்தினால் அலுமினான் தயாரிக்கலாம்


</doc>
<doc id="253304" url="https://ta.wikipedia.org/wiki?curid=253304" title="எதிர்முனைக் கதிர்கள்">
எதிர்முனைக் கதிர்கள்

எதிர் முனைக் கதிர்கள் அல்லது மின்னணுக்கற்றை (Cathode ray) என்பது மின்னிறக்கக் குழாய்களில் எதிர்மின்முனையிலிருந்து நேர்மின்முனையினை நோக்கிப் பாயும் கதிர்களாகும். இக்கதிர்கள் எதிர்மின்னூட்டம் கொண்ட எலக்ட்ரான்களால் ஆனது. மேலும் இக்கதிர்கள் மின்புலத்தாலும் காந்தப்புலத்தாலும் விலக்கமுறுகின்றன. அயனாக்கும் பண்புடையன. உலோகத் தகட்டினால் தடைபடும் போது எக்சு கதிர்களை உமிழ்கின்றன. இவை நேர் கோட்டில் பயணிக்கின்றன. இதனால் அவைகள் தங்கள் பாதையிலுள்ள பொருட்களின் நிழலைத் தோற்றுவிக்கின்றன. ஒளிர்திரையில் விழும்போது ஒளிர்கின்றன. எந்திர ஆற்றலுடையன. தாழ் அமுக்கத்தில் அடைக்கப்பட்ட வாயுவிற்கு உயர் மின்னழுத்த வேறுபாடு பிரயோகிக்கப்படும் போது எதிர்மின்முனையிலிருந்து ஒரு வகையான கதிர்கள் வெளிச்செல்வது அவதானிக்கப்பட்டது. இது எதிர்மின்முனையிலிருந்து வெளிப்படுவதால் இது எதிர் முனைக் கதிர்கள் எனப்படுகிறது. தாழ் அமுக்கமாக 0.01atm பயன்படுத்தப்படும். உயர் மின்னழுத்த வேறுபாடு அண்ணளவாக 11000v பயன்படும். இக்கதிர்கள் அதிக அணுநிறைக் கொண்ட பொருட்களால் தடைபடும் போது எக்சு-கதிர்களைத் தோற்றுவிக்கின்றன.



</doc>
<doc id="253307" url="https://ta.wikipedia.org/wiki?curid=253307" title="ஜனவரி 1 (திரைப்படம்)">
ஜனவரி 1 (திரைப்படம்)

சனவரி 1 என்பது 1984ஆம் ஆண்டில் வெளியான ஒரு இந்தியத் தமிழ்த் திரைப்படமாகும். மணிவண்ணன் இயக்கிய இப்படத்தில் விஜயகாந்த், சுலக்சனா, சத்யராஜ் ஆகியோர் முக்கியக் கதாபாத்திரங்களில் நடித்திருந்தனர்.



</doc>
<doc id="253310" url="https://ta.wikipedia.org/wiki?curid=253310" title="கொரநாட்டுக் கருப்பூர் சுந்தரேசுவரர் கோயில்">
கொரநாட்டுக் கருப்பூர் சுந்தரேசுவரர் கோயில்

கொரநாட்டுக் கருப்பூர் சுந்தரேசுவரர் கோயில் என்பது தஞ்சாவூர் மாவட்டத்தில் கொரநாட்டுக் கருப்பூர் என்ற ஊரில் அமைந்துள்ள சிவாலயமாகும். இந்த சிவாலயத்தினை திருப்பாடலவனம் சுந்தரேஸ்வரர் கோயில் என்றும் அழைப்பர். புராணக் காலத்தில் கொரநாட்டுக் கருப்பூர் என்ற இவ்வூர் திருப்பாடலவனம் என்று அழைக்கப்பட்டு வந்துள்ளது.

கும்பகோணம்- சென்னை சாலையில் கும்பகோணத்திலிருந்து மூன்று கி.மீ. தொலைவில் உள்ள ஊர் கருப்பூர் உள்ளது. கொரநாட்டுக்கருப்பூர் என்றும் அழைக்கப்படும் இவ்வூரில் தலவிருட்சமான பாதிரி மரங்கள் அதிகமாக இருந்ததால் திருப்பாடலவனம் என்று முன்னர் அழைக்கப்பட்டது. .

கோயிலின் முகப்பில் ஐந்து நிலைகளைக் கொண்ட ராஜகோபுரம் அமைந்துள்ளது. கருவறையில் சிவலிங்கத்திருமேனியாக உள்ள இறைவன், கீழ்திசை நோக்கி உள்ளார். இறைவியின் சன்னிதி தென்திசை நோக்கி அமைந்துள்ளது. முதல் பிரகாரத்தில் வாகன மண்டபமும், மடப்பள்ளியும், திருமாளிகைப் பத்தியும், வடகிழக்கு ஈசானிய மூலையில் யாகசாலையும், தென் மேற்கில் கருவறையும் அமைந்துள்ளன. இரண்டாம் பிரகாரத்தில் தட்சிணாமூர்த்தி, விநாயகர், சுப்பிரமணியர், சப்தமாதர்கள், லட்சுமி, துர்க்கை ஆகியோருடைய சிற்பங்கள் காணப்படுகின்றன. வடபுறத்தில் நடராஜர், பைரவர் மற்றும் வடகிழக்கு மூலையில் நவக்கிரக நாயகர்கள் உள்ளனர். கோயிலின் இடப்புறம் அபிராமி அம்மன் சன்னதி உள்ளது.

இத்தலத்தில் உள்ள இறைவன் சுந்தரேஸ்வரர், சுந்தரர், லோகசுந்தரர் என்றழைக்கப்படுகிறார். இறைவி அபிராமி ஆவார்.. இது பஞ்சகுரோசத்தலங்களில் ஒன்றாகும்.

இக்கோயில் வளாகத்தில் மூலவர் கருவறைக்கு இடப்புறம் உள்ள பகுதியில் பெட்டி காளியம்மன் கோயில் என்றழைக்கப்படும் சுந்தரமகாகாளியின் சன்னதி தனியாக அமைக்கப்பட்டுள்ளது.

இவ்வூரில் திறந்த நிலையில் உள்ள, லிங்கத்திருமேனியைக் கொண்ட அகத்தீசுவரர் கோயில் என்ற மற்றொரு சிவன் கோயில் உள்ளது. அக்கோயில் தேவார வைப்புத்தலமாகும். 



</doc>
<doc id="253338" url="https://ta.wikipedia.org/wiki?curid=253338" title="நல்லாட்சிக்கான ஐக்கிய தேசிய முன்னணி">
நல்லாட்சிக்கான ஐக்கிய தேசிய முன்னணி

நல்லாட்சிக்கான ஐக்கிய தேசிய முன்னணி ("United National Front for Good Governance", UNFGG ) என்பது இலங்கையின் ஓர் அரசியல் கூட்டணியாகும். இக்கூட்டணி நாடாளுமன்றத் தேர்தலை இலக்காகக் கொண்டு 2015 சூலை 12 ஆம் நாள் ஆரம்பிக்கப்பட்டது.

2015 ஆகத்து 17 இல் நடைபெற்ற நாடாளுமன்றத் தேர்தலில் ஐக்கிய மக்கள் சுதந்திரக் கூட்டமைப்பின் வேட்பாளர்களில் ஒருவராக முன்னாள் அரசுத் தலைவர் மகிந்த ராசபக்ச அறிவிக்கப்பட்டதை அடுத்து அதிருப்தி அடைந்த சிங்கள தேசியவாதக் கட்சியான ஜாதிக எல உறுமய அக்கூட்டணியில் இருந்து 2015 சூலை 5 இல் விலகி, கூட்டணியில் இருந்து விலகிய மேலும் சிலருடன் இணைந்து தனித்துப் போட்டியிடுவதாக அறிவித்தது. 

இலங்கை சுதந்திரக் கட்சியிலிருந்து பிரிந்து சென்ற குழுவின் சார்பில் அமைச்சர்கள் ராஜித சேனாரத்ன, அர்ஜுன ரணதுங்க, எம். கே. டி. எஸ். குணவர்தன மற்றும் ஜாதிக எல உறுமய கட்சியின் தலைவர்கள் சம்பிக்க ரணவக்க, அத்துரலியே ரத்தன தேரர் ஆகியோருக்கும், ஐக்கிய தேசியக் கட்சிக்கும் இடையில் 2015 சூலை 12 இல் புரிந்துணர்வு ஒப்பந்தம் கையெழுத்தானது. இக்கூட்டணி அரசியல் கட்சியாகப் பதிவு செய்யப்படாததால் 2015 தேர்தலில் ஐக்கிய தேசியக் கட்சியின் யானைச் சின்னத்தின் கீழ் போட்டியிட்டது.



</doc>
<doc id="253350" url="https://ta.wikipedia.org/wiki?curid=253350" title="தமிழ் இலக்கிய வரலாறு (சி. பாலசுப்பிரமணியன் நூல்)">
தமிழ் இலக்கிய வரலாறு (சி. பாலசுப்பிரமணியன் நூல்)

தமிழ் இலக்கிய வரலாறு என்பது சி. பாலசுப்பிரமணியன் என்பவரால் எழுதப்பட்ட தமிழ் இலக்கியத்தினை வரலாற்று ரீதியாக ஆராயும் நூலாகும். 

இந்நூல் பழமையும் சிறப்பும், சங்க காலம், சங்கம் மருவிய காலம், பல்லவர் காலம், சோழர் காலம், நாயக்கர் காலம், ஐரோப்பியர் காலம், இக்காலம் என்ற நிலையில் தமிழ் இலக்கிய வரலாற்றை ஆராய்கிறது. இந்நூல் மு. வரதராசனின் அணிந்துரையைக் கொண்டுள்ளது.

நூலின் பிற்சேர்க்கையாக ஐரோப்பியர் வருகை, அச்சு இயந்திரத்தின் தோற்றம், இந்திய நாட்டின் விடுதலை இயக்கமும் தமிழ்நாட்டில் அதன் செல்வாக்கும், சாகித்திய அகாதெமி பரிசு பெற்ற தமிழ் நூல்கள், வினாத்தாள்கள் போன்றவை அமைந்துள்ளன.

'தமிழ் இலக்கிய வரலாறு', நூல், (1992; நறுமலர்ப்பதிப்பகம், சென்னை 600 029, விற்பனை உரிமை பாரி நிலையம்)


</doc>
<doc id="253355" url="https://ta.wikipedia.org/wiki?curid=253355" title="தமிழ் இலக்கிய வரலாறு (தெ. பொ. மீ நூல்)">
தமிழ் இலக்கிய வரலாறு (தெ. பொ. மீ நூல்)

தமிழ் இலக்கிய வரலாறு தெ. பொ. மீனாட்சிசுந்தரனாரால் ஆங்கிலத்தில் எழுதப்பட்ட நூல் ஆகும். இது ஆங்கிலத்திலிருந்து மு.இளமாறன் என்பவரால் தமிழில் மொழிபெயர்க்கப்பட்டது. தமிழ் இலக்கிய வரலாற்றை இந்நூல் ஆராய்கிறது. 

இந்நூல் பொதுக்குறிப்புகள், சங்கப் பாடல்கள், இரட்டைக் காப்பியங்கள், நீதி இலக்கியம், ஆழ்வார்களும் நாயன்மார்களும், சமணக் காப்பியங்களும், சோழர் காலக் காப்பியங்கள், சிற்றிலக்கியங்கள், பிந்திய இலக்கியப் போக்குகள், புதுமைக்காலம் என்ற பல்வேறு தலைப்புகளில் தமிழ் இலக்கிய வரலாற்றை ஆராய்கிறது. இந்நூலில் ஆங்கில மூலப்பதிப்பின் முகவுரையும், மொழிபெயர்ப்பாளர் முன்னுரையும் உள்ளது. 

'தமிழ் இலக்கிய வரலாறு', நூல், (2000; தெ.பொ.மீனாட்சிசுந்தரனார் நினைவு அறக்கட்டளை, 4, அவென்யூ தெரு, சக்திவேலம்மாள் நகர், மதுரை 625 010)


</doc>
<doc id="253358" url="https://ta.wikipedia.org/wiki?curid=253358" title="லேனா தமிழ்வாணன்">
லேனா தமிழ்வாணன்

லேனா தமிழ்வாணன் தமிழக எழுத்தாளரும், பதிப்பாசிரியரும், இதழாசிரியரும் ஆவார். இவர் மணிமேகலைப் பிரசுர ஆசிரியர் குழுவின் தலைவர். பயணக் கட்டுரைகள், வாழ்வு முன்னேற்றக் கட்டுரைகள் எழுதி பிரபலமானவர்.

தமிழ்வாணன், மணிமேகலை தம்பதியின் புதல்வர். தமிழ்நாட்டின் இராமநாதபுரம் மாவட்டத்தில் உள்ள தேவகோட்டையில் 1954இல் பிறந்தவர். 



</doc>
<doc id="253375" url="https://ta.wikipedia.org/wiki?curid=253375" title="தமிழ் இலக்கிய வரலாறு (நூல்)">
தமிழ் இலக்கிய வரலாறு (நூல்)

தமிழ் இலக்கிய வரலாறு என்ற தலைப்பில் எழுதப்பட்ட நூல்கள்:



</doc>
<doc id="253391" url="https://ta.wikipedia.org/wiki?curid=253391" title="தேத்தாகுடி தெற்கு">
தேத்தாகுடி தெற்கு

தேத்தாகுடி தெற்கு ("Thethakudi south") தமிழகத்தில் நாகப்பட்டினம் மாவட்டத்தில் வேதாரண்யம் வட்டத்தில் இருக்கும் ஒரு கிராமம். தேவதாகுடி என்ற பழமையான பெயர் மருவி தேத்தாகுடி என அறியப்படுகின்றது.

2011ஆம் ஆண்டு மக்கள் தொகை
கணக்கெடுப்பின்படி 2078 குடும்பத்தில் 7695 பேர்
இங்கு வசிக்கின்றார்கள்.
இவர்களில் 3872 ஆண்கள், 3823
பெண்கள் ஆவார்கள். இவ்வூர்
மக்களின் சராசரி கல்வியறிவு 83.75%
ஆகும், இதில் ஆண்களின்
கல்வியறிவு 92.80% பெண்களின்
கல்வியறிவு 74.57% ஆகும்.இவ்வூரில் மக்கள்
தொகையில் 8.97% ஆறு
வயதுக்குட்பட்டோர் ஆவார்கள்.இங்கு
வன்னியர்,இடையர்,பிள்ளை,நாடார்,ஆதிதிராவிடர்
இஸ்லாமியர் என பல்வேறு சமூகத்து மக்களும் ஒற்றுமையுடன் வாழ்க்கின்றனர்.

நாகப்பட்டிணம் தெற்கே 40கி.மீ தூரத்திலும்,வேதாரண்யத்தில் இருந்து 6 கி.மீ வடக்கே அமைந்துள்ளது. இவ்வூரில் இருந்து கிழக்கே 5கி.மீ தூரத்தில் வங்காள விரிகுடா கடல் அமைந்துள்ளது.இவ்வூரின் கிழக்கு பகுதி வழியாக செல்லும் உப்பனாறு இறுதியாக கடலில் கலக்கின்றது.

போன்ற ஊர்கள் இக்கிராமத்திற்கு அருகில் உள்ளன.

இப்பகுதியில் ஆற்றுபாசனம் அல்லாத பகுதி மற்றும் உவர்மணல் என்பதால் நெல் சாகுபடி மிகவும் குறைவாக உள்ளது.இருந்தபோதிலும் நிலத்தடிநீர் பாசனம் கைகொடுப்பதால் மா,முந்திரி,தென்னை,சவுக்கு, வேர்கடலை மற்றும் கத்திரி,வெண்டை போன்ற காய்கறி வகைகளும் சாகுபடி செய்யப்படுகின்றது

இப்பகுதி மக்கள் பெரும்பாலும் விவசாயம் சார்ந்த நாட்கூலி வேலைகளுக்கே செல்கின்றனர். இப்பகுதி இளைஞர்கள் தங்களின் கடின உழைப்பின் காரணமாக வெளிநாடுகளுக்கு சென்று பணிகின்றனர்.பெரும்பாலும் மலேசியா,சிங்கப்பூர் போன்ற நாடுகளுக்கு வேலைக்கு செல்கின்றனர்.

தேத்தாகுடி தெற்கு வேதாரண்யம் ஊராட்சி ஒன்றியத்துக்குட்பட்ட ஒரு ஊராட்சியாகும். இவ்வூராட்சியில் 12 ஊராட்சிமன்ற உறுப்பினர்களும் 2 ஒன்றியக்குழு உறுப்பினர்களும் உள்ளனர். மத்திய,மாநில அரசுகளின் திட்டங்கள் இவ்வூரில் செயல்படுத்தப்பட்டுள்ளன.

இவ்வூரின் மத்தியில் ஊராட்சிமன்றம் அமைந்துள்ளது. இதன் அருகிலேயே கிராம நிர்வாக அலுவலகம், அஞ்சலகம்,சமுதாய கூடம், ஆரம்ப சுகாதார மையம் அமைந்துள்ளன. 3 நியாயவிலை அங்காடிகள் அமைக்கப்பட்டுள்ளன.

இக்கிராமத்தில் 83.75% பேர் கல்வியறிவு பெற்றுள்ளனர். இக்கிராமத்தில் உள்ள எஸ்.கே அரசு மேல்நிலைப்பள்ளியில் இக்கிராமம் மட்டுமின்றி பக்கத்து ஊர்களான தேத்தாகுடி வடக்கு, கத்திரிபுலம், குரவப்புலம், நெய்விளக்கு, அண்டர்காடு, முதலியார் தோப்பு, தோப்புத்துறை போன்ற ஊர்களை சார்ந்த மாணவர்களும் கல்வி கற்கின்றனர். மேலும் இக்கிராமத்தில் இரண்டு தனியார் மெட்ரிக் பள்ளிகள் அமைந்துள்ளன. மாணவர் மேற்படிப்புக்கு ஏற்ற வகையில் செம்போடை ஆர்.வி கல்வி நிறுவனங்களும், வேதாரண்யத்தில் பாரதிதாசன் பல்கலைக்கழகத்தின் உறுப்பு கல்லூரியும் மிக அருகிலேயே அமைந்துள்ளன. மேலும் நாகையில் இயங்கும் கல்லூரிகளில் இருந்து இக்கிராமத்திற்கு பேருந்து வசதி செய்யப்பட்டு உள்ளன.


</doc>
<doc id="253393" url="https://ta.wikipedia.org/wiki?curid=253393" title="மண்வாசனை">
மண்வாசனை





</doc>
<doc id="253396" url="https://ta.wikipedia.org/wiki?curid=253396" title="தென்திருவாலவாய் கோயில்">
தென்திருவாலவாய் கோயில்

தென்திருவாலவாய் கோயில் அல்லது தென் திரு ஆலவாய் கோயில் என்பது, தமிழ்நாட்டின் மதுரை மாநகரில், தெற்கு மாசி வீதியில் அமைந்துள்ள மீனாட்சியம்மன் உடனுறை சிவபெருமான் கோயில் ஆகும். மூலவர் பெயர் சொக்கநாதர். அம்பாள் பெயர் மீனாட்சி. இங்குள்ள சிவமூர்த்தி அளவில் பெரியவர். இது தெற்கு திசைக்குத் தலைவனாகிய எமன் வழிபட்ட கோயில். இக்கோயில் மதுரையில் உள்ள பஞ்சபூத தலங்களில் அக்னி தலமாகும். திருவிளையாடற் புராணக் கதைகளில் ஒன்றான மதுரைக்கு எல்லை கட்டிய படலம் நிகழப்பெற்ற கோயில் இது. மதுரை மீனாட்சி சுந்தரேஸ்வரர் கோயில் நிர்வாகத்தின் கீழ் வரும் கோயில்களில் இக்கோயிலும் ஒன்றாகும்.


சைவ சமயத்தை சார்ந்த பாண்டிய அரசன் கூன் பாண்டியன் சமண சமயத்திற்கு மாறிவிடுகிறான். அரசி மங்கையர்க்கரசி சைவ சமயத்தை சார்ந்தவள். கணவனின் திடீர் மாற்றம் அவளுக்கு மிகுந்த வருத்தத்தை தந்தது. அதனால் சிவபெருமானிடம் சென்று மனமுருக அழுது வேண்டுகிறாள். அப்போது சிவபெருமான் கூன்பாண்டியனுக்கு வெப்பு நோய் தருகிறார். சமணர்கள் பலவிதமான மருத்துவம் செய்தும் கூன்பாண்டியனின் வெப்புநோயை குணப்படுத்த இயலவில்லை. மங்கையர்க்கரசியின் கனவில் சிவபெருமான் தோன்றி தென்திருவாலவாய் கோயிலுக்கு சென்று ஞானசம்பந்தரால் திருநீற்றுப்பதிகம் பாடிய சிவபெருமானுக்கு அனைத்து அபிசேக அர்ச்சனைகளும் ‌செய்து அந்த திருநீற்ற‌ை கூன்பாண்டியன் மீது பூசி விட்டால் வெப்பு நோய் தீர்ந்து விடும் என்று கூறுகிறார். உடனே அதுபடியே செய்ய அந்த வெப்பு நோய் தீர்ந்து விடுகிறது.
இதனால் கூன்பாண்டியன் சமணத்திலிருந்து மீண்டும் சைவ சமயத்திற்கு வந்து சிவதொண்டு புரியலானார் என வரலாறு கூறுகிறது




</doc>
<doc id="253405" url="https://ta.wikipedia.org/wiki?curid=253405" title="ஒற்றைப் பிணைப்பு">
ஒற்றைப் பிணைப்பு

[அ[File:Wassersஅtoff.svg|thumb|right|alt=Lewis structure for |நீரிய மூலக்கூற்றுக்கான லூயிசு அமைப்புமுறையில் ஓர் ஒற்றைப் பிணைப்பு வரைந்து காட்டப்பட்ட படம்]]

வேதியியலில், ஒற்றைப் பிணைப்பு "(single bond)" என்பது இரண்டு அணுக்களுக்கு இடையே உள்ள ஒருவகையான பிணைப்பாகும். இப்பிணைப்பு உருவாக்கத்தில் இரண்டு இணைதிறன் எதிர்மின்னிகள் பங்கேற்கின்றன. அதாவது, ஒற்றைப் பிணைப்பு உருவாகுமிடத்தில் இரண்டு அணுக்களும் ஒரு சோடி எதிர்மின்னிகளைப் பங்கீடு செய்து கொள்கின்றன.
பிணைப்பில் ஈடுபடும் அணுக்களுக்கிடையே எதிர்மின்னிகள் பங்கீடு அடைவதால் உண்டாகும் பிணைப்பு சகப்பிணைப்பு என்ப்படும். எனவே, ஒற்றைப் பிணைப்பு என்பது சகப் பிணைப்பின் ஒரு வகையாகும்.

இச்செயன்முறையின் போது அணுக்கள் நிலையான எட்டு எதிர்மின்னி அமைப்பைப் பெறுகின்றன. பங்கீடு செய்து கொள்ளும் போது அணுக்களில் உள்ள எதிர்மின்னிகள் இரண்டும் அவற்றின் சுற்றுப்பாதையில் ஏகபோகமாக இருப்பதில்லை. மாறாக இரண்டு எதிர்மின்னிகளும் ஏதாவதொரு சுற்றுப்பாதையில் நேரத்தைச் செலவிடுகின்றன. இரண்டு சுற்றுப்பாதைகளும் மேற்பொருந்தும் நேரத்தில் எதிர்மின்னிகள் பங்கீடு செய்து கொள்கின்றன. அவ்வாறு அணுச் சுற்றுப்பாதைகள் மேற்பொருந்துவதால் உருவாகும் அணுக்களுக்கு இடைப்பட்ட பிணைப்பே சகப் பிணைப்பு என்றழைக்கப்படுகிறது. பொதுவாக அணுக்களின் இணைதிறன் கூட்டில் உள்ள சுற்றுப்பாதையின் எதிர்மின்னிகள் இப்பங்கீட்டில் பங்கேற்கின்றன.

லூயிசு புள்ளி அமைப்புமுறையில் ஒற்றைப் பிணைப்பு, AːA அல்லது A-A என்று குறித்துக் காட்டப்படுகிறது. A என்பது பிணைப்பில் உள்ள தனிமத்தைக் குறிக்கிறது. முதலாவது முறையில் இரண்டு புள்ளிகளை ஒன்றன்கீழ் ஒன்றெனச் செங்குத்தாக வைத்திருப்பது, ஒவ்வோர் எதிர்மின்னியும் பங்கீடுசெய்து கொண்டுள்ளது என்பதை வெளிக்காட்டுவதாகக் கொள்ளலாம். இரண்டாவது முறையில் ஒரு சிறிய கிடைக்கோடு வரைந்து இரண்டு எதிர்மின்னிகளும் ஒரு பிணைப்பாகப் பங்கீடு செய்து கொண்டன என்று குறிப்பிடுவதாகக் கொள்ளலாம்.
இரட்டைப் பிணைப்பு அல்லது முப்பிணைப்பும் கூட சகப்பிணைப்பாக இருக்கமுடியும். இவ்விரண்டு பிணைப்புகளையும் விட ஒற்றைப் பிணைப்பு பலங்குறைந்தது ஆகும். சகப்பிணைப்பபின் உட்கூறுகளை ஆய்வு செய்வதன் மூலம் இவ்வகையான வலிமை வேறுபாட்டிற்கான காரணத்தை அறியமுடியும்.


</doc>
<doc id="253406" url="https://ta.wikipedia.org/wiki?curid=253406" title="மண்வாசனை (திரைப்படம்)">
மண்வாசனை (திரைப்படம்)

மண்வாசனை 1983 ஆம் ஆண்டு வெளியிடப்பட்ட தமிழ் திரைப்படமாகும். இப்படம் ஒரு தெலுங்கு திரைப்படத்தை மூலமாகக் கொண்டுத் தயாரிக்கப்பட்டது. பாரதிராஜாவின் இயக்கத்தில் வெளிவந்த இத்திரைப்படத்தில் பாண்டியன், ரேவதி மற்றும் பலர் நடிக்க, இளையராஜா இசையமைத்திருந்தார்.


சிறப்பான வரவேற்பு பெற்ற பாடல்களைக் கொண்ட இத்திரைப்படத்திற்கு இளையராஜா இசையமைத்திருந்தார்.


</doc>
<doc id="253410" url="https://ta.wikipedia.org/wiki?curid=253410" title="சூத்திர வகை">
சூத்திர வகை

சூத்திர வகை என்பது சூத்திரங்களின் ஆறு வகைகள் யாவை என்பதை விளக்கும் நன்னூல் நூற்பாவாகும்.

பல திறப்பொருள்களையும் உள்ளடக்கிப் பொதுவாக அமையும் பிண்டச் சூத்திரம், அவ்வாறு பொதுவாகக் கூறப்பட்ட பல திறப் பொருள்களையும் தொகுத்துக் கூறும் தொகைச் சூத்திரம், தொகுத்துச் சொல்லப்பட்டவற்றைப் பின்னர் வகுத்துக் கூறும் வகைச் சூத்திரம், வகுத்துக் கூறப்பட்டவற்றைப் பின்னர் குறிப்பிட்டுச் சொல்லும் குறிச் சூத்திரம், செயன்முறையையும் முடிவுகளையும் அறிவிக்கும் செய்கைச் சூத்திரம், இதுவரை கூறப்பட்ட சூத்திரங்களுக்கு விதிவிலக்குகள் யாவை என்பதைச் சொல்லும் புறனடைச் சூத்திரம் எனச் சூத்திரங்கள் ஆறு வகைப்படும். 


</doc>
<doc id="253412" url="https://ta.wikipedia.org/wiki?curid=253412" title="மாமிடிபூடி வெங்கடரங்கய்யா">
மாமிடிபூடி வெங்கடரங்கய்யா

மாமிடிபூடி வெங்கடரங்கய்யா (தெலுங்கு: మామిడిపూడి వెంకటరంగయ్య; ஆங்கிலம்: Mamidipudi Venkatarangayya) என்பவர் பிரபலமான தெலுங்கு எழுத்தாளர் ஆவார். இவர் 1889ஆம் ஆண்டில் நெல்லூர் மாவட்டத்தில் உள்ள கோவூர் வட்டத்துக்கு உட்பட்ட புரிணி என்ற ஊரில் பிறந்தார். 1968ஆம் ஆண்டில், இவருக்கு பத்மபூசன் விருது வழங்கப்பட்டது. இவர் சங்கிரக ஆந்திர விஞ்ஞான கோசம் என்ற நூலை எழுதியுள்ளார்.

இவர் பச்சையப்பன் கல்லூரியிலும், சென்னைப் பல்கலைக்கழகத்திலும் பயின்றார்.



</doc>
<doc id="253413" url="https://ta.wikipedia.org/wiki?curid=253413" title="இம்மையிலும் நன்மை தருவார் கோயில்">
இம்மையிலும் நன்மை தருவார் கோயில்

இம்மையிலும் நன்மை தருவார் கோயில், மதுரை நகரின் மையப் பகுதியில், தெற்கு மாசி வீதி - மேலமாசி வீதி சந்திப்பில் அமைந்துள்ளது. கிழக்கு பார்த்த நிலையில் அமைந்த லிங்கத்திற்கு பின்புறத்தில் சிவனும் பார்வதியும் அமர்ந்த கோலத்தில் மேற்கு நோக்கி காட்சியளிக்கின்றனர். இத்தலம் "பூலோக கைலாயம்" என வழங்கப்படுகிறது. இக்கோவிலின் மூலவர் பெயர் "சொக்கநாதர்". அம்பாள் பெயர் "மத்தியபுரி நாயகி". உற்சவ மூர்த்தி சோமாஸ்கந்தர் ஆவார். தல விருட்சம் "வில்வம் மரம்" ஆகும். . இக்கோயில் மேற்கு திக்கு நோக்கி அமைந்துள்ளது என்பது குறிப்பிடத்தக்கது.

இப்பிறப்பில் செய்த பாவங்களை இப்பிறப்பிலேயே மன்னித்து நன்மை தருவதால், இக்கோயில் மூலவர் சொக்கநாதரை "இம்மையிலும் நன்மை தருவார்" என்று அழைக்கப்படுகிறார்.
மதுரையை ஆண்ட மீனாட்சியை சிவபெருமான் மணந்து கொண்டார். பின் இத்தலத்தில் ஒரு லிங்கத்தை பிரதிட்டை செய்து, பூஜித்த பின்பே மதுரையின் மன்னராக பொறுப்பேற்றுக் கொண்டார்.

இத்தலத்தில் ஜுரத்தைக் நீக்கும் ஜுரதேவர், மனைவி ஜுரசக்தியுடன் காட்சி அளிக்கும் சன்னதி அமைந்துள்ளது. காசி விஸ்வநாதர் விசாலாட்சியுடன் வெள்ளை நிறத்தில் காட்சி தருகிறார். இக்கோயில் சண்டிகேஸ்வரை சிவனிடம் பரிந்துரைக்கும் சண்டிகேஸ்வரர் என்று அழைக்கிறார்கள். பைரவர் சன்னதி புகழ்பெற்றது. இங்கு அம்பாள் சன்னதி பீடத்தில் கல்லால் ஆன ஸ்ரீசக்கரம் அமைந்துள்ளது.





</doc>
<doc id="253414" url="https://ta.wikipedia.org/wiki?curid=253414" title="தனிமங்களின் ஆக்சிசனேற்ற நிலைகளின் பட்டியல்">
தனிமங்களின் ஆக்சிசனேற்ற நிலைகளின் பட்டியல்

தனிமங்களின் ஆக்சிசனேற்ற நிலைகளின் பட்டியல் ("list of oxidation states of the elements") (முழு எண்களாக மட்டுமுள்ளவை) இங்கு தரப்பட்டுள்ளது. மிகப் பொதுவாகக் காணப்படுபவை தடித்த எழுத்துகளில் தரப்பட்டுள்ளன. நார்மன் கிரன்வுட், எர்ன்சாவ் ஆகியோரின் கருத்துகளின் அடிப்படையில் சிலவற்றைக் கூடுதலாகச் சேர்த்து இந்த அட்டவணை பட்டியலிடப்பட்டுள்ளது. ஆக்சிசனேற்ற நிலை 0 எல்லாத் தனிமங்களுக்கும் பொதுவானது என்பதால் அது தனிமங்களின் குறியீடு உள்ள வரிசையிலேயே கொடுக்கப்பட்டுள்ளது. 1889 ஆம் ஆண்டில் மெண்டெலீவ் இந்த அட்டவணையின் மாதிரியை வடிவமைத்தார். தனிமங்களுடைய ஆக்சிசனேற்ற நிலைகளின் ஆவர்த்தனப் பண்பு இவ்வட்டவணையில் வெளிப்படுகிறது.

இதே போன்ற ஒரு வடிவப் படம் (கீழே கொடுக்கப்பட்டுள்ளது) 1919 ஆம் ஆண்டில் இர்விங் இலேங்முர் என்ற அமெரிக்க வேதியியலாளரால் பயன்படுத்தப்பட்டது. தொடக்கக் காலத்தில் வெளியிடப்பட்ட எண்ம விதியின் கூறுகள் ஆக்சிசனேற்ற எண்களின் ஆவர்த்தனப் பண்புகளுடன் பொருந்தியதால் இவ்விதியை அவர் ஏற்றுக்கொண்டார். 


</doc>
<doc id="253415" url="https://ta.wikipedia.org/wiki?curid=253415" title="கோளத்தில் நேர்மாற்றம்">
கோளத்தில் நேர்மாற்றம்

முப்பரிமாணத்தில் கோளத்தில் நேர்மாற்றம் அல்லது கோள நேர்மாற்றம் ("inversion in a sphere") என்பது ஒரு கோளத்தின் உட்புறத்தை வெளிப்புறமாகவும், வெளிப்புறத்தை உட்புறமாகவும் மாற்றும் உருமாற்றம் ஆகும். இந்த நேர்மாற்றத்தில், கோளத்தின் மேலமையும் புள்ளிகள் மட்டுமே நிலைப்புப் புள்ளிகளாக இருக்கும்.

கோள நேர்மாற்றமானது பெரும்பாலும் வாள்முனை ஆள்கூற்று முறைமையைப் பயன்படுத்தி எளிதாக விவரிக்கப்படுகிறது. கோளத்தின் மையம் ஆள்கூற்று முறைமையின் ஆதிப்புள்ளியில் இருக்குமாறும், கோளத்தின் ஆரத்தை ஓரலகாகவும் எடுத்துக்கொண்டால், எல்லாப் புள்ளிகளையும் "r"v வடிவில் எழுதலாம். இதில், ஆதியிலிருந்து புள்ளி அமையும் தொலைவு "r" அலகு; v அலகு திசையன். மேலும் ஆதியைத் தவிர்த்த பிற புள்ளிகள் அனைத்தின் இந்தக் குறியீடும் தனித்துவமானதாகும். இம்முறையில் குறிக்கப்படும் ஒரு புள்ளியின் நேர்மாறின் குறியீடு "r"v. கோளத்தின் மையத்தின் நேர்மாறு இவ்வாறு வரையறுக்கப்படவில்லை என்றாலும் அதனை முடிவிலிப் புள்ளியாகக் கொள்ளலாம்.

கோள நேர்மாற்றமானது தனக்குத்தானே நேர்மாறு ஆகும். இந்நேர்மாற்றத்தில், 

குறிப்பீட்டுக் கோளம் Σ என்க. குறிப்பீட்டுக் கோளத்தின் மையம் O, ஆரம் r. இக்கோளம் {O, r} எனக் குறிக்கப்படுகிறது. 



குறிப்பீட்டுக் கோளத்தின் வெளிப்புறத்திலுள்ள புள்ளியின் நேர்மாறு கோளத்தின் உட்புறத்தில் அமையும் புள்ளியாகவும், குறிப்பீட்டுக் கோளத்தின் உட்புறத்திலுள்ள புள்ளியின் நேர்மாறு கோளத்தின் வெளிப்புறத்தில் அமையும் புள்ளியாகவும் இருக்கும்.

குறிப்பீட்டுக் கோளத்தின் மீதுள்ள புள்ளிகள் நிலையானவை.



எனவே கோளத்தின் வெளிப்புறத்திலுள்ள புள்ளியின் நேர்மாறு கோளத்தின் உட்புறத்தில் அமைகிறது.





அதாவது கோளத்தின் உட்புறத்திலுள்ள புள்ளியின் நேர்மாறு கோளத்தின் வெளிப்புறம் அமைகிறது.


பொதுவாக ஒரு கோட்டின் நேர்மாறானது, நேர்மாற்ற மையத்தின் (குறிப்பீட்டுக் கோளத்தின் மையத்தின்) வழிச்செல்லும் வட்டமாக இருக்கும்.

எனினும், 



எனவே இக்கோட்டின் நேர்மாறு குறிப்பீட்டுக் கோளமையத்தின் வழிச்செல்லும் ஒரு வட்டமாகும்.

பொதுவாக, ஒரு தளத்தின் நேர்மாறு குறிப்பீட்டுக் கோளத்தின் மையத்தின் வழிச்செல்லும் கோளமாக இருக்கும்.

எனினும்,




எனவே இத்தளத்தின் நேர்மாறு குறிப்பீட்டுக் கோளமையத்தின் வழிச்செல்லும் ஒரு கோளமாகும்.

பொதுவாக, ஒரு கோளத்தின் நேர்மாறு ஒரு கோளமாகவே இருக்கும்.

எனினும், குறிப்பீட்டுக் கோளத்தின் மையத்தின் வழியாகச் செல்லும் கோளத்தின் நேர்மாறு ஒரு தளமாக இருக்கும்.

எடுத்துக்கொள்ளப்பட்ட கோளம் {A, a} என்க. அதாவது இக்கோளத்தின் மையம் A, ஆரம் a > 0.











எனவே நேர்மாற்றப்படும் கோளம் குறிப்பீட்டுக் கோளமையத்தின் வழிச் செல்லும்போது அதன் நேர்மாறு ஒரு தளமாகும்.

{A, a} கோளத்தின் மீதமையும் ஏதேனுமொரு புள்ளி X. அதன் நேர்மாறு X'.

O இன் ஒரே பக்கத்தில் T, S அமைகிறது

எனவே {A, a} கோளத்தின் நேர்மாறு மற்றொரு கோளமாகும்.

O இன் எதிர்ப்புறங்களில் T, S அமைகிறது


பொதுவாக, ஒரு வட்டத்தின் நேர்மாறு மற்றொரு வட்டமாகும். எனினும்குறிப்பீட்டுக் கோளத்தின் மையம் வட்டத்தின் மீது அமையும் போது மட்டும் அவ்வட்டத்தின் நேர்மாறு ஒரு கோடாகும்.

நேர்மாறு காணவேண்டிய வட்டம் c இன் மையம் C, ஆரம் a. மேலும் இவ்வட்டம் அமைந்திருக்கும் தளம் ψ .


அதாவது, குறிப்பீட்டுக் கோளத்தின் மையம் வழியாகச் செல்லும் வட்டத்தின் நேர்மாறு ஒரு கோடாகும்.

குறிப்பீட்டுக் கோளமையம் O, வட்டத்தின் தளத்தின் (ψ) மீதமையவில்லை

குறிப்பீட்டுக் கோளத்தின் மையம் வட்டத்தின் தளத்தில் அமையாத போது அவ்வட்டத்தின் நேர்மாறு மற்றொரு வட்டமாகும்.

குறிப்பீட்டுக் கோள மையம் வட்டத்தின் தளத்தில் அமையுமானால், எடுத்துக்கொள்ளப்பட்ட வட்டமானது {C, a} கோளத்தின் பெரு வட்டமாகும். இந்நிலையில் கோளத்தின் நேர்மாறு காணும் முறையில் வட்டத்தின் நேர்மாறு காணலாம்.



</doc>
<doc id="253426" url="https://ta.wikipedia.org/wiki?curid=253426" title="குன்றக்குடி முருகன் கோயில்">
குன்றக்குடி முருகன் கோயில்

குன்றக்குடி முருகன் கோயில், சிவகங்கை மாவட்டம், குன்றக்குடி எனும் ஊரின் குன்றின் உச்சியில் சண்முகநாதர், வள்ளி – தெய்வானையுடன், ஆறுமுகங்களும் பன்னிரு திருக்கரங்களுடன் காட்சி தருகிறார். இக்கோயிலில் குடிகொண்ட முருகனை குறித்து அருணகிரிநாதர் தம் திருப்புகழில் பாடியுள்ளார்.

மதுரையிலிருந்து எண்பது கிலோ மீட்டர் தொலைவில் அமைந்துள்ளது. குன்றக்குடியிலிருந்து ஐந்து கிலோமீட்டர் தொலைவில் பிள்ளையார்பட்டி கோயில் உள்ளது.




</doc>
<doc id="253431" url="https://ta.wikipedia.org/wiki?curid=253431" title="ஏற்காடு விரைவுவண்டி">
ஏற்காடு விரைவுவண்டி

ஏற்காடு விரைவுவண்டி (வண்டி எண்: 22649/22650) என்னும் வண்டியை இந்திய ரயில்வேயின் தென்னக இரயில்வே இயக்குகிறது. இது ஈரோட்டையும், சென்னையையும் இணைக்கிறது.



</doc>
<doc id="253451" url="https://ta.wikipedia.org/wiki?curid=253451" title="புலாவ் பெசார், மலாக்கா">
புலாவ் பெசார், மலாக்கா

புலாவ் பெசார் (ஆங்கிலம்: Big Island, மலாய் மொழி: Pulau Besar) என்பது மலேசியா, மலாக்கா, மத்திய மலாக்கா மாவட்டத்தில் அமைந்து இருக்கும் ஒரு தீவாகும். மலாக்கா மாநகரில் இருந்து, 12 கிலோமீட்டர் தொலைவில், மலாக்கா நீரிணையில், புலாவ் பெசார் தீவு அமைந்து உள்ளது. 

மலாய் மொழியில் "புலாவ்" என்றால் தீவு. "பெசார்" என்றால் பெரியது. தமிழில் பெரிய தீவு என்று அழைக்கலாம். இருப்பினும், புலாவ் பெசார் என்றே அறியப் படுகிறது. மலாக்கா மாநிலத்தின் கடல்பகுதியில் ஏறக்குறைய பதினைந்து தீவுகள் இருக்கின்றன. 

புலாவ் பெசார் தீவைச் சுற்றிலும், மேலும் ஐந்து சின்னச் சின்னத் தீவுகள் உள்ளன. அவற்றில் மிக முக்கியமானவை புலாவ் நங்கா, புலாவ் செரிம்புன் தீவுகள். இவை புலாவ் பெசார் தீவிற்கு மிக அருகில் உள்ளவை. இந்தப் புலாவ் பெசார் தீவில் புராணங்களும் மர்மங்களும் நிறைந்து உள்ளன.

புலாவ் பெசார் ஓர் அழகிய தீவு. அங்கே அரியவகை மீன்கள், கடல் பாசிகள் நிறைந்து உள்ளன. இந்தத் தீவைச் சுற்றிலும் பவளமேனி மணல் கரைகள், மஞ்சள் மணல் திட்டுகளைக் காணலாம். தீவின் உள்ளே கரடு முரடான பாறைப் படிவங்கள் உள்ளன. உயிரியல் ஆய்வாளர்களுக்கு ஓர் ஆய்வுத் தளமாகவும் விளங்குகிறது. மலாக்கா நீரிணையின் தென் பகுதியில், நன்னீர் கிடைக்கும் ஒரே இடம், இந்தப் புலாவ் பெசார் தீவு தான். 

முன்பு, புலாவ் பெசார் தீவிற்கு, கடலாமைகள் ஆயிரக் கணக்கில் வந்தன. இப்போது அவை வருவது இல்லை. அண்மைய காலங்களில் இந்தத் தீவு நவீன மயமாக்கப்பட்டு வருவதால், கடலாமைகளின் போக்குவரத்தும் குறைந்து விட்டது.

15ஆம் நூற்றாண்டில், பருவக் காற்றுகளை நம்பி வந்த பாய்மரக் கப்பல்களுக்கு, நன்னீர் வழங்கும் புகலிடமாகவும், ஒரு முக்கியத் தளமாகவும் இந்தப் புலாவ் பெசார் தீவு விளங்கி இருக்கிறது.

லேடாங் இளவரசிக்கும், புலாவ் பெசார் தீவிற்கும் புராணத் தொடர்புகள் இருந்து இருக்கின்றன. ஜொகூர், மலாக்கா மாநிலங்களின் எல்லையில் லேடாங் மலை இருக்கிறது. அந்த மலையில், புராண காலத்து தேவதை ஒருவர், காவல் காத்து வருவதாக, மலேசியப் புராணக் கதைகளில் இன்றும் சொல்லப் படுகிறது. அந்த வகையில், மலாய் இலக்கியக் களஞ்சியமான செஜாரா மலாயுவில், குனோங் லேடாங் இளவரசியைப் பற்றிய ஒரு புராணக் கதையும் எழுதப் பட்டுள்ளது. 


</doc>
<doc id="253456" url="https://ta.wikipedia.org/wiki?curid=253456" title="வேதாங்கங்கள்">
வேதாங்கங்கள்

வேதாங்கங்கள், வேதத்தின் ஆறு உறுப்புகள் என்று சொல்லப்படுகின்றன. வேத ஒலிகளையும் அக்ஷரங்களையும் புரிந்து கொண்டு சரியான முறையில் பயன்படுத்த வேதாங்கங்கள் மிக முக்கியமாய் இருக்கின்றன. வேதங்களைக் கற்பிப்பதில் வேதாங்கங்களுக்கு முதன்மை இடம் அளிக்கப்படுகிறது.

வேதாங்கங்கள் எண்ணிக்கையில் ஆறு வகைப்படும்.


இவை ஒவ்வொன்றும் ஒரு உறுப்பாக, வேதங்களின் ஒரு அங்கமாகக் கருதப்படுவதால் இவையனைத்தும் வேதாங்கங்கள் அல்லது ஆறு சாத்திரங்கள் என்பர்.


</doc>
<doc id="253462" url="https://ta.wikipedia.org/wiki?curid=253462" title="புரோமசமிலம்">
புரோமசமிலம்

புரோமசமிலம் (Bromous acid) என்பது HBrO2 என்ற மூலக்கூற்று வாய்ப்பாடு கொண்ட ஓர் அமிலமாகும். இவ்வமிலத்தில் புரோமின் +3 ஆக்சிசனேற்ற நிலையில் உள்ளது. புரோமசமிலத்தின் உப்புகள் புரோமைட்டுகள் எனப்படுகின்றன. இந்த அமிலம் நிலையற்றது மற்றும் ஒரு வினையில் இடைநிலையாக உருவாகிறது. உதாரணமாக, ஐப்போபுரோமைட்டுகளின் ஆக்சிசனேற்ற வினையின் போது இது இடைநிலையாகத் தோன்றுகிறது.

மரபார்ந்த வேதியியல் முறை அல்லது மின்வேதியியல் முறையில் நேர்மின் முனை ஆக்சிசனேற்றம் வழியாக புரோமசமிலத்தைத் தயாரிக்க முடியும்.

ஐப்போ புரோமசமிலத்தை விகிதச் சிதைவுக்கு உட்படுத்தினால் அது புரோமசமிலம் மற்றும் ஐதரோபுரோமிக் அமிலம் ஆகியனவாகப் பிரிகிறது.

புரோமிக் அமிலமும் ஐதரோ புரோமிக் அமிலமும் விகிதச்சேர்க்கை வினையில் ஈடுபட்டு புரோமசமிலத்தைக் கொடுக்கின்றன.

பல புரோமைட்டு சேர்மங்கள் நிலைப்புத்தன்மையுடன் காணப்படுகின்றன. இவற்றைத் தனித்துப் பிரிக்கவும் இயலும். உதாரணமாக , NaBrO2• 3H2O மற்றும் Ba(BrO2)2•H2O.

பெர்மாங்கனேட்டுகளை மாங்கனேட்டுகளாக ஒடுக்கும் வினைகளில் புரோமைட்டுகள் பயன்படுகின்றன. 


</doc>
<doc id="253465" url="https://ta.wikipedia.org/wiki?curid=253465" title="கொழும்பு கலங்கரை விளக்கம்">
கொழும்பு கலங்கரை விளக்கம்

கொழும்பு கலங்கரை விளக்கம் அல்லது கொழும்பு வெளிச்சவீடு எனப்படுவது, இலங்கைத் தலைநகர் கொழும்பில் துறைமுகத்துக்கு அண்மையில் உள்ள கலங்கரை விளக்கம் ஆகும். இலங்கைத் துறைமுக அதிகாரசபையினால் இயக்கிப் பேணப்பட்டுவரும் இது கொழும்புத் துறைமுகத்திற்குத் தெற்கேயுள்ள கல்பொக்க முனையில், மரைன் டிரைவ் சாலையோரம் கடலைப் பார்த்தபடி அமைந்துள்ளது. கொழும்புத் துறைமுக விரிவாக்கத் திட்டங்களின்போது கட்டப்பட்ட புதிய கட்டிடங்கள் பழைய கலங்கரை விளக்கத்தின் ஒளியை மறைத்ததனால், அது கைவிடப்பட்டது. அதற்குப் பதிலாக 1952ல் இப்புதிய கலங்கரை விளக்கம் கட்டப்பட்டது. இது இலங்கையின் முதலாவது பிரதமரான கௌரவ டி. எஸ். சேனநாயக்காவினால் திறந்துவைக்கப்பட்டது. 

29 மீட்டர் (95 அடி) உயரம் கொண்ட இந்தக் கலங்கரை விளக்கம் 12 மீட்டர் (39 அடி) உயரமான மேடையொன்றின் மீது அமைக்கப்பட்டுள்ளது. இம்மேடையின் மேல் நான்கு மூலைகளிலும் நான்கு சிங்கச் சிற்பங்கள் உள்ளன. இதன்மீது ஏறி பரந்த கடற்காட்சியைப் பார்க்க முடியும் என்பதால் பொது மக்களும், கொழும்புக்குச் சுற்றுலா வருபவர்களும் இவ்விடத்துக்கு வருவர். இலங்கையில் உள்நாட்டுப் போர் தீவிரமடைந்த காலத்தில், துறைமுகம், கடற்படைத் தலைமையகம் போன்ற உயர் பாதுகாப்புப் பகுதிகளுக்கு அண்மையில் இருந்ததால், இப்பகுதிக்கு மக்கள் வருவது கட்டுப்படுத்தப்பட்டது.


</doc>
<doc id="253469" url="https://ta.wikipedia.org/wiki?curid=253469" title="கொண்டை உழவாரன்">
கொண்டை உழவாரன்

கொண்டை உழவாரன் ("Hemiprocne coronata; Crested treeswift") என்னும் ஒரு வகையான உழவாரக் குருவி அல்லது உழவாரன் (Swift) பறவையானது அபோடிடே ("Apodidae") என்ற குடும்பத்தைச் சேர்ந்தது. இப்பறவை பார்ப்பதற்குத் தூக்கணாங்குருவி போன்று காணப்படும், ஆனால் இது பறந்து கொண்டே அதன் உணவைப் பிடிக்கும் பழக்கம் கொண்டது.

பார்ப்பதற்குக் கொஞ்சம் ரீங்காரப்பறவை போன்றுகாணப்பட்டாலும் ஹெமபிரிசிடி ("Hemiprocnidae") என்ற ஒரு தனிக் குடும்பத்தைச் சேர்ந்தது. கொண்டையுள்ள உழவாரன் 23 செமீ (9 அங்குலம்) நீள முள்ள ஒரு பெரிய மெல்லிய பறவை ஆகும். இந்த வகை இனங்கள் மேற்புறம் புறா போன்ற சாம்பல் நிறத்திலும், கீழே வெள்ளை நிறத்திலும் உள்ளது. இதன் நீண்ட இறக்கைகள் ஒரு இருண்ட சாம்பல் நிறத்தில் இருக்கும். ஆண் பறவையானது பக்கவாட்டில் ஆரஞ்சு நிற முகம் கொண்டது. இந்த இனங்களின் அழைப்பு ஒரு கடுமையான ஒலி அலைப்பு உடையது.

அது இந்தியா, இலங்கை, பூட்டான், நேபாளம், வங்கதேசம், மியான்மர், தாய்லாந்து, வியட்நாம், கம்போடியா, லாவோஸ், சீனா போன்ற நாடுகளில் காணப்படுகிறது. இவை வெளிப்படையான வனப்பகுதி மற்றும் இலையுதிர் காடுகளில் காணப்படுகின்றன. இவை இந்தியாவில் பொதுவாக திறந்தவெளி சுற்றுச்சூழல்களில் காணப்படுகின்றன. பெரும்பாலும் பறவைகள் இவை 365 மீ (1,198 அடி) மேற்பட்ட உயரத்தில் உள்ள பகுதிகளில் வாழ்கின்றன. கொண்டையுள்ள உழவாரன் மரத்தின் கிளைகளில், ஒரு சிறிய கூடு கட்டி, சமயத்தில் ஒரே ஒரு நீல நிற முட்டை இடுகிறது , ஆண், பெண் பறவைகள் இருபாலரும் அடைகாப்பதை வழக்கமாக கொண்டுள்ளன.


</doc>
<doc id="253471" url="https://ta.wikipedia.org/wiki?curid=253471" title="முதல் வசந்தம்">
முதல் வசந்தம்

முதல் வசந்தம் என்பது 1986ஆவது ஆண்டில் வெளியான ஒரு இந்தியத் தமிழ் திரைப்படமாகும். மணிவண்ணன் இயக்கிய இப்படத்தை பி. கலைமணி தயாரித்திருந்தார். இப்படத்தில் சத்யராஜ், பாண்டியன், மலேசியா வாசுதேவன் மற்றும் ரம்யா கிருஷ்ணன் ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு இளையராஜா இசையமைத்திருந்தார்.


இப்படத்திற்கு இசையமைத்தவர் இசைஞானி இளையராஜா ஆவார். 


</doc>
<doc id="253476" url="https://ta.wikipedia.org/wiki?curid=253476" title="சிறப்புப்பாயிரம் பொதுவிதி">
சிறப்புப்பாயிரம் பொதுவிதி

சிறப்புப்பாயிரம் பொதுவிதி என்பது ஒரு நூலில் அமையவேண்டிய சிறப்புப் பாயிரம் எப்படி அமையவேண்டும் என்பதற்கான இலக்கணம் ஆகும்.

ஒரு நூலின் சிறப்புப் பாயிரம் எவ்வாறு அமையவேண்டும் என்பதற்கு நன்னூல் காட்டும் பொதுவிதி:



</doc>
<doc id="253483" url="https://ta.wikipedia.org/wiki?curid=253483" title="காரை">
காரை

காரை என்பது, (தாவர வகைப்பாடு : "Canthium parviflorum") தமிழகத்தின் பழத்தாவரங்களில் ஒன்றாகும். இது காரச்செடி என்றும் அழைக்கப்படும் இதன் காய்கள் காரக்காய் என்றும் அழைக்கப்படுகிறது. இது ஒரு முள்செடியாகும். தமிழகமெங்கும் காணப்படுகின்றது. இது ஒரு பூக்கும் தாவர இனமாகும். இதன் இலையும் முள்ளும் மாற்றடுக்கில் அமைந்த குத்துச் செடியாகும். இதன் காய்கள் பச்சை நிறத்தில் காணப்படும். பிறகு மஞ்சள் நிறமாக முதிர்ந்து மங்கலான மஞ்சள் நிறப் பழமாகும். இதன் காய்கள், பழங்கள் உண்ணக்கூடியவை. இதன் இலை, பழம் ஆகியவை மருத்துவப் பயனுடையவை. இத்தாவரம் தொண்டை நாட்டில் காஞ்சி நகருக்கு அருகில் உள்ள திருக்கச்சி நெறிக் காரைக்காடு என்னும் கோயிலில் தலமரமாக உள்ளது.


</doc>
<doc id="253491" url="https://ta.wikipedia.org/wiki?curid=253491" title="கோட் ரெட் (கணினிப் புழு)">
கோட் ரெட் (கணினிப் புழு)

கோட் ரெட் ("Code Red")என்பது இணையத்தில் ஜூலை 15, 2001 ஆம் ஆண்டு கண்டறியப்பட்ட ஒரு கணினிப் புழுவாகும். இது மைக்ரோசாப்ட் நிறுவனத்தின் IIS சர்வரில் செயல்படும் கணினிகளை தாக்கியது.

இந்த கணினிப் புழு முதலில் கண்டறிந்தது இஅய் ("eEye") டிஜிட்டல் செக்யூரிட்டி நிறுவனத்தின் ஊழியர்கள் மார்க் மெய்பிரெட் மற்றும் ரியான் பெர்மெஹ் ஆவர். கணினி புழுவை கண்டுபிடித்த நேரத்தில் அவர்கள் அருந்தி கொண்டிருத்த "கோட் ரெட் மௌன்டைன் டியு" குளிர்பானத்தின் பெயரையே "கோட் ரெட்" என்று கணினிப்புழுவுக்கும் வைத்தனர்.


</doc>
<doc id="253495" url="https://ta.wikipedia.org/wiki?curid=253495" title="பெய்லி பாலம்">
பெய்லி பாலம்

பெய்லி பாலம் (baily bridge) என்பது சம்மு காசுமீர் மாநிலத்தில் லடாக் பள்ளத்தாக்குப் பகுதியில் உள்ள த்ராஸ் நதியையும் மற்றும் சுரு நதியையும் இணைக்கும் பாலம் ஆகும். இது 1982இல் இந்திய ராணுவத்தால் கட்டப்பட்டது. பெய்லி பாலம் தான் உலகின் மிகப் பெரிய உயரத்தில் உள்ள பாலம், 30 மீட்டர் நீளமும் கொண்ட இந்த பாலம் 5602 மீட்டர் உயரத்தில் அமைந்துள்ளது.



</doc>
<doc id="253496" url="https://ta.wikipedia.org/wiki?curid=253496" title="கால்சியம் குளோரேட்டு">
கால்சியம் குளோரேட்டு

கால்சியம் குளோரேட்டு "(Calcium chlorate)" என்பது குளோரிக் அமிலத்தினுடைய கால்சியம் உப்பு ஆகும். இதன் மூலக்கூற்று வாய்பாடு Ca(ClO) ஆகும். பொட்டாசியம் குளோரேட்டு போலவே இதுவும் ஒரு வலிமையான ஆக்சிசனேற்றியாகும். வாணச்செய்முறையை முறைபடுத்த கால்சியம் குளோரேட்டைப் பயன்படுத்த முடியும். கரிமப் பொருள்கள் போன்ற ஆக்சிசன் ஒடுக்கிகள் முன்னிலையில் வலிமையாக சூடுபடுத்தும் போது இது வெடிக்க நேரிடலாம்.
வலிமையான் ஆக்சிசனேற்றிகளின் முன்னிலையில் கால்சியம் குளோரைடை ஆக்சிசனேற்றம் செய்யும் போது கால்சியம் குளோரேட்டு உருவாகிறது.


</doc>
<doc id="253499" url="https://ta.wikipedia.org/wiki?curid=253499" title="ஆன்னி ஜம்ப் கெனான்">
ஆன்னி ஜம்ப் கெனான்

ஆன்னி ஜம்ப் கெனான் ("Annie Jump Cannon"), (திசம்பர் 11, 1863 – ஏப்பிரல் 13, 1941) ஓர் அமெரிக்க வானியலாளர் ஆவார். இவரது விண்மீன் அட்டவணைப்பணி இக்கால விண்மீன் வகைப்பாட்டிற்கு வித்திட்டது. இவரும் எட்வார்டு சி. பிக்கெரிங்கும் இணைந்து ஆர்வார்டு வகைப்பாட்டுத் திட்டம் எனும் வெப்பநிலைசார்ந்த முதல் சீரிய விண்மீன்களின் வகைப்பாட்டு முறையை உருவாக்கினர். இவர் தன் வாழ்நாள் முழுவதும் காதுகேளாதவராகவே இருந்தார்.

ஆன்னி ஜம்ப் கெனான் தெலாவேரில் உள்ள டோவரில் 1863 திசம்பர் 11இல் பிறந்தார். இவர் கப்பல்கட்டுநரும் அரசு மன்ற உறுப்பினருமான வில்சன் கெனான் என்பவருக்கும் அவரது இரண்டாம் மனைவியான மேரி ஜம்ப்புக்கும் மூத்தமகவாகப் பிறந்தார். முதலில் அவரது தாய்தான் இவருக்கு விண்மீன்குழுக்களைப் பயிற்றுவித்துள்ளார். அவரே இவரைத் தன் சொந்த ஆர்வங்களின்படி தன்வாழ்வை அமைத்துக்கொள்ள ஊக்கம் ஊட்டியுள்ளார். அவரது கல்வி கணிதம், வேதியியல், உயிரியல் புலங்களில் வெல்லெசுலி கல்லூரியில் அமையப் பரிந்துரைத்துள்ளார். கெனான் தாயின் அறிவுரையை ஏற்று தனக்கு விருப்பமான வானியல் கல்வியைப் பயின்றார். இவர் குழந்தையிலேயோ அல்லது வளரிளம்பருவத் தொடக்கத்திலேயோ காதுகேளாமையால் இன்னலுறலானாராம். இது நடந்த சரியான காலமும் காரணமும் தெளிவாக அறியமுடியவில்லை. சிலநேரங்களில் இது செங்காய்ச்சலால் ஏற்பட்டதாகக் கூறப்படுகிறது. காதுகேளாமையால் அவரால் பிறரோடு இயல்பாகப் பழக முடியவில்லை. எனவே அவர் தன் தொழிலிலேயே மூழ்கியிருந்தார். இவர் திருமணமே செய்துகொள்ளவில்லை. எனவே இவருக்குக் குழந்தைகளும் கிடையாது.

இப்போது உவெசுலிக் கல்லூரி என்று அழைக்கப்படும் வில்மிங்டன் கருத்தரங்கக் கல்விக்கழகத்தில், கெனான் ஒரு சிறந்த மாணவராகப் பயின்றார். குறிப்பாக்க் கணிதத்தில் நல்ல வல்லமை பெற்றிருந்தார். அவர் 1880இல் மசாச்சூசட்டில் உள்ள வெல்லெசுலிக் கல்லூரியின் பள்ளிக்கு அனுப்பிவைக்கப்பட்டார். இது அமெரிக்காவிலேயே பெண்கள் பயிலும் மிகச் சிறந்த பள்ளியாகும். இங்கு இவர் இயற்பியலும் வானியலும் கற்றார்.

இவர் அப்போது அமெரிக்கவில் உள்ள மிகச் சில இயற்பியலாளருள் ஒருவரான சாரா பிரான்சிசு வைட்டிங் என்பவரிடம் கல்வி கற்றார். வெல்லெசுலிக் கல்லூரியில் முதல் மாணவியரானார். இவர் 1884இல் இயற்பியலில் பட்டம் பெற்றார். பிறகு பத்தாண்டுகளுக்கு வீட்டில் வந்து தங்கியிருந்தார். ஓரளவுக்கு, கெனானுக்குப் பிடித்த வேலை பெண்களுக்குத் தரப்படாததால் இது நேர்ந்தது.

இக்கால இடைவெளியில் அவர் ஒளிப்படக்கலையில் நல்ல பயிற்சி பெற்றுள்ளர். 1892இல் ஐரோப்பா முழுவதும் சென்று தன் பிலேர்பேழைக் கருவியால் ஒளிப்படங்கள் எடுத்துள்ளார். அவர் விட்டுக்குத் திரும்பியதும் அவரது படங்களும் உரையும் ’’கொலம்பசின் காலடிச் சுவட்டில்’’ என்ற தலைப்பில் பிலேர் குழுமத்தால் வெளியிடப்பட்டுள்ளன. இது மலராகச் சிகாகோவில் 1893இல் உலகக் கொலம்பிய காட்சியரங்கில் சுற்றுக்கும் விடப்பட்டுள்ளது.

விரைவில் அவர் செங்காய்ச்சல் கண்டு முழு காதுகேளாமையுற்றார். இதனால் அவர் பிறரோடு பழக முடியாமல் போயிற்று. ஆகவே அவர் தன் முழுநேரத்தையும் தன்பணியில் செலுத்தலானார். இவர் திருமணமே செய்து கொள்ளவில்லை.

கெனானின் தாயார் 1894இல் இறந்துவிடவே அவரது வீட்டு வாழ்க்கை அரியதாகியது. எனவே வெல்லெசுலிக் கல்லூரியின் தனது முன்னாள் பயிற்றுநரான பேராசிரியர் சாரா பிரான்சிசு வைட்டிங்குக்கு அங்கே வேலை கிடைக்குமாவெனக் கேட்டுக் கடிதம் எழுதினார். வைட்டிங் இவரைத் தன் இளமியற்பியல் ஆசிரியராக அமர்த்திக் கொண்டார். இது அக்கல்லூரியில் இயற்பியலும் வானியலும் பயில வாய்ப்பளித்தது. வைட்டிங்கும் இவரைக் நிறமாலையியலைப் படிக்குமாறு தூண்டினார்.

வானியற் கல்வியைத் தொடர்ந்தவாறே, நல்லதொரு தொலைநோக்கியை அணுக, ’’சிறப்பு மாணவராக’’ இராட்லிளிஃப் கல்லூரியில் சேர்ந்தார். இராட்கிளிஃப் ஆர்வார்டுக் கல்லூரிக்கருகே அமைக்கப்பட்டிருந்தது. ஆர்வார்டுக் கல்லூரிப் பேராசிரியர்கள் அங்கே இராட்கிளிஃப் பெண்களுக்கு அவர்களது விரிவுரைகளை மீண்டும் ஆற்றினர். இதனால் அவர் ஆர்வார்டு கல்லூரி வான்காணகத்தை அணுகுதல் எளிதாகியது. மேலும் 1896இல் எட்வார்டு சி. பிக்கெரிங் அந்த வான்காணகத்தில் கெனானைத் தன் உதவியாளராக அமர்த்திக்கொண்டார். கெனான் 1907 அளவில் தன் படிப்பை முடித்து வெல்லெசுலியில் முதுகலைப் பட்டம் பெற்றார்.

கெனான் 1896இல் "பிக்கெரிங்கின் பெண்" உறுப்பினர் ஆனார். இது வானில் உள்ள ஒளிப்படப் பருமை எண் 9 கொண்ட ஒவ்வொரு விண்மீனையும் படம்பிடித்து வரைந்து என்றி டிரேப்பர் அட்டவணையை நிரப்பி முடிக்க, ஆர்வார்டு வான்காணக இயக்குநரான எட்வார்டு சி. பிக்கெரிங் அமர்த்தும் பெண்பாலாருக்கான பணியாகும்.

மருத்துவரும் பயில்நிலை வானியலாளருமான என்றி டிரேப்பர் எனும் செல்வந்தரின் விதவை மனைவி இந்த வேலைக்கான நிதியை ஒதுக்கி இப்பணியை ஏற்பாடு செய்துள்ளார். இங்கு ஆய்வகத்தில் ஆண்கள் தொலைநோக்கியை இயக்கிப் படமெடுக்க, பெண்கள் அத்தகவல்களை ஆய்வு செய்து வானியல் கணக்கீடுகளைச் செய்வர். மேலும் பகலில் அவற்றை அட்டவணைப்படுத்துவர். பிக்கெரிங் இந்த நீண்ட கால அட்டவணைத் திட்டத்தினை உருவாக்கினார். இத்திட்டத்தில் எவ்வளவு முடியுமோ அவ்வளவு எண்ணிக்கையில் விண்மீன்களின் வகைப்பாட்டுக்கான ஒளியியல் கதிர்நிரல்களைப் பெற்று அவற்றைக் கொண்டு கதிர்நிரலால் விண்மீன்களை வகைப்படுத்தி சுட்டி (Index) உருவாக்குவர். இதில் அளவீடுகள் எடுப்பதே அரிது. அதைவிட அரியது அறிவார்ந்த வகைப்பாட்டை உருவாக்குவதாகும்.
டிரேப்பர் அட்டவணைப்பணி தொடங்கிய சில காலத்துக்குள்ளேயே விண்மீன்களை வகைப்படுதுவதில் கருத்து வேறுபாடு உருவாகி விட்டது. முதலில் நெட்டி பரார் பகுப்பாய்வைத் தொடங்கினார். ஆனால் சில மாதங்களுக்குள் திருமணம் செய்து கொள்ள இப்பணியைவிட்டு விலகினார். எனவே இப்பணி என்றி டிரேப்பரின் உறவினரான அந்தோணியோ மௌரியிடம் விடப்பட்டது. இவர் சிக்கலான வகைபாட்டு முறையைக் கடைபிடிக்க விரும்பினார். இந்த திட்டத்தை மேற்பார்வையிட்டுவந்த வில்லியமினா பிளெமிங் மிகவும் எளிய நேரடியான முறையை விரும்பினார். கெனான் இருவருக்கும் இடையில் சந்துசெய்வித்து பொலிவுமிக்க தென் அரைக்கோள விண்மீன்களை ஆயத் தொடங்கினார். இவற்றுடன் இவர் ஒரு மூன்றாம் அமைப்பைப் பயன்படுத்தினார். இம்மூன்றாம் முறை விண்மீன்களை O, B, A, F, G, K, M எனும் கதிர்நிரல் சார்ந்த வகுப்புகளாகப் பிரிப்பதாகும். இவரது முறை பால்மர் உட்கவர் வரிகளின் வலிமையைப் பொறுத்தது. உடுக்கண வெப்பநிலைகளில் உட்கவர் வரிகளைப் புரிந்துகொண்டதும் இவரது வகைபாட்டு அமைப்பு, அண்மைய விண்மீன் பட்டியல்களைத் தவிர்க்க, மீள்வரிசை படுத்தப்பட்டது. கெனான் இதற்காக விண்மீன் வகைப்பாட்டை எளிதாக நினைவுகொள்ள, "Oh Be a Fine Girl, Kiss Me" என்ற நினைவியை உருவாக்கினார். கெனான் தனது முதல் உடுக்கணக் கதிர்நிரல்களை 1901இல் வெளியிட்டார்.

வெறும் இல்லக்கிழத்திகளாக வாழாமல் ’’வரம்பு மீறி’’ வேலை செய்வதற்காக முதலில் கண்டிக்கப் பட்டனர். இத்துறையில் பெண்கள் உதவியாளராக மட்டுமே உயர முடியும். மேலும் அவர்களுக்கு வாரத்தில் ஆறுநாட்களும் நாளுக்கு ஏழுமணிநேர வேலையும் மணிக்கு 25 செண்டு பணமும் மட்டுமே தரப்படும். ஆனால் கெனான் இத்துறையில் தனது ஈடிணையற்ற பொறுமையாலும் உழைப்பாலும் தன்னிகரற்று வளர்ந்தார். ஏன், அவர் வான்காணக ஆடவருக்கே பல உதவிகள் புரிந்து நல்ல பெயருடன் திகழ்ந்தார். இவர் தரகு பங்களிப்புக்கும் உலகளவில் தூதரைப் போல ஆடவர்களிடையே சாதனப் பரிமாற்றங்களுக்கும் துனை நல்கினார். இவர் பல நூல்களையும் கட்டுரைகளையும் எழுதினார். மேலும் 1933இல் சிகாகோவில் நடந்த உலக விழாவில் தொழில்முறைப் பெண்களுக்கான பேராளராகக் கலந்துக் கொண்டார்.

கெனானின் உறுதிப்பாடும் கடுமையான உழைப்பும் பெரும்பயனைத் தந்தன. அவர் வேறு எவருமே தம் வாழ்நளில் செய்திராத அளவுக்கு அதாவது 500,000 விண்மீன்களை வகைப்படுத்தினார். மேலும் அவர் 300 மாறுபடும் விண்மீன்களையும் ஐந்து வளிம ஒண்முகில்களையும், ஒரு கதிர்நிரல் இரும விண்மீனையும் கண்டுபிடித்தார். மேலும் 200,000 மேற்கோள்கள் அடங்கிய நூல்தொகை ஒன்றையும் உருவாக்கினார். அவற்றின் கதிர்நிரல் அமைவைப் பார்த்தே மூன்று விண்மீன்களை ஒரு மணித்துளிக்குள் வகைப்படுத்திவிடுவாராம். உருப்பெருக்காடியைப் பயன்படுத்தினால் கண்ணால் பார்க்கும் பொலிவை விட 16 மடங்கு மங்கிய, அதாவது பொலிவெண் 9 அளவுக்கு மங்கிய, விண்மீன்களைக் கூட வல்லமையைப் பெற்றிருந்துள்ளார்.

பன்னாட்டு வானியல் ஒன்றியம் 1922 மே 9 இல் கெனானின் விண்மீன் வகைப்பாட்டு முறையை ஒரு சில மாற்றங்களுடன் ஏற்றுக்கொள்ள தீர்மானம் நிறைவேற்றியது. அது இன்றும் கூட விண்மீன் வகைபாட்டுக்குப் பயன்படுத்தப்படுகிறது.

இவரோடு கூட ஆய்வு செய்த வானியலாளர் செசில்லா பேய்ன் கெனானின் தரவுகளைப் பயன்படுத்தி பெரும்பாலான விண்மீன்கள் நீரகத்தாலும் எல்லியத்தாலும் அகியவை என நிறுவினார்.

ஆன்னி 1940இல் அவர் ஓய்வு பெறும்வரை வானியலில் 40 ஆண்டுகள் பணியாற்றினார். இக்காலத்தில் அறிவியல் சமுதாயத்தில் பெண்கள் ஆண்களுக்கு நிகராக ஏற்கப்படவும் முன்னேறவும் பெருமை பெறவும் பெரிதும் பாடுபட்டார். இவரது அமைதியான கடுமையான உழைப்பும் பண்பும் பாங்கும் அவரது வாழ்நாள் முழுவதும் உதவியதோடு வானியலில் பெண்கள் முன்னேறும் வழித்தடத்தையும் சமைத்தது.

கெனான் 1941 ஏப்பிரல் 13இல் 77ஆம் அகவையில் மசாசூசட், கேம்பிரிட்ஜில் இயற்கை எய்தினார்.. வானியலில் சிறந்த பணிபுரியும் பெண்வானியலாளருக்கு அமெரிக்க வானியல் கழகம் ஒவ்வோராண்டும் ஆன்னி ஜம்ப் கெனான் வானியல் விருதை வழங்கி வருகிறது.





</doc>
<doc id="253504" url="https://ta.wikipedia.org/wiki?curid=253504" title="கோபால்ட்(II) குளோரேட்டு">
கோபால்ட்(II) குளோரேட்டு

கோபால்ட்(II) குளோரேட்டு (Cobalt(II) chlorate) என்பது Co(ClO) என்ற மூலக்கூற்று வாய்பாடு கொண்ட ஒரு வேதிச் சேர்மமாகும். கோபால்ட்(II) சல்பேட்டு மற்றும் பேரியம் குளோரேட்டு ஆகியவற்றுக்கு இடையிலான இரட்டை இடப்பெயர்ச்சி வினையின் மூலமாக கோபால்ட்(II) குளோரேட்டைத் தயாரிக்க முடியும்.

எல்லா குளோரேட்டுகளையும் போல கோபால்ட்(II) குளோரேட்டும் ஒரு ஆக்சிசனேற்றியாகும்.


</doc>
<doc id="253505" url="https://ta.wikipedia.org/wiki?curid=253505" title="மதனகோபால சுவாமி கோயில்">
மதனகோபால சுவாமி கோயில்

மதனகோபால சுவாமி கோயில், மதுரை நகரத்தின் மேல மாசி வீதி - தெற்கு மாசி வீதி சந்திப்பில், பெரியார் பேருந்து நிலையத்தின் அருகில் அமைந்துள்ளது. இது கிருஷ்ணன் கோயில் ஆகும். மூலவர் மதனகோபால் சுவாமி என்ற பெயருடன் கையில் புல்லாங்குழவுடன், ச‌‌த்‌தியபாமா‌ – ருக்மணி சமேதராக அருள் புரிகிறார். மதுரவல்லி தாயார் மற்றும் ஆண்டாள் சன்னதிகள் தனியாக உள்ளது. தல விருட்சம் வாழை மரம்..

பிரித்தானியாவின் இந்தியப் பேரரசு காலத்தில், மதனகோபால சுவாமி கோயில் கற்றூண்களில் பலவற்றை, அமெரிக்க ஐக்கிய நாட்டிற்குக் எடுத்துச் செல்லப்பட்டு, அங்குள்ள பிலடெல்பியா காட்சிக்கூடத்தில் ஒரு மண்டபமாக அமைக்கப்பட்டுள்ளது.

கூடலழகர் பெருமாள் கோயில் மற்றும் இம்மையிலும் நன்மை தருவார் கோயில் மதனகோபால சுவாமி கோயிலுக்கு மிகமிக அருகில் அமைந்த கோயில்கள்.

ஆண்டாளும் பெரியாழ்வாரும் ஒரு முறை திருவில்லிபுத்தூரிலிருந்து ஸ்ரீரங்கம் செல்லும் வழியில், மதனகோபால சுவாமியை வழிப்பட்டுச் சென்றதாக இக்கோயில் தல புராணம் கூறுகிறது.

மதனகோபால சுவாமி கோயில் நிர்வாகத்தின் கீழ் அமைந்த கோயில்கள்;





</doc>
<doc id="253507" url="https://ta.wikipedia.org/wiki?curid=253507" title="மேரி அடேலா பிளேக்">
மேரி அடேலா பிளேக்

மேரி அடேலா பிளேக் ("Mary Adela Blagg", மே 17, 1858 – ஏப்பிரல் 14, 1944) ஒரு ஆங்கிலேய வானியலாளர்.

இவர் சுட்டாஃபோர்டுசயரில் உள்ள சீடில் எனும் இட்த்தில் பிறந்துள்ளார். தன் வழ்நாள் முழுவதும் அங்கேயே வாழ்ந்துள்ளார். மேரி ஜான் சார்ள்சு பிளேகுக்கும் ஃபிரான்சு கரோலின் ஃபூட்டிட்டுக்கும் மகளாகப் பிறந்துள்ளார். இவர் தனது தாயின் நூல்களைப் படித்துக் கணிதவியற் பயிற்சி பெற்றுள்ளார். இவர் 1875இல் கென்சிங்டனில் பள்ளியில் சேர்ந்து அங்கு இயற்கணிதமும் செருமன் மொழியும் பயின்றுள்ளார். பிறகு இவர் ஞாயிறு பள்ளி ஆசிரியராக வேலை செய்துள்ளார். மேலும் இளம்பெண்கள் நட்புக் கழகத்தில் கிளைச் செயலாளராக இருந்துள்ளார்.

பல்கலைக்கழக விரிவாக்கத் திட்ட்த்தின்கீழ் ஜே.ஏ. ஃஆர்டுகேசிலிடம் பயின்றதும் தன் நடு அகவையில் வானியலில் ஆர்வம் கவியப் பெற்றுள்ளார். பின்னவர் ஜான் ஃஎர்செலின் பெயரன் ஆவார். இவரது பயிற்றுநர் அறிவுரையின்பேரில் நிலாப்பரப்பியலை ஆய்வுக்கு எடுத்துக்கொண்டுள்ளார். குறிப்பாக, கோள்களின் சீரான பெயெரீடு குறித்த ஆய்வை மேற்கொண்டுள்ளார். (அப்போது இருந்த நிலாவரைவுகளில் காட்டப்படும் அதன் கூறுபாடுகளின் பெயர்களில் ஏராளமான குழறுபடிகள் நிலவின.)

புதியதாக உருவாகிய பன்னாட்டுக் கல்விப்புலங்களின் கழகம் இவரிடம் 1905இல் நிலாவின் கூறுபாடுகள் குறித்த சீர்மிகு பட்டியலை உருவாக்கும் பணியை நல்கியது. இந்த அரியதும் நெடியதுமான பணியை இவர் S. A. Saunderஅவர்களுடன் இணைந்து மேற்கொண்டார். இம்முடிவுகள் 1913இல் வெளியிடப்பாட்டன. இதில் கழகத்தால் தீர்வு காணவேண்டிய நீண்ட குழறுபடிகளின் பட்டியலைத் தந்துள்ளார். மேலும் மாறியல்பு விண்மீன்களைக் குறித்தும் பேரா. எச். எச். டர்னருடன் இணைந்து இவர் கணிசமான ஆய்வுகளை மேற்கொண்டுள்ளார்.இவை மாதவரி அறிக்கைகள் இதழில் தொடர்கட்டுரைகளாக வெளியாகின. இப்பணியில் பெரும்பாலான ஆய்வை மேரி பிளேகுதான் செய்தார் எனப் பேராசிரியரே மனந்திறந்து ஒப்புக்கொண்டுள்ளார்.

[[அரசு வானியல் கழகத்துக்குப் பல ஆய்வுக் கட்டுரைகளை வெளியிட்டதும், , she was elected as a fellow in 1916இல் இவர் அதி ஆய்வு உறுப்பினராகத் தேர்ந்தெடுக்கப்பட்டுள்ளார். ஒருங்கே தேர்வாகிய ஐவருள் இவரும் ஒருவராவார். அக்கழகத்தின் முதல் பெண் உறுப்பினர் இவரே.
இவர் போடு விதிக்கான ஃபூரியர் பகுப்பாய்வை மேற்கொண்டார். இது மைக்கேல் மார்ட்டின் நியட்டோவின் "கோள்தொலைவுகளுக்கான டிஷியசு-போடு விதி" எனும் நூலில் விவரிக்கப்பட்டுள்ளது.

புதிதாக உருவாகிய [[உலகளாவிய வானியல் ஒன்றியம்|பன்னாட்டு வானியல் ஒன்றியத்தின்]] நிலாக்குழுமத்தில் 1920இல் இணைந்தார். அவருக்கு நிலாப்பெயரீட்டுமுறையைத் தரப்படுத்தும் பணி தரப்பட்டது.இப்பணியை வானியலாளர் கார்ள் முல்லருடன் இணைந்து செய்தார். கார்ள் முலர் ஓர் ஓய்வுபெற்ற அரசு பணியாளரும் பயில்நிலை வானியளாளரும் ஆவார். இருவரும் இணைந்து 1935இல் "நிலா பரப்புருவங்களின் பெயர்கள்" என்ற தலைப்பில் இருதொகுதிகளை வெளியிட்டனர். இது பிறகு இதற்காக அனைவரும் பின்பற்றும் தரமான பார்வைநூலாக அமைந்தது.

வாழ்நாள் முழுவதும் தன்னார்வப் பணிகளில் பங்கேற்றுள்ளார். [[முதல் உலகப் போர்|முதல் உலகப் போரின்போது]] [[பெல்ஜியம்|பெல்ஜிய]] அகதிக் குழந்தைகளைக் கவனித்துக் கொண்டுள்ளார். அவரது ஆர்வம் சதுரங்க விளையாட்டத்தில் கவிந்திருந்த்து. அவரது நினைவு இருப்பிடத்தில் பணிவும் அடக்கமும் நிரம்பிய ஏன், ஒரு துறவி போன்றவர்" என்று குறிப்பிடப்பட்டுள்ளார். இவர் எந்தக் கூட்டங்களுக்குமே போனதில்லையாம்.

[[நிலா]]வில் உள்ள ஒரு குழிப்பள்ளம் [[பிளேகுக் குழிப்பள்ளம்]] எனப் பெயரிடப்பட்டுள்ளது.





[[பகுப்பு:1858 பிறப்புகள்]]
[[பகுப்பு:1944 இறப்புகள்]]
[[பகுப்பு:பிரித்தானிய வானியலாளர்கள்]]
[[பகுப்பு:நிலாவியலாளர்கள்]]
[[பகுப்பு:பெண் வானியலாளர்கள்]]
[[பகுப்பு:ஆங்கிலேய வானியலாளர்கள்]]

</doc>
<doc id="253512" url="https://ta.wikipedia.org/wiki?curid=253512" title="கோபால்ட்(II) செலீனைடு">
கோபால்ட்(II) செலீனைடு

கோபால்ட்(II) செலீனைடு (Cobalt(II) selenide) என்பது CoSe என்ற மூலக்கூற்று வாய்பாடு கொண்ட ஒரு கனிம வேதியியல் சேர்மமாகும். 


</doc>
<doc id="253513" url="https://ta.wikipedia.org/wiki?curid=253513" title="விடிஞ்சா கல்யாணம்">
விடிஞ்சா கல்யாணம்

விடிஞ்சா கல்யாணம் 1986ஆவது ஆண்டில் வெளியான ஒரு இந்தியத் தமிழ்த் திரைப்படமாகும். மணிவண்ணன் இயக்கிய இத்திரைப்படத்தில் சத்யராஜ். ஜெயஸ்ரீ ஆகியோர் முக்கிய கதாபாத்திரங்களில் நடித்திருந்தனர்.
ஒரு பாசமான தாயும் (சுஜாதா) மகளும் (ஜெயஸ்ரீ) சேர்ந்து இளைஞன் ஒருவனைக் கொன்றுவிடுகிறார்கள். மகளின் மானம் காக்க அந்தக் கொலை நிகழ்கிறது. யாரும் அறியாதவகையில் அந்தச் சடலத்தை ஒரு முகட்டிலிருந்து உருட்டிவிடுகிறார்கள். இது யார் கண்ணிலும் படாது என்று திரும்பிவிடுகிறார்கள். ஆனால் அது சிறையிலிருந்து தப்பி வந்திருக்கும் மரண தண்டனைக் கைதி ஒருவர் (சத்யராஜ்) கண்ணில்பட்டுவிடுகிறது. அந்தக் கைதி நேரடியாக அந்தத் தாயும் மகளும் குடியிருக்கும் வீட்டுக்கு வந்து, அந்தக் கொலையை வெளியில் சொல்லிவிடுவேன் என்று மிரட்டி தனது காரியங்களைச் சாதித்துக்கொள்கிறார். அந்தக் கொலையை விசாரிப்பதோ மகளை மணந்துகொள்ள இருக்கும் காதலன். தாயும் மகளும் யாரைக் கொன்றார்கள், அந்தத் தூக்குத் தண்டனைக் கைதி யார், அவருக்கும் தாய், மகளுக்கும் என்ன தொடர்பு போன்றவற்றைத் தெளிபடுத்திச் செல்கிறது திரைக்கதையின் பிற்பகுதி.


</doc>
<doc id="253515" url="https://ta.wikipedia.org/wiki?curid=253515" title="கோபால்ட்(III) நைட்ரேட்டு">
கோபால்ட்(III) நைட்ரேட்டு

கோபால்ட்(III) நைட்ரேட்டு (Cobalt(III) nitrate) என்பது Co(NO3)3 என்ற மூலக்கூற்று வாய்பாடு கொண்ட ஒரு கனிம வேதியியல் சேர்மமாகும்.


</doc>
<doc id="253516" url="https://ta.wikipedia.org/wiki?curid=253516" title="ஆஷ்ரம் விரைவு ரயில்">
ஆஷ்ரம் விரைவு ரயில்

ஆஷ்ரம் எக்ஸ்பிரஸ் (Ashram Express) 12915 மற்றும் 12916 ஆகிய எண்களுடன் செயல்படும் அதிவிரைவுவண்டி. இது அகமதாபாத் சந்திப்புக்கும் பழைய டெல்லிக்கும் இடையே செயல்படுகிறது. இது 12915 என்ற எண்ணில் அகமதாபாத் சந்திப்பிலிருந்து பழைய டெல்லிக்கும், 12916 என்ற எண்ணில் பழைய டெல்லியில் இருந்து அகமதாபாத் சந்திப்பிற்கும் செயல்படுகிறது.

1990 ஆம் ஆண்டு காலகட்டத்தில், ஆஷ்ரம் விரைவுவண்டிக்கான ரயில் பாதை குறுகிய இருப்புப் பாதையிலிருந்து, அகலப்பாதையாக மாற்றப்பட்டது. அதற்கு முன்பு குறுகிய இருப்புப்பாதையாக இருந்தவரை ஆஷ்ரம் எக்ஸ்பிரஸ் 505 மற்றும் 506 வண்டி எண்களுடன் செயல்பட்டது. 

12915 என்ற வண்டி எண்ணுடன் செயல்படும் ஆஷ்ரம் எக்ஸ்பிரஸ், அகமதாபாத் சந்திப்பில் இருந்து தினமும் மாலை 6.30 மணியளவில் புறப்பட்டு பழைய டெல்லியினை அடுத்த நாள் காலை 10.10 மணியளவில் வந்தடைகிறது. 

12916 என்ற வண்டி எண்ணுடன் செயல்படும் ஆஷ்ரம் எக்ஸ்பிரஸ், பழைய டெல்லியிருந்து தினமும் மாலை 3.20 மணியளவில் புறப்பட்டு அகமதாபாத் சந்திப்பினை அடுத்த நாள் காலை 7.40 மணியளவில் வந்தடைகிறது. 

வண்டி எண் 12915 ஆஷ்ரம் எக்ஸ்பிரஸ், 15 மணி நேரம் மற்றும் 40 நிமிடங்களை பயண நேரமாகக் கொண்டுள்ளது. 18 நிறுத்தங்களுடன் சுமார் 938 கிலோ மீட்டர் தூரத்தினை மணிக்கு 59 கிலோ மீட்டர் வேகத்தில் கடக்கிறது. இது சராசரியாக 2 நிமிடங்கள் தாமதத்துடன் புறப்படுகிறது, அத்துடன் சராசரியாக 29 நிமிடங்கள் தாமதத்துடன் வந்தடைகிறது. இதன் ரயில்பெட்டிகளின் அமைப்பு பின்வருமாறு அமையும்: 

L – SLR – GEN – GEN – S1 – S2 – S3 – S4 – S5 – S6 – S7 – S8 – S9 – S10 – S11 – S12 – S13 – B3 – B2 – B1 – A1 – HA1 – GEN – GEN - SLR
அதேபோல் வண்டி எண் 12916 ஆஷ்ரம் எக்ஸ்பிரஸ், 16 மணி நேரம் மற்றும் 20 நிமிடங்களை பயண நேரமாகக் கொண்டுள்ளது. 18 நிறுத்தங்களுடன் சுமார் 938 கிலோ மீட்டர் தூரத்தினை மணிக்கு 57 கிலோ மீட்டர் வேகத்தில் கடக்கிறது. இது சராசரியாக எவ்வித தாமததும் இல்லாமல் புறப்படுகிறது, அத்துடன் சராசரியாக 5 நிமிடங்கள் தாமதத்துடன் வந்தடைகிறது. இதன் ரயில்பெட்டிகளின் அமைப்பு பின்வருமாறு அமையும்: 

L – SLR – GEN – GEN – HA1 – B1 – B2 – B3 – S13 – S12 – S11 – S10 – S9 – S8 – S7 – S6 – S5 – S4 – S3 – S2 – S1 - GEN – GEN – SLR
ஆஷ்ரம் எக்ஸ்பிரஸ், BGKT WDP4/WDP4B/WDP4D என்ற இஞ்சினை பயன்படுத்தி தற்போது செயல்பட்டு வருகிறது.


</doc>
<doc id="253518" url="https://ta.wikipedia.org/wiki?curid=253518" title="சுமித் நகல்">
சுமித் நகல்

சுமித் நகல் ("Sumit Nagal", ஆகத்து 14, 1997) இந்தியா|இந்திய டென்னிசு விளையாட்டு வீரர். 

2015ஆம் ஆண்டு இளையோருக்கான விம்பிள்டன் கோப்பை போட்டியில் சிறுவர்களுக்கான இரட்டையர் பட்டத்தை வியட்நாம் விளையாட்டாளர் நாம் ஹோவாங் லையுடன் இணைந்து வென்றுள்ளார். இளையோருக்கான பெருவெற்றி பட்டமொன்றை வெல்லும் ஆறாவது இந்தியராவார்.


</doc>
<doc id="253520" url="https://ta.wikipedia.org/wiki?curid=253520" title="கோபால்ட்(III) ஆக்சைடு">
கோபால்ட்(III) ஆக்சைடு

கோபால்ட்(III) ஆக்சைடு "(Cobalt(III) oxide)" என்பது CoO என்ற மூலக்கூற்று வாய்பாடு கொண்ட ஒரு கனிம வேதியியல் சேர்மமாகும். CoO மற்றும் CoO என்று கோபால்ட்டின் இரண்டு ஆக்சைடுகளின் பண்புகள் நன்றாக வரையறுக்கப்பட்டிருந்த போதிலும் கோபால்ட்(III) ஆக்சைடு தயாரிப்பதற்குரிய முறைகளும் விவரிக்கப்பட்டுள்ளன. இதன்படி கோபால்ட்(II) உப்புகளான கோபால்ட்(II) நைட்ரேட் போன்ற உப்புகள் சோடியம் ஐப்போகுளோரைடின் நீர்த்த கரைசலுடன் சேர்த்து வினைப்படுத்தினால் கருப்புநிற திண்மம் கிடைக்கிறது. சில முறைமைகளில் வினையூக்கி ஓப்கலைட் CoO என்ற ஆக்சைடைக் கொண்டிருக்கிறது.



</doc>
