<doc id="239160" url="https://ta.wikipedia.org/wiki?curid=239160" title="பத்தமடை பாய்">
பத்தமடை பாய்

பத்தமடைப் பாய், (Pathamadai Grass mat) இந்தியாவின், தமிழ்நாட்டில், திருநெல்வேலி மாவட்டத்தின், பத்தமடை எனும் ஊரில் ஓடும் தாமிரபரணி ஆற்றங்கரையோரத்தில் வளரும் கோரைப்புற்களால் நெய்யப்படும் பாய்கள். இப்பாய்கள், 100 முதல் 140 பாவுப் பருத்தியாலோ பட்டு இழைகளாலோ நெய்யப்படுகின்றன. 

பிற பாய்களை விட இவை மெல்லியதாகவும், மென்மையாகவும், குளிர்ச்சியாகவும் உடலுக்கு ஏற்றதாகவும் உள்ளன.பத்தமடைப் பாய் புவிசார் தகுதி பெற்று, புவிசார் குறியீட்டுப் பதிவேட்டில் இடம் பிடித்துள்ளது. 

பெரும்பாலான பாய்கள் பருத்திப் பாவாலும் கோரை ஊடையாலும் நெய்யப்படுகிறது. கோரை சைபெராசியே புல்லினத்தைச் சேர்ந்த தாவரமாகும். கோரைப் பாய்கள் மூவகைப்படும். கரட்டுப் பாய்கள் யாப்பில் முருடானவை. இவற்றைக் கைத்தறியிலோ விசைத்தறியிலோ கூட நெய்ய முடியும்.உயர்தர கைத்தறிப் பாய்கள் யாப்பில் நயமானவை. இவற்றில் மிக உயர்ந்த வகை பட்டு போல மிளிரும். இவ்வகை பாயை நெய்ய, ஒருவாரத்துக்கு கோரை தண்ணீரில் அமிழ்த்தி அழுகும் பதம் வரை ஊறவைக்கப்படும். பிறகு நடுச் சேவு பிரித்தெடுக்கப்படும். இந்த நடுத்தண்டு பின்னர் நுன்புரிகளாகப் பிரித்து உலர்த்தி வண்னமூட்டப்படும். நுண்பாய்வகைக்கு ஊடைக்கோரைப் புரிகள் மெல்லிதாக அமையும். ஊடைப்புரி எண்ணிக்கையும் மிகும்.

பொதுவான பாயகள் மட்டுமல்லாமல் திருமணத்துக்கு என்றே மணமக்கள் பெயரமையும்படியும் திருமணத் திகதியுடனும் தனிப்பட்டமுறையில் இவை நெய்யப்படுவதுண்டு.

பத்தமடைப் பாயின் நெசவுமுறை அரியது மட்டுமல்ல, மிகுந்த நேரத்தைஎடுத்துக் கொள்ளும். இதை நெய்யும் கைத்தொழிலும் கலையும்மிக நுட்பமான வடிவமைப்புகளைப் பிணைமுறையும் இந்த வட்டாரத்துக்கே உரிய தனிதன்மை உடையதாகும்.இந்த பாய் நெய்வதற்கான கோரைப்புல் சதுப்பு நிலங்களில் ஆற்றுப் படுகைகளிலும் வளர்கிறது.

பச்சையாக அறுத்த கோரைப்புல்லை உலர்த்தி, பிறகு நனையவைத்துப் பின் வேண்டிய வண்ணமூட்டப்படுகிறது. புல் அறுவடைப் பருவம் செப்தம்பர்/அக்தோபரில் அல்லது பிப்ரவரி/மார்ச்சில் அமையும். பச்சையாக அறுத்த புல்லை எப்போதும் ஈரப்பதமில்லாத சூழலில் உலர்த்தல் வேண்டும்; இல்லாவிடில் கருத்துவிடும். உலர்ந்த புல் மஞ்சள்பசுமை நிறமடைந்ததும் பனை நீரில் கொத்திக்க வைத்துப் பின் மறுபடியும் உலர்த்த வேண்டும்.இப்ப்டி உலர்ந்த புல்லை ஓடும் தண்ணீரில்அமிழச் செய்து மூன்று முதல் ஏழு நாட்கள் வரை வைக்கப்படும். அப்போது அது மும்மடங்கு பருத்திடும்.இது மீண்டும் உலர்த்தப்பட்டு நெசவறைக்குக் கொண்டுசெல்லைப்படுகிறது. நெய்த பாயை மறுபடியும் உலர்த்தி, பின்னர் மெருகூட்டப்படும்..

சந்தையில் கிடைக்கும் பத்தமடைப் பாய்களில் மூவகையுண்டு. இந்த வகைபாடு நெசவுமுறை சார்ந்தமைகிறது.இவை, முரட்டு நெசவு வகை. நடுத்தர நெசவு வகை, நுண் நெசவு வகை என்பனவாகும். நுண்வகைப் பத்தமடைப் பாயை நெய்ய பயன்படும் கோரையின் புறவுறை உரித்து கிடைக்கும் நுண்புரி பயன்படுகிறது.

பாய் நெய்யும் தறியின் பாவு ஒரு மூங்கில் முக்காலி மீது வைக்கப்பட்டிருக்கும். கோரைப்புரி ஊடை ஊசியில் கோர்த்து கஞ்சி பூசிய பாவிடையில்வடிவமைப்பிற்கேற்ப மேலும் கீழும் செலுத்தப்படும். இச்செயல்முறை துணி நெய்வதைப் போன்றதே. கோரைப்புல்லை மென்மையாக்க தொடர்ந்துதண்ணீர் பயன்படுகிறது. கீழுள்ள படம் பாய் நெய்யும் தறியைக் காட்டுகிறது.



</doc>
<doc id="239164" url="https://ta.wikipedia.org/wiki?curid=239164" title="ரவீந்திர குமார் பாண்டே">
ரவீந்திர குமார் பாண்டே

ரவீந்திர குமார் பாண்டே, ஜார்க்கண்டைச் சேர்ந்த அரசியல்வாதி ஆவார். இவர் பாரதிய ஜனதா கட்சியைச் சேர்ந்தவர். இவர் 1959ஆம் ஆண்டின் ஜனவரி இருபதாம் நாளில் பிறந்தார். இவர் 2014ஆம் ஆண்டில் நடைபெற்ற பாராளுமன்றத் தேர்தலின்போது, கிரீடீஹ் மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார். இவர் பதினோராவது மக்களவையிலும், பன்னிரண்டாவது மக்களவையிலும், பதின்மூன்றாவது மக்களவையிலும், பதினான்காவது மக்களவையிலும், பதினைந்தாவது மக்களவையிலும், பதினாறாவது மக்களவையிலும் உறுப்பினராக இருந்தார்.


</doc>
<doc id="239166" url="https://ta.wikipedia.org/wiki?curid=239166" title="நிசிகாந்த் துபே">
நிசிகாந்த் துபே

நிஷிகாந்த் துபே, ஜார்க்கண்டைச் சேர்ந்த அரசியல்வாதி. இவர் பாரதிய ஜனதா கட்சியைச் சேர்ந்தவர். இவர் 1969 ஆம் ஆண்டு சனவரி மாதம் 28ஆம் நாளில் பிறந்தார். இவர் பீகாரின் பவானிபூரில் பிறந்தார். இவர் 2014 ஆம் ஆண்டில் நடைபெற்ற பாராளுமன்றத் தேர்தலின்போது, கோடா மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார். இவர் பதினைந்தாவது மக்களவையிலும் உறுப்பினராக இருந்தார்.


</doc>
<doc id="239167" url="https://ta.wikipedia.org/wiki?curid=239167" title="சுனில் குமார் சிங்">
சுனில் குமார் சிங்

சுனில் குமார் சிங், ஜார்க்கண்டைச் சேர்ந்த அரசியல்வாதி. இவர் பாரதிய ஜனதா கட்சியின் உறுப்பினர். இவர் 1962ஆம் ஆண்டின் ஜனவரி பத்தாம் நாளில் பிறந்தார். இவர் 2014ஆம் ஆண்டில் நடைபெற்ற பாராளுமன்றத் தேர்தலின்போது, சத்ரா மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார்.


</doc>
<doc id="239168" url="https://ta.wikipedia.org/wiki?curid=239168" title="ஒளி வேதியியல்">
ஒளி வேதியியல்

ஒளி வேதியியல் "(Photo chemistry)" என்பது ஒளியின் வேதி விளைவுகளைப் பற்றிய வேதியியலின் ஒரு பிரிவாகும். சாதாரண வேதி வினைகளில் வெப்பத்தின் ஆற்றல் மூலமாக கிளர்வு கொள் ஆற்றல் வழங்கப்படுகிறது. இவ்வகை வினைகளை வெப்ப வினைகள் என்று அழைக்கிறோம். தேவையான கிளர்வு கொள் ஆற்றலைப் பெறுவதற்கு உரிய மற்றொரு வழி ஒளி உறிஞ்சலாகும். தகுந்த குவாண்டம் அளவு புற ஊதா ஒளியை உறிஞ்சுவதாலும் ஆற்றலைப் பெறலாம். பொதுவாக, புறவூதா ஒளி (அலைநீளம் 100 முதல் 400 நானோமீட்டர்), கட்புலனாகும் ஒளி (400 முதல் 750 நானோமீட்டர்) அல்லது அகச்சிவப்புக் கதிர்கள் (750 முதல் 2000 நானோமீட்டர்) போன்றவை உறிஞ்சப்படுவதாலும் ஆற்றல் பெறப்படலாம். இத்தகைய வினைகளையே ஒளி வேதியியல் வினைகள் என்று அழைக்கிறோம். இந்த ஒளி வேதியியல் வினை நடைபெறும் போது நிகழும் வேதி விளைவுகளைப் பற்றி விளக்குவதே ஒளி வேதியியல் துறையாகும். 

இயற்கையில் ஒளிச்சேர்க்கை, பார்வை மற்றும் சூரிய ஒளியுடன் வைட்டமின் டி உருவாக்கம் ஆகியவற்றுக்கு அடிப்படையாக இருப்பதால் இயற்கையிலேயே ஒளிவேதியியல் துறை மகத்தான் முக்கியத்துவம் வாய்ந்ததாக உள்ளது .ஒளிவேதி வினைகள் வெப்ப வேதியியல் வினைகளில் இருந்து முற்றிலும் வேறுபட்டவையாகும். இதனால் இவ்வினைகள் கனிம மற்றும் கரிம வேதியியலில் முக்கியத்துவம் பெறுகின்றன. ஒளிவேதியியல் பாதைகள் உயர் ஆற்றல் இடைநிலைகளை அணுகுகின்றன. குறுகிய காலத்திற்குள் பெரிய தடைகளை எதிர்கொண்டு வெப்பவியலால் அதை உருவாக்க முடியாது. மற்றும் வெப்ப செயல்முறைகளால் இயலாமல் போகின்ற நிகழ்வுகளில் வினைகள் நடைபெற ஒளிவேதியியல் அனுமதிக்கிறது. நெகிழிகளின் ஒளிச்சிதைவு நோக்கில் பார்த்தால் ஒளிவேதியியல் என்பது அழிக்கவும் செய்யும் ஆற்றல் ஆகும். 

ஒளிவேதியியல் செயல்முறையின் முதல் படியாகக் கருதுவது ஒளிக்கிளர்வு ஆகும். வினைபடு பொருள் உயர் ஆற்றல் கொண்ட கிளர்வு நிலைக்கு உயர்த்தப்படுகிறது. குரோத்தசு-டிராப்பர் விதி ஒளி வேதியியலின் முதலாவது விதி எனப்படுகிறது. இவ்விதியின் படி ஒளிவேதியியல் வினை நிகழ வேண்டுமெனில் ஒளியானது கண்டிப்பாக ஒரு வேதிப்பொருளால் உறிஞ்சப்படவேண்டும். தியோடர் குரோத்தசு மற்றும் யான் டபிள்யூ டிராப்பர் ஆகியோர் இவ்விதியை வெளியிட்டனர். யோகானசு சிடார்க் மற்றும் ஆல்பர்ட்டு ஐன்சுடீன் ஆகியோர் ஒளிவேதியியலின் இரண்டாவது விதியை வெளியிட்டனர். ஒளிவேதியியல் வினையில் பங்குபெறக்குடிய ஒவ்வொரு மூலக்கூறும் கதிர்வீச்சில் ஒரு குவாண்டம் அளவை உறிஞ்சும் என்பது அவ்விதியாகும். 

ஒளி வேதியியல் வினையின் போது ஒரு மூலக்கூறு உறிஞ்சும் ஆற்றலின் அளவு ஒரு குவாண்டம் எனப்படுகிறது. அதேபோல ஒளி வேதியியல் வினையின் போது ஒரு மோல் உறிஞ்சும் ஆற்றலின் அளவு ஒரு ஐன்சுட்டீன் எனப்படுகிறது. ஒவ்வொரு ஐன்சுட்டீன் ஒளி உறிஞ்சப்பட்டதற்கும் எவ்வளவு மோல் பொருள் வினையில் ஈடுபடுகிறது என்பது குவாண்டம் விளைச்சல் எனப்படுகிறது . 

தரைமட்ட நிலையில் (S0) உள்ள ஓர் அணு அல்லது ஒரு மூலக்கூறு ஒளியை உறிஞ்சும்போது ஓர் எலக்ட்ரான் கிளர்வடைந்து உயர் ஆற்றல் மட்டத்திற்குச் செல்கிறது. சுழற்சி தேர்வு விதியின்படி அந்த எலக்ட்ரான் தன் சுழற்சியை பராமரிக்கிறது. மற்ற மாற்றங்கள் கோண முடுக்கத்தைப் பாதுகாக்கும் விதியை மீறுகின்றன..ஒற்றை எலக்ட்ரானின் உயர்வு நிலைக்குரிய கிளர்வு உயர் ஆக்ரமிப்பு மூலக்கூற்று ஆர்பிட்டலில் இருந்து தாழ் ஆக்ரமிக்கா மூலக்கூற்று ஆர்பிட்டலுக்குச் செல்லும்போதோ அல்லது உயர் ஆர்பிட்டலுக்குச் செல்லும்போதோ கிடைக்கலாம். எனவே ஒற்றை எலக்ட்ரானின் கிளர்வு S1, S2, S3… என்று செல்கிறது. வேறுபட்ட ஆற்றல்கள் இங்கு சாத்தியமாகிறது. 

சில பொருள்களின் மீது ஒளிக்கற்றை செலுத்தப்படும் போது அப்பொருள் கட்புலனாகும் ஒளியை அல்லது கதிவீச்சை வெளிவிடுகிறது. செலுத்தப்படும் ஒளிக்கற்ரை நிறுத்தப்பட்டவுடன் அப்பொருளும் கதிர்வீச்சை அல்லது கட்புல ஒளியை நிறுத்தி விடுகிறது. அதாவது ஆற்றலை உறிஞ்சி கிளர்வுற்று உயர் ஆற்றல் மட்டத்திற்குத் தாவிய அணு அல்லது மூலக்கூறு சில வினாடிகள் அங்கு நீடித்து பின்னர் உறிஞ்சப்பட்ட ஆற்றலை உமிழ்ந்து மீண்டும் அடிநிலை மட்டத்திற்கு திரும்புகிறது. இவ்வாறு உமிழப்படும் ஆற்றல் செயல்பாட்டையே கிளர் ஒளி வீசல் என்கிறார்கள்

உயர் ஒற்றை நிலை விரைவாக கதிரியக்கமற்ற சிதைவு அல்லது உள்மாற்றம் மூலமாக S1 ஆக தளர்கிறது. பின்னர் இந்த S1 மேலும் தளர்ந்து S0 ஆக உள் மாற்றமடைகிறது. இதனால் ஒரு போட்டான் உமிழப்படுகிறது. இதையே கிளர்வு ஒளி வீசல் என்கிறார்கள்.
சில பொருள்கள் மீது செலுத்தப்படும் படுஒளி நிறுத்தப்பட்ட பின்னரும் கூட அப்பொருள் தொடர்ச்சியாக ஒளியை வெளிவிடுவது பாசுபாரசன்சு எனப்படுகிறது. அதாவது இங்கு கிளர்வுற்று உயர் ஆற்றல் மட்டத்திற்குச் சென்ற ஒரு மூலக்கூறு தரை மட்டத்திற்கு திரும்புவதற்கு முன்னர் இடையில் உள்ளமைப்பு குறுக்கீடாக ஒரு ஆற்றல் மட்டத்திற்கு தாவி பின்னர் தரை மட்டத்திற்கு திரும்புகிறது.



</doc>
<doc id="239175" url="https://ta.wikipedia.org/wiki?curid=239175" title="கல்வடங்கம்">
கல்வடங்கம்

கல்வடங்கம் சேலம் மாவட்டத்தில் உள்ள ஊர். இது சங்ககிரி தொகுதிக்கு உட்பட்டது. இது காவிரி ஆற்றங்கரையில் உள்ளது. இங்கு உள்ள அருள்மிகு அங்காள பரமேஸ்வரி திருக்கோவில் மிகவும் பிரசித்தி பெற்ற கோவிலாகும். எடப்பாடியில் இருந்து 11 கிலோ மீட்டர் தொலைவில் இவ்வூர் அமைந்துள்ளது.


கொமராபாளைத்தில் இருந்து எடப்பாடிக்குச் செல்லும் பேருந்துகள் மூலம் செல்லலாம். சேலத்தில் இருந்து எடப்பாடியின் வழியாக பேருந்துகள் உள்ளன.



</doc>
<doc id="239176" url="https://ta.wikipedia.org/wiki?curid=239176" title="மேசான்">
மேசான்

மேசான் (meson) அடிப்படைத் துகள் ஆகும். இதன் நிறை அணுக்கருத் துகள்களான புரோட்டான், நியூட்ரான் நிறைகளைவிடக் குறைவானது. முதலில், ஆண்டர்சன் என்னும் அறிஞரால் அண்டக்கதிர்களின் ஆய்வின் போது கண்டு பிடிக்கப்பட்டன. பல வகையான மேசான்கள் கண்டு பிடிக்கப்பட்டுள்ளன. மியூ மேசான்கள் (μ mesons-muons) எலக்ட்ரான்களைப் போல் 207 மடங்கு அதிக நிறையுடையன. இவ்வகைத் துகள்கள் நேர் மின்னூட்டத்தையோ, எதிர் மின்னூட்டத்தையோ கொண்டிருக்கின்றன. இவை விரைந்து அழிந்து விடுகின்றன.
μ ___ e +2υ

μ ____ e + 2υ என்று நியூட்றினோக்களைக் கொடுத்து அழிகின்றன


</doc>
<doc id="239178" url="https://ta.wikipedia.org/wiki?curid=239178" title="இணைக்கப்பட்ட சிப்பாய்கள்">
இணைக்கப்பட்ட சிப்பாய்கள்

சதுரங்க விளையாட்டில், ஒரே நிறத்தில் இரண்டு சிப்பாய்களோ இரண்டுக்கு மேற்பட்ட சிப்பாய்களோ அடுத்துள்ள வரிசைகளில் இணைந்து நின்றிருத்தலை இணைக்கப்பட்ட சிப்பாய்கள் "(connected pawns)" என்று அழைக்கின்றனர். இவை தனித்த சிப்பாயிலிருந்து வேறுபட்டவைகளாகும். இணைக்கப்பட்டுள்ள இச்சிப்பாய்களே சிப்பாய் அணிவகுப்பு முறையை உருவாக்கும் கருவியாக உள்ளன. ஏனெனில், வலதுபக்கக் கடைசியில் உள்ள வெள்ளை சிப்பாய்களைப் போல அடுத்துள்ள வரிசையில் மூலைவிட்டமாக நின்றால் சிப்பாய்கள் ஒன்றன்பின் ஒன்றாக நிற்கும் சிப்பாய்ச் சங்கிலியை அவற்றால் உருவாக்க முடியும். பின்னால் நிற்கும் ஒவ்வொரு சிப்பாயும் அதற்கு முன்னால் நிற்கும் சிப்பாயை பாதுகாக்க முடியும். சிப்பாய் சங்கிலியைத் தாக்க முயலும் எதிரிக்கு எல்லாவற்றிற்கும் பின்னால் நிற்கும் கடைசி சிப்பாயைத்தான் எளிதாகத் தாக்க முடியும். ஏனெனில் காப்பாற்ற யாருமில்லாததால் அதுவே பலவீனமாகி நிற்கும். 

இணைக்கப்பட்ட சிப்பாய்கள் முன்னேறிச் செல்லும் அதே வரிசையிலோ அடுத்துள்ள வரிசைகளிலோ எதிரிகள் யாரும் இல்லையென்றால் அவற்றை இணைக்கப்பட்ட எதிரியில்லாச் சிப்பாய்கள் என்பர். இத்தகைய சிப்பாய்கள் ஆட்டத்தின் இறுதியாட்டத்தில் மிகவும் வலிமை வாய்ந்தவையாகும். அதிலும் குறிப்பாக மற்ற காய்கள் பின்புலமாக பாதுகாத்து நின்றால் எதிரியின் நிலை கவலைக்கிடமாகிவிடும். ஏனெனில், அவர் தன்னுடைய படையில் உள்ள ஏதவதொரு காயை கண்டிப்பாகத் தியாகம் செய்ய வேண்டிய அவசியத்தை உண்டாக்கிவிடுகின்றன. இல்லாவிட்டால் அவை கடைசி கட்டத்திற்கு முன்னேறி தன் நிலையை உயர்த்திக் கொள்ளுதலை தடுக்க முடியாமல் போகும்.
பொதுவாக, மற்ற எதிரியில்லாச் சிப்பாய்களைவிட இணைக்கப்பட்ட எதிரியில்லாச் சிப்பாய்கள் மிகவும் பலம் மிக்கவையாகும். வெவ்வேறு வண்ணங்களில் அமைச்சர்கள் எஞ்சியிருக்கும் இறுதியாட்டங்கள் மட்டும் இதற்கு விதிவிலக்கு ஆகும். ஓர் அமைச்சரும் இரண்டு சிப்பாய்களுக்கு எதிராக ஒரு வேறு வண்ண சிப்பாயும் எஞ்சியுள்ள ஆட்டத்தில், இணைக்கப்பட்ட சிப்பாய்கள் வெற்றி வாகை பெற்றுத்தரும் என்று சொல்வதற்கில்லை. இணைக்கப்பட்ட சிப்பாய்கள் இருந்தாலும் அவை ஐந்தாம் நிலைக்கு மேல் தாண்டியிருக்காவிட்டால் ஆட்டம் சமநிலையில் முடியவே வாய்ப்பு உள்ளது. ஆனால், இத்தகைய சூழலில் பிரிந்திருக்கும் சிப்பாய்கள் வெற்றியை ஈட்டித்தந்துவிடுகின்றன.

அடுத்த வரிசையில் நட்புச்சிப்பாய்கள் இல்லாமல் ஒரேதரத்தில் இரண்டு இணைக்கப்பட்ட சிப்பாய்கள் இருப்பதை தொங்கும் சிப்பாய்கள் என்பர். 

 
ஆறாம் தரத்திற்கு இரண்டு இணைக்கப்பட்ட எதிரியில்லாச் சிப்பாய்கள் முன்னேறிவிட்டால் அவை யனையைவிட வலிமையானவை என்று சொல்லுவார்கள். இந்த வார்த்தைகள் உண்மையானவை. எதிரியிடத்தில் யானையிருந்தும், அவரால் இணைக்கப்பட்ட எதிரியில்லாச் சிப்பாய்களை எதிர்கொள்ள முடியாமல், ஆட்டம் தோல்வியில் முடிவதை அருகில் உள்ள படத்தின் மூலம் உணரலாம். வெள்ளை வெற்றி பெறுகிறது. 

கண்டிப்பாக இரண்டு சிப்பாய்களில் ஒன்று தன் நிலையை உயர்த்திக் கொள்ளும்.



</doc>
<doc id="239234" url="https://ta.wikipedia.org/wiki?curid=239234" title="ஒருப்படித்தான காரணி">
ஒருப்படித்தான காரணி

ஒருப்படித்தான காரணி ( homogenity factor ).கதிரியலில் பொதுவாக வடிகட்டுவதால் (Filtration ) மென்கதிர்கள் அகற்றப்பட்டு சற்று கடினமான கதிர்களே வெளிப்படுகின்றன. 
இதனால் பயனற்ற மென்கதிர்கள் உடற்பகுதியில் ஏற்றுக்கொள்ளப்படுவது தவிர்க்கப்படுகிறது. எந்த கன அளவு வடிகட்டியின் தடிமன் கதிர்களின் செறிவினை பாதியாகக் குறைக்கிறதோ அந்த கன அளவு அந்தக் கதிரின் அரைமதிப்புத் தடிமன்(HVL ) எனப்படுகிறது. இந்த நிலையில் வடிகட்டியிலிருந்து வெளிப்படும் கதிர்கள் சற்று அதிக கடினத் தன்மைப் பெற்று இருக்கிறது.இப்போது மறுபடியும் அரை மதிப்புத் தடிமன் கணிக்கப்பட்டால் ,இந்த அளவு முதலில் கணித்த அளவினை விடச் சற்று அதிகமாக இருக்கும். இது எதிர்பார்க்கக் கூடியதே. 

முதல்HVL/இரண்டாவது HVL ,ஒருப்படித்தானத் தன்மையினைக் காட்டும் காரணி எனப்படும்.இந்த காரணி கூடுதலாக இருந்தால் கற்றை ஒருப்படித்தானதாக இருக்கிறது எனலாம்.குறைவாக இருந்தால் கற்றை ஒருப்படித்தானதாக இல்லை என்று தெரிந்து கொள்ளலாம்.கதிர் மருதுவத்தில் எக்சு கதிர்களைப் பயன்படுத்தும் போது இக் காரணி கவனிக்கப்பட வேண்டும்.

Fundamental physics of radiology-w.j Meredith and J.B Masey


</doc>
<doc id="239235" url="https://ta.wikipedia.org/wiki?curid=239235" title="விஜயா (வில்)">
விஜயா (வில்)

விஜயா என்பது இந்து சமய இதிகாசமான மகாபாரதக் கதையில் கூறப்பட்டுள்ள கர்ணனின் வில்லின் பெயராகும். இந்த வில்லானது விஸ்வகர்மாவினால் இந்திரனுக்காக உருவாக்கப்பட்டதாகும். இந்திரன் இவ்வில்லினை பரசுராமருக்கு கொடுத்தார். பிறகு, பரசுராமர் தனது சீடரான கர்ணனுக்கு இவ்வில்லினை தந்தார்.


</doc>
<doc id="239239" url="https://ta.wikipedia.org/wiki?curid=239239" title="சமயத்துக்குரிய மெய்யியல்">
சமயத்துக்குரிய மெய்யியல்

சமயத்துக்குரிய மெய்யியல் அல்லது மதத்துக்குரிய மெய்யியல் ("Religious philosophy") என்பது சமயத்தினால் ஊக்கமளிக்கப்பட்டு, சமயத்தினால் இயக்கப்பட்ட மெய்யியற் சிந்தனையாகும். 

சமயத்துக்குரிய மெய்யியல் எச்சமயம் பற்றி மெய்யியற் பார்வையைக் கொண்டுள்ளதே அச்சமயத்தை மட்டுப்படுத்தியதாகவே தன் மெய்யியற் பார்வையையும் கொண்டுள்ளது. ஆனால் சமய மெய்யியல் பொதுவாக சகல சமயங்களின் மெய்யியலையும் ஆராய்கிறது. எ.கா: சமயத்துக்குரிய மெய்யியல் குறித்த சமயத்தின் கடவுள் இருப்புப் பற்றிய தன் மெய்யியலை வெளிப்படுத்த, சமய மெய்யியல் கடவுள் இருக்கின்றாரா என்ற ஆய்வை கொண்டு காணப்படுகின்றது. 

ஒவ்வொரு சமயமும் வேறுபட்ட மெய்யியலைக் கொண்டுள்ளது. அவ்வகையில் பின்வருவனவற்றைக் குறிப்பிடலாம்:



</doc>
<doc id="239241" url="https://ta.wikipedia.org/wiki?curid=239241" title="வருணாஸ்திரம்">
வருணாஸ்திரம்

வருணாஸ்திரம் என்பது இந்து தொன்மவியலின்படி வருணனின் ஆயுதமாகும். இவ்வாயுதம் நீரினைப் போல பல்வேறு வடிவங்களுக்கு மாறும் தன்மையுடையது. எண்ணற்ற வீரர்களால் இவ்வாயுதம் பயன்படுத்தப்பட்டு உள்ளதாகப் புராணங்களில் குறிப்புகள் உள்ளன.

அக்னியாஸ்திரத்தைக் கொண்டு உருவாக்கப்பட்ட தீயினை வருணாஸ்திரத்தைக் கொண்டு போர் வீரர் தடுப்பதாக புராணங்களில் குறிப்புகள் காணப்படுகின்றன. 

பம்மல் சம்பந்த முதலியார் அவர்களின் சதி-சுலோசனா நாடகத்தில் இந்திரஜித் இலட்சுமணன் போரில் இவ்வாயுதம் பயன்படுத்தியுள்ளமை குறிப்பிடப்பட்டுள்ளது. 


</doc>
<doc id="239242" url="https://ta.wikipedia.org/wiki?curid=239242" title="யூத மெய்யியல்">
யூத மெய்யியல்

யூத மெய்யியல் அல்லது யூதத் தத்துவம் ("Jewish philosophy"; ) என்பது யூத சமயத்துடன் தொடர்புபட்ட அல்லது யூதர்களால் நிறைவேற்றப்படும் சகல மெய்யியல்களையும் குறிக்கும். தற்கால யூத அறிவொளி மற்றும் யூத விடுதலை வரை, யூத மெய்யியலானது ராபி (போதக) யூதப் பாரம்பரியத்தினுள் ஒத்திசைவான புதிய கருத்துக்கள் சரிசெய்யும் முயற்சிகளுக்குத் தடையாகவிருந்தது. இதனால் ஒழுங்கமைக்கப்பட்ட உடனடிக் கருத்துக்கள் தனித்துவமாக யூத அறிஞர் கட்டமைப்பு மற்றும் உலக பார்வைக்கு அவசியமில்லை என்றாகியது. தற்கால சமுதாயத்தின் ஏற்றுக்கொள்ளலுடன், யூதர் உலகியல்சார் கல்விகளை உள்வாங்கி அல்லது உலகின் அவசியத்தை சந்திக்கத்தக்க முற்றிலும் புதிய மெய்யியல்களை அவர்களாகவே தற்போது கண்டுகொண்டு வளரச் செய்துள்ளனர்.

யூதப் போதக இலக்கியம் ஆபிரகாம் ஒரு மெய்யியலாளர் என சிலவேளை நோக்குகிறது. சில மெல்கிசேதேக்கிடமிருந்து ஆபிரகாம் மெய்யியலைக் கற்று அறிமுகப்படுத்தினார் எனக் குறிப்பிடுகிறது. சில யூதர் "உலகப் படைப்பு நூல்" ஆபிரகாமுக்கு உரியதெனக் கருதுகின்றனர்.




</doc>
<doc id="239244" url="https://ta.wikipedia.org/wiki?curid=239244" title="பாசுபத அஸ்திரம்">
பாசுபத அஸ்திரம்

பசுபதாஸ்திரம் (IAST: Pāśupatāstra, சமசுகிருதம்: पाशुपतास्त्र) என்பது இந்து தொன்மவியலின் அடிப்படையில் சிவபெருமானின் ஆயுதமாகும். இதிகாசமான மகாபாரதத்தில் அர்ஜூனன் சிவபெருமானிடமிருந்து இவ்வில்லினைப் பெற்று அசுரனைக் கொன்றாக குறிப்பிடப்படுகிறது.

பாரதப் போரின் போது பாண்டவர்கள் கௌரவர்களை வெல்வதற்கு, அர்ஜூனன் பாசுபத அஸ்திரத்தினை பெற வேண்டியது அவசியம் என கண்ணன் கருதினார். அதனால் அர்ஜூனனை தவமியற்ற கானகத்திற்கு அனுப்பினார். கானகத்தில் அர்ஜூனன் சிவபெருமானை நோக்கி தவமிருந்து பாசுபத அஸ்திரத்தினைப் பெற்றுக் கொண்டார்.

பாசுபத அஸ்திரத்தினைப் பெற அர்ஜூனன் தவம் மேற்கொண்ட தளமாக பல்வேறு இடங்கள் சுட்டிக் காட்டப்படுகின்றன.

திருவேட்டக்குடி தளத்தில் அர்ஜூனனைச் சோதிக்க சிவபெருமான் வேடுவ கோலத்தில் வந்தமையாக அதன் தளபுராணம் கூறுகிறது. 


</doc>
<doc id="239247" url="https://ta.wikipedia.org/wiki?curid=239247" title="இந்து மெய்யியல்">
இந்து மெய்யியல்

இந்து மெய்யியல் பாரம்பரியமாக ஆறு ஆஸ்தீக சிந்தனைப் போதனைகளினால் ( "வைதீகம்") அல்லது தரிசனங்களினால் ("நோக்கு") பிரிக்கப்பட்டுள்ளன. ஏனைய நான்கு நாஸ்தீகப் போதனைகளும் ("வைதீகமற்றது") வேதத்தின் மீது சார்ந்திப்பதில்லை. ஆஸ்தீகப் போதனைகள் ஆறும் பின்வருமாறு:


நான்கு நாஸ்தீகப் போதனைகள்:

ஆயினும், வித்யாரன்யா போன்ற மத்திய கால மெய்யியலாளர்கள் இந்திய மெய்யியலை சைவ, பாணினி, இரசேஸ்வரம் ஆகிய சிந்தனைகள் உட்பட்டவற்றுடனும் மூன்று தேவப் போதனைகளான அத்வைதம், விசிட்டாத்துவைதம், துவைதம் என்பவற்றுடனும் வெவ்வேறாக பதினாறு போதனைகளாகப் பிரிக்கின்றனர்.

இந்து மத வரலாற்றில், ஆறு வைதீக போதனைகளின் வேறுபாட்டுகள் இந்து மதத்தின் "பொற்காலம்" எனப்பட்ட குப்தப் பேரரசு காலத்தில் இருந்தது. வைசேடிகம் மற்றும் மீமாம்சம் என்பனவற்றின் மறைவுடன், வேதாந்தத்தின் பலதரப்பட்ட உப போதனைகள் சமயமத்துக்குரிய மெய்யியலில் பிரதான பிரிவுகளாக ஆதிக்கத்துடன் எழுச்சியுற, மத்திய காலத்தின் பிற்பகுதியில் இது உபயோகமற்றதாக மாறியது. நியாய தத்துவம் 17 ஆம் நூற்றாண்டு வரை புதிய நியாய தத்துவமாக நிலவியபோது, சாங்கியம் தனியான போதனையாக இருக்கும் நிலையை படிப்படியாக இழந்தது, அதேவேளை இதன் கொள்கை யோகா, வேதாந்தம் என்பவற்றுள் உள்வாங்கப்பட்டது. சீக்கியமும்கூட இந்து சமயத்திலிருந்து வளர்ந்தது. ஏனென்றால் இவை இரண்டும் இந்திய துணைக்கண்டத்தில் உருவாக்கப்பட்டதுடன், சீக்கிய உருவாக்குனர்கள் இந்து சமயக் குடும்பங்களிலும், இந்தியாவில் பஞ்சாப் பகுதியின் இந்து சாதிகளிலும் பிறந்தனர். இவ்வாறு சீக்கியம் இந்து கலாச்சார, அரசியல் மூலத்தில் தோன்றியவாறு, சமணமும் பெளத்தமும் இதற்கு முன் உருவாகின.


</doc>
<doc id="239250" url="https://ta.wikipedia.org/wiki?curid=239250" title="பரசு (ஆயுதம்)">
பரசு (ஆயுதம்)

பரசு () என்பது தெற்காசிய நாடுகளில் போரின் போது பயன்படுத்தப்பட்ட கோடரி ஆயுதமாகும். இவ்வாயுதமானது இருபுறமும் வெட்டும் வடிவிலும், ஒருபுறம் மட்டும் வெட்டும் வகையிலும் வடிவமைக்கப்பட்டிருக்கின்றது.

இந்து தொன்மவியலில் இந்த பரசு ஆயுதத்தினை தாங்கியபடி இருப்பதாக பரசுராமர் கதாப்பாத்திரம் உருவாக்கப் பெற்றுள்ளது. திருமாலின் அவதாரங்களில் ஒன்றாக பரசுராமர் அறியப்படுகிறார். பரசுராமரை படிமக்கலையில் வடிக்கப்பெறும் போது வலது கையில் பரசு ஆயுத்தினை வைத்திருக்குமாறு செய்ய வேண்டும். 


</doc>
<doc id="239255" url="https://ta.wikipedia.org/wiki?curid=239255" title="ஜெ. வைத்தியநாதன்">
ஜெ. வைத்தியநாதன்

ஜெ. வைத்தியநாதன் (பிறப்பு: 1965) தமிழ்நாட்டைச் சேர்ந்த மிருதங்கக் கலைஞர் ஆவார்.

வைத்தியநாதன் காஞ்சிபுரத்தில் பிறந்தவர். இவரின் தந்தை, பிரபல கருநாடக இசைப் பாடகர் டி. கே. ஜெயராமன் ஆவார். வைத்தியநாதன் மிருதங்க இசையை பாலக்காடு ராஜாமணி, திண்டுக்கல் இராமமூர்த்தி, ஸ்ரீநிவாசன், தஞ்சாவூர் ராம்தாஸ், டி. கே. மூர்த்தி ஆகியோரிடம் கற்றார்.
அகில இந்திய வானொலியில் உயர்தரக் கலைஞராக அங்கீகரிக்கப்பட்டவர். டி. கே. பட்டம்மாள், எம். எஸ். சுப்புலட்சுமி, எம். எல். வசந்தகுமாரி, கே. வி. நாராயணசுவாமி, எம். பாலமுரளிகிருஷ்ணா, டி. என். கிருஷ்ணன் ஆகிய புகழ்மிக்க கலைஞர்களுக்கு மிருதங்கம் வாசித்துள்ளார்.

அருணா சாயிராம், சுதா ரகுநாதன் உள்ளிட்ட இக்காலத்து இசைக் கலைஞர்களுக்கு பக்க வாத்தியமாக மிருதங்கம் வாசித்து வருகிறார்.



</doc>
<doc id="239270" url="https://ta.wikipedia.org/wiki?curid=239270" title="தியானம்">
தியானம்

தியானம் என்பது சில நன்மைகளை உணர அல்லது மனதின் உள்ளடக்கத்தை அறியாமல் அதனை ஒப்புக் கொள்ள, அல்லது தியானத்தையே ஒரு முடிவாக நினைத்து ஒரு நபர் மனதை இயக்குதல் அல்லது பயிற்றுவித்தல், அல்லது உணர்வு நிலையைத் தூண்டுதல் மூலம் செய்யப்படும் நடைமுறையாகும்.

"தியானம்" என்பது தளர்வு, உள் சக்தி அல்லது உயிர் சக்தியை (கி, ரெய்கி, பிராணா, போன்றவை) உருவாக்குதல் மற்றும் இரக்கத்தை வளர்த்துக் கொள்ளுதல், அன்பு, பொறுமை, தாராள குணம் மற்றும் மன்னிப்பு ஆகியவற்றை ஊக்குவிக்க வடிவமைக்கப்பட்டுள்ள நுட்பங்கள் போன்ற பரந்த பல்வேறு நடைமுறைகளை குறிக்கிறது. குறிப்பாக ஒரு இலட்சிய வடிவம் தியானம் ஒற்றை-குறியிடப்பட்ட செறிவை சிரமமின்றி தொடர்ந்து நோக்குகிறது. இது அதன் பயிற்சியாளரை எந்தவொரு வாழ்க்கை செயல்பாட்டில் ஈடுபடும் போதும் ஒரு அழிக்கமுடியாத நல்வாழ்வு உணர்வை அனுபவிக்க உதவுகிறது. 


</doc>
<doc id="239276" url="https://ta.wikipedia.org/wiki?curid=239276" title="தாம்பரம் தொடருந்து நிலையம்">
தாம்பரம் தொடருந்து நிலையம்

தாம்பரம் தொடருந்து நிலையம், தாம்பரத்தில் உள்ள தொடருந்து நிலையம் ஆகும். இது சென்னை புறநகர்க்கான சென்னை கடற்கரை-தாம்பரம் இரயில்வே வலையமைப்பின் முக்கிய முனையங்களில் ஒன்றாகும். இது தாம்பரம், சென்னை புறநகர் பகுதியான மையத்தில் இருந்து 6 கி.மீ தொலைவில் அமைந்துள்ளது. மேலும் சென்னை நகர மையத்திலிருந்து 27 கிலோமீட்டர் தொலைவில் தெற்கே அமைந்துள்ளது. சராசரியாக 1,50,000 பேர் இந்தத் தொடருந்து நிலையத்தை பயன்படுத்துகின்றனர். சுமார் 280 புறநகர் மின்சார ரயில்கள், செங்கல்பட்டு,காஞ்சிபுரம் மற்றும் சென்னை கடற்கரை தாம்பரத்திலிருந்து செயல்படுகின்றன.

தாம்பரம் தொடருந்து நிலையமே சென்னையில் முதன் முதலாக மின்மயமாக்கப்பட்டது. சென்னை கடற்கரை - தாம்பரம் பகுதி மின்சாரம் கொண்டு 1931 ஆம் ஆண்டில் 1.5 கிலோ வோல்ட் டிசி மூலம் சக்தியூட்டப்பட்டது. மூன்றாவது லைனானது 15 ஜனவரி 1965இல் மின்மயமாக்கப்பட்டது. தெற்கில் செங்கல்பட்டு வரை 9 ஜனவரி மாதம் மின்மயமாக்கப்பட்டது. மேலும் 15 ஜனவரி 1967ல் இவை அனைத்தும் 25 கிலோ வோல்டாக மாற்றப்பட்டது. 

ஓவ்வொரு நாளும் 160 தொடருந்துகள் சென்னை கடற்கரை - தாம்பரம் மார்கத்திலும், 70 தாம்பரம் - செங்கல்பட்டு மார்கத்திலும், 16 தாம்பரம் -காஞ்சிபுரம் இடையேயும் இயக்கப்படுகின்றன. தாம்பரம் நிலையத்தில் டிக்கெட் விற்பனை புறநகர் நிலையங்களை காட்டிலும் மிக அதிகமாகும். 2013 வரை, சுமார் 20,000 மக்கள் தினசரி தாம்பரம் தொடருந்து நிலையத்தில் டிக்கெட் வாங்குகின்றனர்

2011ஆம் ஆண்டு முதல் மூடிய-மின்சுற்று தொலைக்காட்சி (CCTV) கேமராக்கள், கதவை சட்ட உலோகத்தை கண்டறியும் கருவிகள், சாமான்களை சல்லடை போடும் சாதனங்கள் போன்றவை 4 மில்லியன் ரூபாய் செலவில் நிறுவப்பட்டுள்ளன.


</doc>
<doc id="239277" url="https://ta.wikipedia.org/wiki?curid=239277" title="பிறீடிகார்ட் கிளாற்சிலே">
பிறீடிகார்ட் கிளாற்சிலே

பிறீடிகார்ட் கிளாற்சிலே (Fridegart Glatzle, 24 நவம்பர், 1920 - 14 மார்ச், 2015) யெர்மனிய செரமிக் பெண் கலைஞர் ஆவார். இவர் யெர்மனியின் ஸ்ருட்கார்ட் (Stuttgart) நகரைப் பிறப்பிடமாகவும், யெர்மனியின் கார்ள்ஸ்றூகே (Karlsruhe) நகரை வதிவிடமாகவும் கொண்டவர். 

இவர் அறுபதுகளில் பல் வேறு பொருட்களைப் பாவித்து, புதிய கலவைகளுடன் செரமிக்குக்கு ஒரு புதியபாதையைக் கண்டு பிடித்தார். . இவர் 1951 இலிருந்து 1979 ஆண்டு காலப்பகுதிக்குள் தான் கடமையாற்றிய மயோலிக்கா (majolika ) என்ற செரமிக் (Ceramic) நிறுவனத்தில் உற்பத்தி செய்த செரமிக் வடிவங்களில் 1222 வடிவங்கள் தொடர் உற்பத்தி வடிவங்களாக பதிவு செய்யப்பட்டுள்ளன. இவரால் செய்யப்பெற்ற பூச்சாடிகளும், கோப்பைகளும், சட்டிகளும், சுவர் ஓடுகளும் இன்றும் விற்பனையில் உள்ளன. குறிப்பிட்ட சில அருங்காட்சியகத்தில் வைக்கப் பெற்றுள்ளன.

இவர் சிறுவயதில் தான் ஒரு பாடகியாக வரவேண்டும் என்றே ஆசை கொண்டிருந்தார். இரண்டாவது உலகயுத்தமும், அதைத் தொடர்ந்த கடினமான வாழ்க்கையும் அவரது ஆசைக்குத் தடையாகி விட்டன. அதன் பின் அவரது தொழிற்கல்வி அவரை செரமிக் கலைஞராக்கியது. ஆனாலும் அவரது பாடவேண்டும் என்ற ஆர்வத்தால் ஒய்வு நேரங்களிலும், ஓய்வுக் காலங்களிலும் தேவாலயங்களில் பாடினார்.

இவர் மற்றவர்களுக்கு உதவி செய்வதிலும் பெரும் ஆர்வம் கொண்டிருந்தார். இவரது நகரில் அகதிகள் முகாம் ஒன்று இருந்தது. அங்கு தானாகவே சென்று பல உதவிகள் செய்தார். அகதிகளாக இருந்த இலங்கைத் தமிழரும், ஆபிரிக்கரும் இவரை மம்மா (அம்மா) என்றும், கிராண்ட்மா (அம்மம்மா) என்றும் அன்போடு அழைத்தார்கள்.

இவரது தனித்துவமான தயாரிப்புகளுக்காக 1959 இல் சிறந்த கைவினையாளர்களுக்கான தேசியப் பரிசு வழங்கப் பெற்றது.




</doc>
<doc id="239280" url="https://ta.wikipedia.org/wiki?curid=239280" title="இர்பன் அபீப்">
இர்பன் அபீப்

இர்பன் அபீப் ( Irfan Habib 1931) என்பவர் மார்க்சிய வரலாற்று ஆசிரியர் ஆவார். இந்து சமய, இசுலாம் சமய அடிப்படைவாதக் கொள்கைகளுக்கு எதிரானவர். இந்திய வரலாறு தொடர்பான பல நூல்களை எழுதியுள்ளார்.

கல்வியில் சிறந்த குடும்பத்தில் பிறந்தார். இவருடைய தந்தை முகமது அபீபும் புகழ் பெற்ற வரலாற்று ஆசிரியர் ஆவார். அலிகர் முசுலிம் பல்கலைக் கழகத்தில் பள்ளிக் கல்வியையும் கல்லூரிப் படிப்பையும் முடித்தார். வரலாறு பாடத்தில் இளங்கலை, முதுகலை பட்டம் பெற்றார். பின்னர் ஆக்சுபோர்டு நியூ காலேசில் சேர்ந்து ஆய்வுப் பட்டம் பெற்றார்

ஆக்சுபோர்டிலிருந்து இந்தியாவுக்கு திரும்பிய இர்பான் அபீப், அலிகர் முசுலிம் பல்கலைக் கழகத்தில் வரலாற்றுத்துறைப் பேராசிரியராகப் 
பணி புரிந்தார். 1969 முதல் 1991 வரை அப்பணியில் இருந்தார். அலிகர் முசுலிம் பல்கலையில் ஓய்வு பெற்றதும் கௌரவப் பேராசிரியராக (Emeritus) அப்பல்கலைக் கழகத்தில் பதவி வகிக்கிறார்.

தொன்மை இந்தியாவின் வரலாற்று நிலவியல் பற்றியும் இந்தியத் தொழில் நுட்ப வரலாறு பற்றியும் இடைக்கால இந்தியாவின் நிருவாக, பொருளியல் வரலாறு பற்றியும் ஆய்வு செய்து நூல்களைப் படைத்துள்ளார். மார்க்சியம், சமயச் சார்பின்மை ஆகியவற்றில் கொள்கைப் பிடிப்புக் கொண்டவர். 1991 ஆம் ஆண்டில் ஆக்சுபோர்டில் இராதாகிருட்டினன் நினைவுச் சொற்பொழிவு ஆற்றினார். 
1997 முதல் பிரிட்டிசு ராயல் வரலாற்றுக் கழகத்தில் சிறப்பு உறுப்பினராக உள்ளார். 1998 இல் இந்திய வரலாற்றுப் பேராயத்தில் இடம் பெற்றார்.

(இப்பரிசை தபன் ரேசவுத்திரி என்பவருடன் பகிர்ந்து கொண்டார்)






</doc>
<doc id="239281" url="https://ta.wikipedia.org/wiki?curid=239281" title="பித்யூத் பரன் மத்தோ">
பித்யூத் பரன் மத்தோ

பித்யூத் பரன் மத்தோ, ஜார்க்கண்டச் சேர்ந்த அரசியல்வாதி. இவர் பாரதிய ஜனதா கட்சியின் உறுப்பினர். இவர் 1963 ஆம் ஆண்டின் பிப்ரவரி பதினைந்தாம் நாளில் பிறந்தார். இவர் சராய்கேலா கர்சாவான் மாவட்டத்தில் உள்ள கிருஷ்ணபூர் என்ற ஊரில் வசிக்கிறார். இவர் 2014 ஆம் ஆண்டில் நடைபெற்ற பாராளுமன்றத் தேர்தலின்போது, ஜம்ஷேத்பூர் மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார்.


</doc>
<doc id="239289" url="https://ta.wikipedia.org/wiki?curid=239289" title="குரு ஜம்பேசுவர் அறிவியல் மற்றும் தொழில்நுட்பப் பல்கலைக்கழகம்">
குரு ஜம்பேசுவர் அறிவியல் மற்றும் தொழில்நுட்பப் பல்கலைக்கழகம்

குரு ஜம்பஷ்வர் அறிவியல் மற்றும் தொழில்நுட்பப் பல்கலைக்கழகம் ("Guru Jambheshwar University of Science and Technology") 1995 ஆம் ஆண்டு அரியானா மாநிலத்தின், ஹிசார் மாவட்டத்தில் நிறுவப்பட்டது. அறிவியல், தொழில்நுட்பம், பொறியியல், மருத்துவம் மற்றும் மேலாண்மை போன்ற படிப்புகளை அளிக்கின்றது.

இது அதிகாரப்பூர்வமாக நவம்பர் 1, 1995 ஆம் ஆண்டு ஆரம்பிக்கப்பட்டது. குரு ஜம்பஷ்வர் ஜி மஹராஜ் என்பவர் பெயரை இதற்கு சூட்டப்பட்டுள்ளது. இவர் 15 ஆம் நூற்றாண்டின் சுற்றுச்சூழலியலாளர் ஆவார். இது அரியானா மாநிலத்தின் முதன்மைப் பல்கலைக்கழகமாகத் திகழ்கிறது.

ஏறத்தாழ 372 ஏக்கர் பரப்பளவில் அமைந்துள்ளது. சுமார் 200 ஏக்கர் பரப்பளவில் சாலை, பைப் லைன், மின் அளிப்பு மற்றும் வாகனம் நிறுத்துமிடம் போன்ற நவீன வசதிகளைக் கொண்டுள்ளது. ஊழியர்க்கான தங்கும் விடுதி கட்டுமான பணி நடைபெறுகிறது. இந்த வளாகத்தில் பஞ்சாப் நேஷனல் வங்கியின் தானியங்கி இயந்திரமும் தபால் அலுவலகமும் அமைந்துள்ளன.

நூலகக் கட்டிடம் 55,833 சதுர அடியில் அமைந்துள்ளது. படிப்பதற்காக 250 அமர்வுகளைக் கொண்ட இரண்டு அறைகள் உள்ளன. தற்போது 70,860க்கு மேற்பட்ட புத்தகங்கள் உள்ளன.


</doc>
<doc id="239294" url="https://ta.wikipedia.org/wiki?curid=239294" title="நஞ்சராச உடையார்">
நஞ்சராச உடையார்

மகாராசா சிறீ நஞ்சராச தளவாய் உடையார் பகதூர் (1748 - 2 ஆகத்து 1770) அல்லது நஞ்சராச உடையார், என்பவர் மைசூரின் மன்னராக 1766 முதல் 1770 வரை இருந்தவர். இவர் ஐதர் அலியின் கட்டுப்பாட்டில் இருந்தவர்.

இவர் மகாராசா இரண்டாம் கிருட்டிணராச உடையாரின் மூத்த மகனாவார். இவர் தந்தையின் மரணத்துக்குப் பிறகு 1766 இல் பட்டத்துக்கு வந்தார்.

2 ஆகத்து 1770, அன்று ஐதர் அலியால் அனுப்பப்பட்ட நஞ்சு கலந்த பாலை அருந்தி இறந்தார்.

 

</doc>
<doc id="239295" url="https://ta.wikipedia.org/wiki?curid=239295" title="உமியோ பல்கலைக்கழகம்">
உமியோ பல்கலைக்கழகம்

உமியோ பல்கலைக்கழகம் (Umeå University; ) சுவீடன் நாட்டின் வட-மையப் பகுதியிலுள்ள உமியோ என்னும் நகரத்தில் உள்ளது. 1965 ஆம் ஆண்டு நிறுவப்பட்ட உமியோ பல்கலைக்கழகம், சுவீடன் நாட்டின் ஐந்தாவது பழமையானப் பல்கலைக்கழகமாகும். இப்பல்கலைக்கழகம், 2013 ஆம் ஆண்டுக் கணக்கின்படி 32,000 பதிவு செய்யப்பட்ட மாணவர்களையும், நாலாயிரத்திற்கும் மேற்பட்ட பணியாளர்களையும் கொண்டுள்ளது. இவர்களில் 368 பேராசிரியர்கள் உட்பட, இதில் பாதிக்கும் மேலானோர் ஆய்வாளர்கள்/ஆசிரியர்கள் என்பது குறிப்பிடத்தக்கது.

உமியோ பல்கலைக்கழகம், சில மர வகைகளின் மரபகராதி, தொழிலக வடிவமைப்பைப் பற்றிய ஆய்வுகளுக்கு உலகளவில் புகழ் பெற்றது.


</doc>
<doc id="239296" url="https://ta.wikipedia.org/wiki?curid=239296" title="எட்டாம் சாமராச உடையார்">
எட்டாம் சாமராச உடையார்

மகாராசா சிறீ பெட்டத சாமராச உடையார் பகதூர் (27 ஆகத்து 1759 - 6 செப்டம்பர் 1776.) என்பவர் மைசூரின் மன்னராக 1770 முதல் 1776 வரை இருந்தவர். இவர் ஐதர் அலியின் கட்டுப்பாட்டில் இருந்தவர். இவர் எட்டாவது சாமராச உடையார் என்றும் அழைக்கப்படுகிறார்.

இவர் இரண்டாம் கிருட்டிணராச உடையாரின் இரண்டாவது மகனாவார்.இவரின் அண்ணன் நஞ்சராச உடையாரின் இறப்பிற்கு பிறகு 2 ஆகத்து1770 அன்று முடிசூட்டப்பட்டார்.

16 செப்டம்பர் 1776, இவர் சிறீரங்கப்பட்டண அரண்மனையில், ஐதர் அலியின் உத்தரவின் பேரில் கொல்லப்பட்டார்.

 

</doc>
<doc id="239298" url="https://ta.wikipedia.org/wiki?curid=239298" title="பசுபதி நாத் சிங்">
பசுபதி நாத் சிங்

பசுபதிநாத் சிங், ஜார்க்கண்டைச் சேர்ந்த அரசியல்வாதி. இவர் பாரதிய ஜனதா கட்சியின் உறுப்பினர் ஆவார். இவர் 1949ஆம் ஆண்டின் ஜூலை பதினோராம் நாளில் பிறந்தார். இவர் பட்னா மாவட்டத்தில் உள்ள லக்கன்பூரில் பிறந்தார். இவர் 2014ஆம் ஆண்டில் நடைபெற்ற பாராளுமன்றத் தேர்தலின்போது, தன்பாத் மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார்.

இவர் கீழ்க்காணும் பதவிகளில் இருந்துள்ளார்.


</doc>
<doc id="239301" url="https://ta.wikipedia.org/wiki?curid=239301" title="கிறித்தவ மெய்யியல்">
கிறித்தவ மெய்யியல்

கிறித்தவ மெய்யியல் என்பது கிறித்தவ பாரம்பரியத்திலிருந்து வந்த சிறப்புக்களிலிருந்து வளர்ந்த மெய்யியல் ஆகும். இது ஆரம்ப கிறித்தவ காலத்தில் உருவாகி, பின்னர் பல கருத்துருவாக்கங்களுடன் வளர்ந்தது.

இயேசு நூல்களை எழுதினார் என்பதற்குச் சான்றுகள் இல்லை. அவரால் மெய்யியல் பற்றியோ அல்லது இறையியல் பற்றியோ எழுதினார் என்பதற்கும் சான்றுகள் இல்லை.

ஆனால், கிறித்துவின் இறப்புடன் கிறித்தவ மெய்யியல் திருத்தூதர்களால் வளரத் தொடங்கியது. யூத உரோம குடிமகனான திருத்தூதர் பவுல் திருமுகங்களையும் மடல்களையும் ஆரம்ப கிறித்தவ திருச்சபைக்கு எழுதினார். இது போதனையாகவும் இறையியலாகவும் இருந்தது. சில இடங்களில், அவர் காலத்து பிரபல்யம் பெற்ற (குறைகூறல், ஐயவாதம், உறுதிப்பாட்டுவாதம்) மெய்யியலாளர்கள் போன்று செயற்பட்டார். திருத்தூதர் பணிகள் என்ற விவிலிய நூலில் பவுல் கிரேக்க மெய்யியலாளர்களுடன் நடத்திய உரையாடல் மற்றும் விவாதம் பற்றி பதிவு செய்யப்பட்டுள்ளது. இது திருமுகங்களிலும் பிரதிபலிக்கிறது. எ.கா: "போலி மெய்யியலாலும் வீணான ஏமாற்றுப் பேச்சாலும்
உங்களை யாரும் கவர்ந்துகொள்ள விடாதீர்கள்." அவருடைய திருமுகங்கள் பிற்கால கிறித்தவ மெய்யியலுக்கு குறிப்பிடத்தக்க மூலமாக மாறியது.



</doc>
<doc id="239304" url="https://ta.wikipedia.org/wiki?curid=239304" title="சௌதரி சரண் சிங் அரியானா வேளாண்மை பல்கலைக்கழகம்">
சௌதரி சரண் சிங் அரியானா வேளாண்மை பல்கலைக்கழகம்

சௌதரி சரண் சிங் அரியானா வேளாண்மை பல்கலைக்கழகம் அரியானா மாநிலத்தில் உள்ள ஹிசார் மாவட்டத்தில் அமைந்துள்ளது. ஆசியாவின் மிகப்பெரிய வேளாண்மை பல்கலைக்கழகங்களில் ஒன்றாக இப்பல்கலைக்கழகம் திகழ்கிறது. இந்தியாவின் ஏழாவது பிரதமரான சௌதரி சரண்சிங்கின் பெயர் இதற்கு சூட்டப்பட்டுள்ளது.



</doc>
<doc id="239305" url="https://ta.wikipedia.org/wiki?curid=239305" title="உப்புப்பட்டி">
உப்புப்பட்டி

உப்புப்பட்டி (UPPUPPATTI) என்னும் ஊர், இந்தியாவின் தமிழ்நாடு மாநிலத்தில் புதுக்கோட்டை மாவட்டத்தில் உள்ளது. இக்கிராமம் திருமலைராயசமுத்திரம் ஊராட்சிக்கு உட்பட்டது. உப்புப்பட்டி கிராமத்திலேயே குளத்துப்பட்டி, கொட்டியக்காரன்பட்டி, சூலைப்பட்டி, தச்சன்வயல் என்ற உட்கிராமங்களும் உள்ளடங்கியுள்ளன. படிப்பறிவில் மிகவும் பின்தங்கியிருந்த இக்கிராமத்தில் தற்போது பட்டதாரிகள் அதிகரித்து வருகின்றனர்.


</doc>
<doc id="239306" url="https://ta.wikipedia.org/wiki?curid=239306" title="விஷ்ணு தயாள் ராம்">
விஷ்ணு தயாள் ராம்

விஷ்ணு தயாள் ராம், ஜார்க்கண்டைச் சேர்ந்த அரசியல்வாதி ஆவார். இவர் பாரதிய ஜனதா கட்சியைச் சேர்ந்தவர். இவர் 1961ஆம் ஆண்டின் ஜூலை 23ஆம் நாளில் பிறந்தார். இவர் 2014ஆம் ஆண்டில் நடைபெற்ற பாராளுமன்றத் தேர்தலின் போது, பலாமூ மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார்.


</doc>
<doc id="239307" url="https://ta.wikipedia.org/wiki?curid=239307" title="மேட்டுப்பாளையம்">
மேட்டுப்பாளையம்

மேட்டுப்பாளையம் (ஆங்கிலம்:Mettupalayam), இந்தியாவின் தமிழ்நாடு மாநிலத்தில் அமைந்துள்ள கோயம்புத்தூர் மாவட்டத்தில் இருக்கும் ஒரு நகராட்சி ஆகும்.

இந்திய 2011 மக்கள் தொகை கணக்கெடுப்பின்படி 66,595 மக்கள் இங்கு வசிக்கின்றார்கள்.இவர்களில் 50% ஆண்கள், 50% பெண்கள் ஆவார்கள். மேட்டுப்பாளையம் மக்களின் சராசரி கல்வியறிவு 73% ஆகும், இதில் ஆண்களின் கல்வியறிவு 79%, பெண்களின் கல்வியறிவு 68% ஆகும். இது இந்திய தேசிய சராசரி கல்வியறிவான 59.5% விட கூடியதே. மேட்டுப்பாளையம் மக்கள் தொகையில் 10% ஆறு வயதுக்குட்பட்டோர் ஆவார்கள்.

மேட்டுப்பாளையத்தில் தமிழ்நாடு வேளாண்மைப் பல்கலைக்கழகத்தின் உறுப்புக் கல்லூரியான வனவியல் கல்லூரி மற்றும் ஆராய்ச்சி நிறுவனம் செயல்பட்டு வருகின்றது.


</doc>
<doc id="239308" url="https://ta.wikipedia.org/wiki?curid=239308" title="ராம் தகல் சவுத்ரி">
ராம் தகல் சவுத்ரி

ராம் தகல் சவுத்ரி, ஜார்க்கண்டைச் சேர்ந்த அரசியல்வாதி ஆவார். இவர் பாரதிய ஜனதா கட்சியின் உறுப்பினர். இவர் 1942ஆம் ஆண்டின் ஜனவரி முதலாம் நாளில் பிறந்தார். இவர் ராஞ்சி மாவட்டத்தின் குச்சு என்ற ஊரில் பிறந்தார். இவர் 2014ஆம் ஆண்டில் நடைபெற்ற பாராளுமன்றத் தேர்தலின்போது, ராஞ்சி மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார்.



</doc>
<doc id="239309" url="https://ta.wikipedia.org/wiki?curid=239309" title="நான்காம் கிருட்டிணராச உடையார்">
நான்காம் கிருட்டிணராச உடையார்

நான்காம் கிருட்டிணராச உடையார் (4 சூன் 1884 – 3 ஆகத்து 1940, பெங்களூர் அரண்மனை) மைசூரின் மன்னராக 1894 ஆம் ஆண்டு ஆட்சி பீடம் ஏறினார். தான் இறக்கும் வரை (அதாவது 1940 ஆம் ஆண்டு வரை) இவர் ஆட்சியில் இருந்தார். இவர் ஒரு மெய்யியலாளர் ஆவார். இவர் இறக்கும் போது உலகப் பணக்கார நபர்களுள் ஒருவராக திகழ்ந்தார். அப்போது இவருடைய சொத்து 400 மில்லியன் அமெரிக்க டொலர்கள் ஆகும். 2010 ஆம் ஆண்டில் இதன் மதிப்பு 50 பில்லியன் அமெரிக்க டொலர்கள் ஆகும். இவர் மைசூரை ஆண்ட உடையார் வம்சத்தின் இருபத்து நான்காம் மன்னர் ஆவார். இவர் பிரித்தானியரின் கட்டுப்பாட்டில் இருந்தவர்.


 

</doc>
<doc id="239310" url="https://ta.wikipedia.org/wiki?curid=239310" title="விஜய் குமார் ஹன்ஸ்தக்">
விஜய் குமார் ஹன்ஸ்தக்

விஜய் குமார் ஹன்ஸ்தக், ஜார்க்கண்டைச் சேர்ந்த அரசியல்வாதி ஆவார். இவர் ஜார்க்கண்டு முக்தி மோர்ச்சா கட்சியைச் சேர்ந்தவர். இவர் 2014ஆம் ஆண்டில் நடைபெற்ற பாராளுமன்றத் தேர்தலின்போது, ராஜ்மஹல் மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார்.


</doc>
<doc id="239311" url="https://ta.wikipedia.org/wiki?curid=239311" title="பத்தாம் சாமராச உடையார்">
பத்தாம் சாமராச உடையார்

மகாராஜ ஸ்ரீ சேர் பத்தாம் சாமராச உடையார் (பெப்ரவரி 22, 1863 - 28 டிசெம்பர் 1894) அல்லது சாமராச உடையார் என்பவர் மைசூரின் மன்னராக 1868 தொடக்கம் 1894 வரை திகழ்ந்தார். இவரின் முன் மூன்றாம் கிருட்டிணராச உடையார் ஆட்சியில் இருந்தார், இவரின் பின் நான்காம் கிருட்டிணராச உடையார் ஆட்சிக்கு வந்தார். 22 பெப்ரவரி 1863 அன்று இவர் பிறந்தார். 28 திசம்பர் 1894 திசம்பர் (அதாவது இவர் இறக்கும் வரை) இவர் ஆட்சியில் இருந்தார். இவரின் அம்மா லக்சுமிவிலாச சனித்தான ஸ்ரீ பிரதாப குமரி அம்மணி அவரு மூன்றாம் கிருட்டிணராச உடையாருடைய மகள் ஆவார். இவர் பிரித்தானியரின் கட்டுப்பாட்டில் இருந்தவர்.

 

</doc>
<doc id="239314" url="https://ta.wikipedia.org/wiki?curid=239314" title="சுதர்சன் பகத்">
சுதர்சன் பகத்

சுதர்சன் பகத், ஜார்க்கண்டச் சேர்ந்த அரசியல்வாதி ஆவார். இவர் பாரதிய ஜனதா கட்சியைச் சேர்ந்தவர். இவர் 1969ஆம் ஆண்டின் அக்டோபர் இருபதாம் நாளில் பிறந்தார். இவர் 2014ஆம் ஆண்டில் நடைபெற்ற பாராளுமன்றத் தேர்தலின்போது, லோஹர்தகா மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார்.



</doc>
<doc id="239319" url="https://ta.wikipedia.org/wiki?curid=239319" title="சிறைச்சாலை">
சிறைச்சாலை

சிறைச்சாலை (Prison) என்பது குற்றம் சுமத்தப்பட்டவரையும் குற்றவாளிகளையும் அடைத்து வைக்கும் இடமாகும். இங்கு அரசு சட்ட விதிகளின்படி இவர்கள் தடுத்து வைக்கப்படுவர். சிறைச்சாலையில் தடுத்து வைக்கப்பட்டுள்ளவர்களுக்கு மருத்துவ உதவி, உணவு ஆகியவை இலவசமாக வழங்கப்படும். குற்றவாளிகள் தங்களது குற்றத்திற்கான தண்டனையாக சமூகத்திலிருந்து பிரித்து வைக்கும் நோக்குடன் இங்கு தடுத்து வைக்கப்படுவர். சமூகத்தில் குற்றவாளிக்கு உள்ள அந்தஸ்தைப் பொருத்து, சட்ட விதிகளுக்கு உட்பட்டு தேவையான வசதிகள் வழங்கப்படும். அனுமதியின் பேரிலும், நிர்ணயிக்கப்பட்ட நாட்களிலும் சிறைச்சாலையிலுள்ள கைதிகளை அவர்களின் உறவினர்கள் சந்திக்கலாம். சிறைச்சாலையில் தடுத்து வைக்கப்பட்டவர்கள் சிறப்பு அனுமதியின் பேரில் குறுகிய காலத்திற்கு வெளியே வரலாம்.


</doc>
<doc id="239326" url="https://ta.wikipedia.org/wiki?curid=239326" title="தஞ்சாவூர் நாயக்கர் வரலாறு (நூல்)">
தஞ்சாவூர் நாயக்கர் வரலாறு (நூல்)

தஞ்சாவூர் நாயக்கர் வரலாறு, குடவாயில் பாலசுப்ரமணியன் எழுதிய நூலாகும். தஞ்சையை ஆண்ட நாயக்கர்களின் வரலாற்றைப் பற்றி இந்நூல் விரிவாக ஆராய்கிறது. தஞ்சையை சோழர்கள் முதல் நூற்றாண்டில் இருந்து 12ம் நூற்றாண்டு வரை ஆட்சி புரிந்தனர். அவர்கள் தங்கள் ஆட்சி காலத்தில் 90 கோயில்களை கட்டியுள்ளனர். அதன் பின் முத்தரையர்களும், 16ம் நூற்றாண்டில் நாயக்கர்களும், 17,18ம் நூற்றாண்டுகளில் மராத்தியர்களும் ஆட்சி புரிந்த போதிலும் சோழர்களின் காலம் பொற்காலம் என அழைக்கப்படுகிறது.

இந்நூல் 10 தலைப்புகளையும், பின்னிணைப்புகளையும் கொண்டு அமைந்துள்ளது.

நாயக்கர் அரசு உதயம், முதல் நாயக்க மன்னர், தஞ்சை செவ்வப்ப நாயக்கர், அவரது காலத்துக் குறிப்பிடத்தக்க வரலாற்று நிகழ்வுகள், அச்சுதப்ப நாயக்கர் - இரகுநாத நாயக்கர் இணைந்த ஆட்சி, இரகுநாத நாயக்கர், இராமபத்ர நாயக்கர், கோவிந்த தீட்சிதர், விஜயராகவ நாயக்கர், தஞ்சை நாயக்கர் காலக் கோட்டையும் அரண்மனையும், தஞ்சாவூர் நாயக்கர் ஆட்சியின் வரலாற்றுச் சுருக்கம் உள்ளிட்ட தலைப்புகளைப் பற்றி விரிவாக எடுத்துரைக்கப்பட்டுள்ளது.

விஜயராகவ நாயக்கரின் கையொப்பத்துடன் காணப்படும் அரிய செப்பேட்டுத்தொகுதி, தஞ்சாவூர் பள்ளிவாசல் கல்வெட்டு, படேவியா வெள்ளிப்பட்டயம், அரித்துவாரமங்கலம் செப்பேடு, மன்னார் மோகனப்பள்ளு, அருவிழி மங்கலம் செப்பேட்டுத் தொகுதி, விஜயராகவ நாயக்கரின் வெள்ளிப்பட்டயம் உள்ளிட்ட பல ஆவணங்கள் பின்னிணைப்புகளாகத் தரப்பட்டுள்ளன.


</doc>
<doc id="239329" url="https://ta.wikipedia.org/wiki?curid=239329" title="நேப்பியர், நியூசிலாந்து">
நேப்பியர், நியூசிலாந்து

நேப்பியர் (Napier, ; மாவோரி:அஹுரிரி) நியூசிலாந்தின் வடக்குத் தீவின் கிழக்குக் கடற்கரையில் ஹாக் விரிகுடா பகுதியில் அமைந்துள்ள துறைமுக நகரமாகும். சூன் 2014 மதிப்பீட்டின்படி நேப்பியரின் மக்கள்தொகை 61,100 ஆகும். நேப்பியரின் தெற்கில் 18 கிலோமீட்டரில் தீவு நகரமான ஹேஸ்டிங்ஸ் அமைந்துள்ளது. இந்த இரு நகரங்களும் வழமையாக நியூசிலாந்தின் "விரிகுடா நகரங்கள்" எனப்படுகின்றன. இவை இரண்டின், நேப்பியர்-ஏசுட்டிங்சு, மொத்த மக்கள்தொகை 128,800 ஆகும். இவை நியூசிலாந்தின் ஐந்தாவது மக்கள்தொகை மிக்க நகரியப் பகுதியாக விளங்குகின்றது. 

நேப்பியர் நியூசிலாந்தின் தலைநகர் வெலிங்டனிலிருந்து ஏறத்தாழ 320 கிலோமீட்டர் வடகிழக்கில் அமைந்துள்ளது. நேப்பியரின் மக்கட்தொகை அடுத்துள்ள ஹேஸ்டிங்சை விடக் குறைவாக இருந்தபோதும் துறைமுகத்திற்கும் முதன்மை வானூர்தி நிலையத்திற்கும் அண்மித்துள்ளதால் முதன்மை பெறுகின்றது. நேப்பியரின் நிலப்பரப்பளவு 106 சதுர கிமீ ஆகவும் மக்களடர்த்தி ச.கி.மீக்கு 540.0 ஆகவும் உள்ளது. 

தெற்கு அரைக்கோளத்தில் மிகப்பெரும் கம்பளி மையமாக நேப்பியர் விளங்குகின்றது. நியூசிலாந்தின் வடகிழக்கில் முதன்மைத் துறைமுகமாக விளங்கும் நேப்பியரிலிருந்து ஆப்பிள்கள், பேரிக்காய்கள், இசுடோன் பழங்கள் ஏற்றுமதியாகின்றன. தவிரவும் நேப்பியர் திராட்சை மற்றும் வைன் உற்பத்தி மற்றும் ஏற்றுமதி மையமாக உள்ளது. மேலும் ஆட்டுக் கம்பளி, உறைந்த மாமிசம், மரக்கூழ், வெட்டுமரங்கள் ஏற்றுமதியாகின்றன. 

நேப்பியர் புகழ்பெற்ற சுற்றுலாத்தலமாகவும் விளங்குகின்றது. 1931 ஹாக் விரிகுடா நிலநடுக்கத்தில் இடிபட்ட பின்னர் கட்டப்பட்டுள்ள 1930களின் கட்டிட வடிவமைப்பு முதன்மை ஈர்ப்பாக உள்ளது. கடற்கரையோரத்தில் அமைக்கப்பட்டுள்ள சிலை, பானியா, நியூசிலாந்தில் மிகவும் படமெடுக்கப்பட்ட சுற்றுலா இடமாக உள்ளது. ஒவ்வொரு ஆண்டும் பெப்ரவரியில் நேப்பியரில் நடைபெறும் "ஆர்ட் டெகோ" வார இறுதி நிகழ்விற்குப் பெருந்திரளான சுற்றுலாப் பயணிகள் வருகின்றனர்.


</doc>
<doc id="239330" url="https://ta.wikipedia.org/wiki?curid=239330" title="நாகபட்டினம் (நூல்)">
நாகபட்டினம் (நூல்)

நாகபட்டினம், கோவை இளஞ்சேரன் எழுதிய வரலாற்றுரீதியாக நாகையைப் பற்றிய நூலாகும்.

வரலாற்றில் நாகை என்ற தலைப்பில் தொடங்கி ஒன்பது கட்டுரைகள் இடம்பெற்றுள்ளன. வரலாறு, ஆட்சி, நகரமைப்பு, மக்கள், சமயம், வணிகம் உள்ளிட்ட பொருண்மைகளில் பல்வேறு காலகட்டத்திலான நாகையில் வரலாறு இந்நூலில் தரப்பட்டுள்ளது.
'நாகபட்டினம்' நூல், (முதற்பதிப்பு, 1996; வெளியீடு: மணிவாசகர் பதிப்பகம், சென்னை)


</doc>
<doc id="239337" url="https://ta.wikipedia.org/wiki?curid=239337" title="திருவூடல்">
திருவூடல்

சிவபெருமான் மீது சிவகாமி கொண்ட ஊடலை திருவூடல் என்பர்.

மார்கழி ஆதிரை நாளில் அலங்கரிக்கப்பெற்ற நடராசப் பெருமானின் திருமேனியும், சிவகாமி அம்மையாருடைய திருமேனியும் திருவீதிகளில் உலா வரும். திருநடனக் காட்சி முடிந்ததும் வீதிகளில் வலம் வந்து கொண்டிருக்கும் போதே அம்மன் திருமேனியைச் சுமப்பவர்கள், விரைவாக நடந்து கோயிலுக்குள் வந்து, இராசகோபுரக் கதவுகளைச் சாத்திவிடுவர்.
பின்னர் வரும் ஆடல்வல்லானைச் சுமந்து வருபவர்கள் கோயிலுக்குள் வரமுடியாமல் வெளியிலேயே நிற்பர். இது ஊடல் கொண்டே சிவகாமி சினந்தது கதவைத் தாழிடும் நிலையாகும். 

பின்னர் சுந்தரமூர்த்தி நாயனாரின் திருவுருவத்தை அலங்கரித்துப் பரிவட்டம் கட்டி இறைவன் முன் கொண்டு நிறுத்தி அக்கோயில் ஓதுவார் மூலம் சில தேவாரப்பாடல்களைப் பாடுவர். பின்பு, கோயிலுக்குள் சென்று சிவகாமியின் முன்பு சில தேவாரப் பாடல்கள் பாடுவர். மாறி மாறி இரு இடங்களிலும் தேவாரப் பாடல்கள் பாடிய பிறகு நிறைவாக கதவைத் திறக்கவே ஆடல்வல்லான் திருமேனி கோயிலுக்குள் வந்து சேரும். இது இருவர் ஊடலையும் சுந்தரர் தலையிட்டுத் தீர்ப்பதாகவும் பாவிக்கப்பெறும் ஒரு விழா நிகழ்ச்சியாகும். 

தஞ்சைப் பெரிய கோயிலின் அம்மன் மண்டப விதானத்தில் தேவி மகாத்மிய ஓவியக் காட்சிகள் இடம்பெற்றுள்ளன. அவற்றில் ஊடலை சுந்தரமூர்த்தி நாயனார் தீர்த்து வைக்கும் காட்சி தமிழில் எழுதப்பெற்ற விளக்கக் குறிப்புகளோடு காணப்பெறுகின்றது. இவ்வோவியம் கி.பி.1800இல் சரபோஜி மன்னரின் ஆக்கத்தால் தீட்டப்பெற்றதாகும். தஞ்சை அரண்மனை நூலகமான சரசுவதி மகால் நூலகத்தில் "தமிழ்த்துறையில் திருவூடல்" என்ற சிறிய ஏட்டுச்சுவடி உள்ளது. 

திருவண்ணாமலை அண்ணாமலையார் கோவிலில் திருவூடல் உற்சவம் வருடந்தோறும் நடைபெறும்.


</doc>
<doc id="239341" url="https://ta.wikipedia.org/wiki?curid=239341" title="ஜோன் கோர்பெட்">
ஜோன் கோர்பெட்

ஜோன் கோர்பெட் () (பிறப்பு: மே 9, 1961) ஒரு அமெரிக்க நாட்டுத் திரைப்பட நடிகர் மற்றும் பாடகர் ஆவார். இவர் தி பாய் நெக்ஸ்ட் டோர் போன்ற பல திரைப்படங்களிலும் தொலைக்காட்சித் தொடர்களிலும் நடித்துள்ளார்.

ஜோன் மே 9, 1961ஆம் ஆண்டு அமெரிக்காவின் மேற்கு வர்ஜீனியாவில் இன்டெர் என்ற இடத்தில் பிறந்தார். 



</doc>
<doc id="239342" url="https://ta.wikipedia.org/wiki?curid=239342" title="அரவிந்த் பனகாரியா">
அரவிந்த் பனகாரியா

அரவிந்த் பனகாரியா ("Arvind Panagariya") இந்திய அமெரிக்க பொருளியலாளரும் கொலம்பியா பல்கலைக்கழக பொருளியல் பேராசிரியரும் ஆவார். முன்னதாக ஆசிய வளர்ச்சி வங்கியின் தலைமைப் பொருளியலாளராகப் பணியாற்றியுள்ளார். மேரிலாந்து பல்கலைக்கழகத்தில் பொருளியல் பேராசிரியராகவும் பன்னாட்டுப் பொருளியல் மையத்தின் ஒருங்கிணைப்பாளராகவும் பொறுப்பில் இருந்துள்ளார். உலக வங்கி, அனைத்துலக நாணய நிதியம், உலக வணிக அமைப்பு, மற்றும் ஐக்கிய நாடுகள் வணிகம் மற்றும் வளர்ச்சிக்கான மாநாடு (UNCTAD) ஆகியவற்றில் பல்வேறு பொறுப்புகளில் பணியாற்றி உள்ளார். பிரின்சுட்டன் பல்கலைக்கழகத்திலிருந்து பொருளியலில் முனைவர் பட்டம் பெற்றுள்ளார். பத்து நூல்களை எழுதியுள்ள பனகாரியாவின் தற்போதைய வெளியீடான "இந்தியா: வெளிப்படும் மாமனிதன்" என்ற நூல் இந்தியாவின் பொருளாதாரம் மீதான வரையறுப்பு நூல் என பரீத் சக்காரியா கூறியுள்ளார்.

இந்தியாவின் முன்னணி வணிக நாளிதழான "தி எகானமிக் டைம்சில்" எழுதி வருகின்றார். கௌரவ ஆசிரியராக "பைனான்சியல் டைம்சு", "வால் இசுட்ரீட்டு சர்னல்", இந்து, "இந்தியா டுடே", "அவுட்லுக்" போன்ற இதழ்களில் எழுதி வருகின்றார். பல தேசியத் தொலைக்காட்சி மற்றும் பன்னாட்டு தொலைக்காட்சிகளில் தோன்றியுள்ளார்.

புளூம்பெர்கு இந்தியாத் தொலைக்காட்சியில் "அரவிந்த் பனகாரியாவுடன் இந்தியாவை மாற்றுவோம்" நிகழ்ச்சியில் பங்கேற்கின்றார்.

கொலம்பியா பல்கலைக்கழகத்தில் பேராசிரியர் பணியை மீண்டும் ஏற்கப் போவதாக அறிவித்து 
நிதி ஆயோக் துணைத் தலைவர் பதவியை 2017 ஆகசுடு முதல் தேதியில் துறந்தார்.


</doc>
<doc id="239343" url="https://ta.wikipedia.org/wiki?curid=239343" title="ஆடம் ஹிக்ஸ்">
ஆடம் ஹிக்ஸ்

ஆடம் ஹிக்ஸ் () (பிறப்பு: நவம்பர் 28, 1992) ஒரு அமெரிக்க நாட்டு திரைப்பட நடிகர் மற்றும் பாடகர் ஆவார். இவர் தி பாய் நெக்ஸ்ட் டோர் போன்ற பல திரைப்படங்களிலும் மற்றும் தொலைக்காட்சி தொடர்களிலும் நடித்துள்ளார்.

ஆடம் ஹிக்ஸ் நவம்பர் 28, 1992ஆம் ஆண்டு லாஸ் வேகாஸ், நெவாடா அமெரிக்காவில் பிறந்தார். 



</doc>
<doc id="239344" url="https://ta.wikipedia.org/wiki?curid=239344" title="லட்சுமண் கிலுவா">
லட்சுமண் கிலுவா

லட்சுமண் கிலுவா, ஜார்க்கண்டைச் சேர்ந்த அரசியல்வாதி ஆவார். இவர் பாரதிய ஜனதா கட்சியின் உறுப்பினர். இவர் 1964ஆம் ஆண்டின் டிசம்பர் இருபதாம் நாளில் பிறந்தார். இவர் ராஞ்சி பல்கலைக்கழகத்தில் பயின்றார். இவர் பதின்மூன்றாவது மக்களவையிலும் பதினாறாவது மக்களவையிலும் உறுப்பினராக இருந்தார். இவர் சிங்பூம் மக்களவைத் தொகுதியில் போட்டியிட்டு வென்று, மக்களவை உறுப்பினர் ஆனார்.


</doc>
<doc id="239345" url="https://ta.wikipedia.org/wiki?curid=239345" title="ஜெயந்த் சின்ஹா">
ஜெயந்த் சின்ஹா

ஜெயந்த் சின்கா (Jayant Sinha), இந்தியாவின் ஜார்க்கண்ட் மாநிலத்தைச் சேர்ந்த அரசியல்வாதி ஆவார். இவர் பாரதிய ஜனதா கட்சியின் உறுப்பினர். இவர் 1963ஆம் ஆண்டின் ஏப்ரல் 21ஆம் நாளில் பிறந்தார். இவர் 2014ஆம் ஆண்டில் நடைபெற்ற பாராளுமன்றத் தேர்தலின்போது, ஹசாரிபாக் மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார். இவர் தில்லியில் உள்ள ஐ.ஐ.டி நிறுவனத்திலும், பென்னிசில்வேனியா பல்கலைக்கழகத்திலும், ஹார்வர்டு வணிகப் பள்ளியிலும் கல்வி பயின்றார். மத்திய அரசின் நிதித் துறைக்கான ராஜாங்க அமைச்சராகி உள்ளார்.


</doc>
<doc id="239348" url="https://ta.wikipedia.org/wiki?curid=239348" title="நெல்சன், நியூசிலாந்து">
நெல்சன், நியூசிலாந்து

நெல்சன் ("Nelson") நியூசிலாந்தில் டாசுமான் விரிகுடாவின் கிழக்குக் கடலோரத்தில் அமைந்துள்ள நகரமாகும். இது இதேப் பெயர்கொண்ட இப்பகுதியின் பொருளியல் பண்பாட்டு மையமாக விளங்குகின்றது. 1841இல் உருவான இந்த நகரம் நியூசிலாந்தின் இரண்டாவது பழமையான குடியேற்றமாகும். தெற்குத் தீவின் மிகத் தொன்மையான இந்தக் குடியேற்றம் 1858இல் அரசாணையால் நகரமாக அறிவிக்கப்பட்டது. இதன் மக்கள்தொகை 46,437 ஆகும். 

இந்த நகரத்தின் அண்மையில் அபெல் டாசுமான் தேசியப் பூங்கா, ககுரங்கி தேசியப் பூங்கா, நெல்சன் ஏரிகள் தேசியப் பூங்கா ஆகியன அமைந்துள்ளன. இந்த நகரம் பிரித்தானிய கடற்தளபதி நெல்சனின் நினைவாகப் பெயரிடப்பட்டுள்ளது. 


</doc>
<doc id="239350" url="https://ta.wikipedia.org/wiki?curid=239350" title="ஒன்பதாம் சாமராச உடையார்">
ஒன்பதாம் சாமராச உடையார்

சிறீமத் ராசாதிராச ராச பரமிசிவர ராச மார்த்தாண்ட பரவ்த பிரதாபபட்டிமவிரா நரப்பட்டி மகிசுர சிம்மமானருடரகிருவா மகாராச சிறீ காச சாமராச உடையார் (28 பெப்ரவரி 1774 – 17 ஏப்ரல் 1796) என்பவர் மைசூரின் மன்னராக 1776 முதல் 1796வரை இருந்தவர். இவர் மூன்றாம் கிருட்டிணராச உடையாரின் தந்தையாவார். இவர் ஒன்பதாம் சாமராச உடையார் என்று அழைக்கப்படுகிறார்.

இவர் கருகியள்ளி குடும்பத்தைச் சேர்ந்த, சிக்க தேவராச அர்ஸ் என்பவரின் மகனாவார். எட்டாம் சாமராச உடையாரின் மறைவுக்குப் பிறகு, மகாராணிலெட்சுமி அம்மணி தேவியால் (மறைந்த மன்னர் இரண்டாம் கிருட்டிணராச உடையாரின் மனைவி) தத்து எடுக்கப்பட்டார்.

இவரும் சுயேச்சையாக செயல்பட முடியாதவராக இவருக்கு முன்னாள் இருந்த மன்னர்களான இரண்டாம் கிருட்டிணராச உடையார், நஞ்சராச உடையார், எட்டாம் சாமராச உடையார் ஆகியோர் போன்று ஐதர் அலி, அவரது மகன் திப்பு சுல்தான் ஆகியோருக்கு அடங்கியவராக இருந்தார்.

சனவரி 1786க்கு பிறகு, பெயருக்கு மன்னர் என்ற நிலையும் இல்லாமல் மன்னரின் அனைத்து உரிமைகளும் திப்பு சுல்தானால் பறிக்கப்பட்டு, தன்னையே பாதூசா என்று அறிவித்துக்கொண்டு திப்பு சுல்தான் மன்னனானார்.

மன்னர் உரிமைகளை திப்பு சுல்தான் பறித்த பிறகு, இவர் சிறீரங்கப்பட்டிண அரண்மனையில் 17 ஏப்ரல் 1798இல் பெரியம்மை நோயாலோ திப்புவால் கொல்லப்பட்டோ இறந்திருக்கலாம் என்று கருதுகின்றனர்.

உடையார் மரபினர் பதவியில் இருந்து இறக்கப்பட்ட பின் திப்பு சுல்தான் மைசூர் சுல்தானகத்தின் ஒரே மன்னராக போரில் கொல்லப்பட்ட 1799ஆம் ஆண்டு வரை இருந்தார்.

 

</doc>
<doc id="239351" url="https://ta.wikipedia.org/wiki?curid=239351" title="கருவூர்ப் புராணம்">
கருவூர்ப் புராணம்

கருவூர்ப் புராணம் கொங்கு நாட்டிலுள்ள பாடல் பெற்ற தலங்களில் ஒன்றான கரூர் எனப்படும் கருவூரோடு தொடர்புடையது.

கருவூர்ப் புராணத்தை பாடியவரின் பெயர் தெரியவில்லை. தமது குருநாதர் பெயரைச் சத்தியஞானி என்று இந்நூலாசிரியர் குறிப்பிடுகிறார். 

கி.பி.1618இல் அரங்கேற்றம் செய்யப்பட்ட இந்நூலில் 61 சருக்கங்களும், 1131 பாடல்களும் உள்ளன.

கருவூர்த் தலச்சிறப்பும், ஆனிலையப்பரை வழிபட்டுக் கதி பெற்ற மேலோர்களையும், முக்கியமாகப் புகழ்ச்சோழர், எறிபத்தர், கருவூர்த் தேவர் முதலியோர்களைப் பற்றியும் இப்புராணத்தில் விளக்கப்பட்டுள்ளது. கருவூர்த் தேவரின் விரிவான வரலாறு இதுவரை வேறு எந்த நூலிலும் கூறப்பெறவில்லை. இந்தச் சிவயோகி, தமது சித்தி நெறியால் நிகழ்த்திய அற்புதச் செயல்களை இதில் காணலாம். இப்புராணத்தில் மூலமாக கருவூர்ச் சித்தரின் வரலாற்றை அறியலாம். 

கருவூர்ப்புராணம் எழுதப்பட்ட காலத்தில் திருப்புடைமருதூர் கோயிலில் ஓவியங்கள் தீட்டப்பட்டன. இந்தக் கோயில் திருநெல்வேலி மாவட்டத்தில் உள்ளது. அப்புராணத்தில் கூறப்பெறும் கதைகள் அவ்வோவியத்தில் காட்சிகளாய் காட்டப்பட்டுள்ளன. அதில் வன்னிமரம் மீன்மழை பொழியும் காட்சியும், திருப்புடைமருதூர் ஈசனை கருவூர்த் தேவர் வணங்கும் காட்சியும் உள்ளன. 

<References>


</doc>
<doc id="239352" url="https://ta.wikipedia.org/wiki?curid=239352" title="பஞ்ச ஈஸ்வரங்கள்">
பஞ்ச ஈஸ்வரங்கள்

பஞ்ச ஈஸ்வரங்கள் என்பன சிவபெருமானுக்காக இலங்கையில் கட்டப்பட்டுள்ள கோவில்களாகும். இவ்வீஸ்வரங்கள் நாட்டின் கரையோரப் பகுதிகளில் ஒவ்வொரு திசையிலும் அமைந்திருக்கின்றன. இராவணன் காலத்திலேயே இவ்வீஸ்வரங்கள் கட்டப்பட்டு விட்டன என்பது மக்களிடையே காணப்படும் தொன்நம்பிக்கை ஆகும். இலங்கையின் கரையோரப் பிரதேசங்களை போர்த்துக்கீசர் கைப்பற்றி இலங்கையைத் தம்முடைய காலனித்துவ நாடாக மாற்றிய காலப்பகுதியில் இவ்வீஸ்வரங்களை இவர்கள் அழித்துச் சேதம் விளைவித்தனர். 1917 ஆம் ஆண்டில் ரோயல் ஏசியாட்டிக் கூட்டத்தின் போது டாக்டர். பவுல். ஈ. பீரிஸ் கீழுள்ளவாறு குறிப்பிட்டார்:


</doc>
<doc id="239357" url="https://ta.wikipedia.org/wiki?curid=239357" title="கிரிட் விகிதம்">
கிரிட் விகிதம்

கிரிட் விகிதம் (Grid Ratio) என்பது உடலில் தோன்றும் சிதறிய கதிர்கள் படத்தாளினை வந்தடையாமல் அவைகளைத் தவிர்க்க பயன்படும் ஓர் அமைப்பாகும். கிரிட்டில் அமைந்துள்ள ஈயப்பட்டையின் உயரத்திற்கும் இரு பட்டைகளுக்கு இடைப்பட்ட எக்சு கதிர்களைக் கடத்தும் பகுதியின் அகலத்திற்கும் உள்ள விகிதமாகும்.

கிரிட் விகிதம் கிரிட்டின் திறனை அளவிடப் பயன்படும் ஓர் அளவாகும். எந்த அளவிற்கு அது சாய்வாகச் செல்லும் கதிர்களை தடுத்து நிறுத்துகிறது என்பதனைக் காட்டுகிறது.
r = h/ D என்பதற்குச் சமமாகும்.

இங்கு h என்பது பட்டையின் உயரத்தினையும், D என்பது இரு பட்டைகளுக்கிடையேயான அகலத்தினையும் குறிக்கின்றன. இதன் மதிப்பு 5 முதல் 16 வரையிலும் இருக்கிறது. பயனுள்ள கதிர்களையும் அது ஏற்கிறது. கிரிட் பயன்பாட்டால் கதிர்படத்தின் ஒப்புமை அதிகரிக்கிறது.


</doc>
<doc id="239360" url="https://ta.wikipedia.org/wiki?curid=239360" title="தானா ராத்தா">
தானா ராத்தா

தானா ராத்தா (ஆங்கிலம், மலாய் மொழி: Tanah Rata) என்பது மலேசியா, பகாங், கேமரன் மலையில் உள்ள ஒரு நகரம் ஆகும். மலாய் மொழியில் "தானா ராத்தா" என்றால் தட்டையான நிலம் என்று பொருள். "தானா" என்றால் நிலம். "ராத்தா" என்றால் தட்டை. இந்த நகரம் ஒரு மலையின் உச்சியில் இருந்தாலும், அதன் பெயருக்கு ஏற்றவாறு ஒரு தட்டையான நிலைத்தில் தான் அமைந்து இருக்கிறது. இது ஒரு சுகமான சுற்றுலாத் தளம் ஆகும். எப்போதும் குளிராகவே இருக்கும். 

தானா ராத்தாவில் தனியார் நிறுவனங்களுக்குச் சொந்தமான பெரும் தேயிலைத் தோட்டங்கள் உள்ளன. நூற்றுக்கணக்கான காய்கறித் தோட்டங்களும் உள்ளன. தமிழர்களும் இங்கு கணிசமான அளவிற்கு விவசாயத் துறையில் ஈடுபட்டுள்ளனர். 2010-ஆம் ஆண்டு புள்ளிவிவரங்களின்படி இந்தியர்களின் மக்கள்தொகை 2,699. 

மலேசியாவில் மிக உயரமான மலைகளில் ஒன்றான பிரிஞ்சாங் மலை (2031 மீ), தானா ராத்தா சட்டமன்றத் தொகுதியில் தான் உள்ளது. கேமரன் மலையில் ரிங்லெட், தானா ராத்தா, பிரிஞ்சாங், திரிங்காப், கோலா தெர்லா, கம்போங் ராஜா என நகரங்கள் இருந்தாலும், அவற்றுக்கு எல்லாம் தாய் நகரமாக விளங்குவது இந்த தானா ராத்தா நகரமாகும். தவிர, கேமரன் மலையின் தலைப்பட்டணமாகவும் தலைமை வகிக்கின்றது. 

கேமரன் மலையின் பெரிய நகரமாகவும், சுற்றுலாப் பயணிகளிடையே பிரசித்தி பெற்ற ஒரு நகரமாகவும் விளங்கும் தானா ராத்தா, கடல் மட்டத்தில் இருந்து 1,440 மீ. (4,720 அடி) உயரத்தில் இருக்கிறது. கேமரன் மலை மாவட்டக் கழகத்தின் நிர்வாக அலுவலகம் இங்கே இருப்பதால் அரசு நிர்வாகமும் இங்கே இருந்துதான் செயல்படுகிறது. அரசாங்க அலுவலகங்கள், போலீஸ் நிலையம், பொது மருத்துவமனை, மருத்துவகங்கள், அஞ்சலகம் போன்ற அனைத்து பொதுச் சேவைகள் கிடைக்கின்றன. 

தானா ராத்தாவில் உள்ள ஜாலான் பெசார் பிரதான சாலையில் பல தங்கும் விடுதிகள் உள்ளன. பெரும்பாலான வங்கிகளும் தங்கள் கிளை அலுவலகங்களைத் திறந்து செயல்படுகின்றன. இங்கு இருந்து 3 கி.மீ. தொலைவில் உலகப் புகழ்பெற்ற பாரத் தேயிலத் தோட்டம் உள்ளது. காமிலியா சினேன்சிஸ் (camellia sinensis) எனும் வகையைச் சேர்ந்த தேயிலை இங்கு பயிர் செய்யப்படுகிறது. பாரத் தேயிலத் தோட்டத்திற்குச் செல்வதற்கு முன்னால், சாலை ஓரத்தில் அழகிய தேயிலைச் சிற்றுண்டியகம் உள்ளது.

கேமரன் மலையில் பெரிய அளவில் தேயிலை உற்பத்தி செய்பவர்களில் பாரத் தேயிலை தோட்டம், இரண்டாவது இடம் வகிக்கிறது. கேமரன் வேளி (Cameron Valley) எனும் வணிகச்சின்னத்தில் தேயிலை உற்பத்தி செய்யப்படுகிறது. தானா ராத்தாவில் இருந்து இரண்டு கி.மீ., ரிங்லெட்டில் இருந்து ஆறு கி.மீ. தொலைவில் அந்தத் தோட்டம் இருக்கிறது. 1933-ஆம் ஆண்டு பாரத் தேயிலை தோட்டம் உருவாக்கப்பட்டது. தற்சமயம் மலேசியாவில் மட்டும் அல்ல உலக அளவிலும் இந்த பாரத் நிறுவனம் பிரசித்தி பெற்று விளங்குகிறது. 
இந்தியா, உத்திரப் பிரதேசத்தைச் சேர்ந்த சுபிரசாத் பான்சால் அகர்வால் என்பவரால் இந்த நிறுவனம் தொடங்கப் பட்டது. இப்போது பாரத் குழுமத்தில் (Bharat Group of Companies) எட்டு நிறுவனங்கள் உள்ளன. அவற்றில் பாரத் தேயிலை தோட்டம், உலகப் புகழ் பெற்ற நிறுவனமாக விளங்குகிறது. 
கேமரன் மலையின் வளமைத் ததும்பிய குன்றுச் சரிவுகளில், பாரத் தேயிலைத் தோட்ட நிறுவனத்திற்கு 1,600 ஏக்கர் நிலப்பரப்பில் நான்கு தேயிலைத் தோட்டங்கள் உள்ளன. 1933-இல் இந்த நிறுவனம் உருவாக்கப்பட்ட போது, ஒரு தனியார் தொழிற்சாலைக்கு தேயிலைகளை விற்று வந்தார்கள். தொடக்கக் காலங்களில், தொழிலாளர்களை வேலைக்கு அமர்த்தி தேயிலைக் கொழுந்துகளைப் பறித்து வந்தார்கள். 

1952-இல் டத்தோ பிரிஜிசோர் அகர்வால் என்பவர் தலைமைப் பதவியை ஏற்றார். கேமரன் மலை விவசாய ஆய்வு மையத்தில் இருந்த தேயிலைத் தொழிற்சாலை, ஒப்பந்த அடிப்படையில் ஏற்றுக் கொள்ளப்பட்டது. அதன் பின்னர் சொந்தமாகப் பதனீடு செய்து பெட்டிகளில் அடைத்து "காட்டு மான்" ("Chop Rusa") சின்னத்தில் விநியோகம் செய்யப்பட்டது.

1963-இல், பத்தாண்டுகள் கழித்து, தானா ராத்தா சாலிமார் தோட்டத்தை வாங்கி, அங்கேயே தேயிலையைப் பதனீடு செய்யும் தொழிற்சாலையையும் கட்டினார்கள். அதற்குள் பாரத் நிறுவனத்தின் தேயிலைப் பொருட்கள் நாடளாவிய நிலையில் பிரபலம் அடைந்து விட்டது. முக்கிய தேயிலை மொத்த வியாபாரிகளின் ஆதரவும் கிடைத்தது.

தேயிலை உற்பத்தியின் தரக்கட்டுப்பாடு விஷயத்தில் மிகக் கட்டுப்பாடாக இருந்ததால், கேமரன் பாரத் தோட்டங்களின் நற்பெயரும் உயர்ந்தது. மற்ற பிரபலமான தேயிலை உற்பத்தி நிறுவனங்களுடன் போட்டி போடவும் முடிந்தது.

மற்ற பள்ளப்பகுதிகளை விட தானா ராத்தா 1400 மீட்டர் உயரத்திற்கும் மேல் இருப்பதால், அங்கே எப்போது குளிர்ச்சியாகவே இருக்கும். 



</doc>
<doc id="239389" url="https://ta.wikipedia.org/wiki?curid=239389" title="கர்டியசு மறுசீராக்கல் வினை">
கர்டியசு மறுசீராக்கல் வினை

கர்டியசு மறுசீராக்கல் வினை அல்லது கர்டியசு வினை அல்லது கர்டியசு சிதைத்தல் வினை "( Curtius rearrangement )" முதன் முதலில் தியோடர் கர்டியசால் வரையறுக்கப்பட்டது. ஓர் அசைல் அசைட்டு சமசயனேட்டாக மறுசீராக்கம் அடையும் வேதிவினையே கர்டியசு மறுசீராக்கல் வினை எனப்படுகிறது . இவ்வினை தொடர்பாக பல விமர்சனங்கள் வெளியிடப்பட்டுள்ளன.

சமசயனேட்டுகள் பல்வேறு மின்னணுமிகு பொருட்களால் கவரப்படுகின்றன. சமசயனேட்டை ஓர் அமீனாக மாற்ற பெரும்பாலும் தண்ணீர் சேர்க்கப்படுகிறது . இவ்வினையை ஒர் மூவிணைய பியூட்டனால் முன்னிலையில் செய்யும் போது, கரிமவேதியியல் தொகுப்பு வினைகளில் பயன்படும் இடைநிலைகளான மூவிணைய பியூட்டைலாக்சிகார்பனைல் பாதுகாக்கப்பட்ட அமீன்கள் உருவாக்குகிறது.
இருபீனைல்பாசுபோரைலசைட்டு பயன்படுத்தி காபொட்சிலிக்கமிலங்களை அசைல் அசைட்டுகளாக எளிதாக மாற்றலாம்

இவ்வாறே பென்சைல் ஆல்ககால் முன்னிலையில் கர்டியசு வினையை நிகழ்த்தினால் கார்பாக்சிபென்சைல் பாதுகாக்கப்பட்ட அமீன்கள் உருவாகின்றன.

கர்டியசு மறுசீராக்கல் வினை இரண்டு படிநிலைகளில் நிகழ்வதாக நம்பப்படுகிறது. நைட்ரசன் வாயுவை இழந்து அசைல்நைட்ரீன் உருவாவது முதல் படிநிலையில் நிகழ்கிறது. இரண்டாவது படிநிலையில் அசைல் நைட்ரீன்களில் உள்ள ஆல்கைல் தொகுதிகள் இடபெயர்ச்சியாவதன் மூலமாக மறுசீரமைப்பு அடைந்து தேவையான சமசயனேட்டு உருவாகிறது. இருப்பினும் இவ்விரு படிநிலைகளும் ஒரே சமயத்தில் நிகழ்கின்றன என்று நடைமுறையில் கிடைத்துள்ள சான்றுகள் குறிப்பிடுகின்றன. தனிநிலை நைட்ரீன் இடைநிலைகள் எதுவும் இங்கு உருவாவதில்லை

α-சயனோஎசுத்தரை ஓர் அமினோஅமிலமாக மாற்றும் செயலில் கர்டியசு மறுசீராக்கல் வினையின் ஒரு படிநிலை நிகழ்கிறது. இம்மாறுபட்ட வேதிவினை தாராசுகை சிதைத்தல் வினை எனப்படுகிறது


</doc>
<doc id="239420" url="https://ta.wikipedia.org/wiki?curid=239420" title="தேசியக் கல்லூரி, திருச்சி">
தேசியக் கல்லூரி, திருச்சி

தேசியக் கல்லூரி தமிழ்நாட்டின் திருச்சிராப்பள்ளி மாவட்டத்தில் மலைக்கோட்டைக்கு அருகில் அமைந்துள்ளது. இக்கல்லூரி 1919ஆம் ஆண்டில் நிறுவப்பட்டது. முன்னாள் இந்திய குடிரசுத்தலைவரான ராமசுவாமி வெங்கடராமன், முன்னாள் ஆந்திர மாநில ஆளுநரான சி. ரெங்கராஜன், திரைப்பட இயக்குனரான அகத்தியன் ஆகியோர் இக்கல்லூரியின் முன்னாள் மாணவர்கள். இது பாரதிதாசன் பல்கலைக்கழகத்துடன் இணைக்கப்பட்ட, தன்னாட்சி பெற்ற கல்லூரியாகும். 


</doc>
<doc id="239424" url="https://ta.wikipedia.org/wiki?curid=239424" title="இயன் நெல்சன்">
இயன் நெல்சன்

இயன் நெல்சன் () (பிறப்பு: ஏப்ரல் 10, 1995) ஒரு அமெரிக்க நாட்டு திரைப்பட நடிகர் ஆவார். இவர் நடனக் கலைஞராகவும், பாடகராகவும் திறனாற்றியுள்ளார். இவர் 2012ஆம் ஆண்டு வெளியான, த ஹங்கர் கேம்ஸ் என்ற திரைப்படத்தின் மூலம் அறிமுகமானார். அதை தொடர்ந்து தி ஜட்ஜ், தி பாய் நெக்ஸ்ட் டோர் போன்ற சில திரைப்படங்களிலும் மற்றும் டீன் வொல்ப், கிரிமினல் மைண்ட்ஸ் போன்ற தொலைக்காட்சி தொடர்களிலும் நடித்துள்ளார்.


</doc>
<doc id="239427" url="https://ta.wikipedia.org/wiki?curid=239427" title="தொல்காப்பியம், புறத்திணை இயல், துறை விளக்கம்">
தொல்காப்பியம், புறத்திணை இயல், துறை விளக்கம்

தொல்காப்பியத்தில் தமிழர் வாழ்க்கைப் பொருளின் நிகழ்வுகளை வெளிப்படுத்தும் இலக்கிய-நெறி விளக்கப்பட்டுள்ளது. அதில் கணவன்-மனைவி உறவு அகத்திணையிலும், அதில் திருமணத்துக்கு முன் நிகழும் காதலன்-காதலியர் உறவுமுறைகள் களவியல் பகுதியிலும், திருமணத்துக்குப் பின்னர் நிகழும் கணவன் மனைவியர் உறவுமுறைகள் கற்பியல் பகுதியிலும் கூறப்பட்டுள்ளன. 

அகம் என்பது வீடு. வீட்டில் வாழும் ஆண்-பெண் வாழ்க்கைப்பாங்கு அகம். மற்றைய வாழ்க்கைப் பாங்கு புறம்.

புறவாழ்க்கைப் பாங்கினைத் தொல்காப்பியம் புறத்திணையியலில் விளக்குகிறது. இது வெட்சி (வெ), வஞ்சி (வ), உழிஞை (உ), தும்பை (து), வாகை (வா), காஞ்சி (கா), பாடாண் (பா) ஆகியேழு திணைகளாகப் பகுக்கப்பட்டுள்ளது. ஒவ்வொரு திணையும் பல துறைகளாகப் பிரிக்கப்பட்டுள்ளது. இந்தத் தொறைகளின் பெயர்கள் அகர-வரிசையில் அடுக்கப்பட்டு அவற்றிற்கான விளக்கம் தரப்பட்டுள்ளது. 









</doc>
<doc id="239445" url="https://ta.wikipedia.org/wiki?curid=239445" title="கும்பகோணம் உச்சிப்பிள்ளையார் கோயில்">
கும்பகோணம் உச்சிப்பிள்ளையார் கோயில்

கும்பகோணத்தில் உள்ள விநாயகர் கோயில்களில் இதுவும் ஒன்றாகும். 

கும்பகோணத்தின் மையப்பகுதியில் சார்ங்கபாணி கோயிலுக்கும் சோமேஸ்வரன் கோயிலுக்கும் அருகே இக்கோயில் அமைந்துள்ளது. செங்கற்கட்டுமான இக்கோயில் சற்று உயரிய தளத்தில் உள்ளது. 

இக்கோயிலின் மூலவராக விநாயகர் உள்ளார்.

 


</doc>
<doc id="239447" url="https://ta.wikipedia.org/wiki?curid=239447" title="கும்பகோணம் ஜெகந்நாதப்பிள்ளையார் கோயில்">
கும்பகோணம் ஜெகந்நாதப்பிள்ளையார் கோயில்

கும்பகோணத்தில் உள்ள விநாயகர் கோயில்களில் இதுவும் ஒன்றாகும். கும்பகோணத்தில் இப்பெயரில் இரு கோயில்கள் உள்ளன. இது யானையடி அருகே இருப்பதால் யானையடி ஜெகந்நாதப் பிள்ளையார் கோயில் என்றழைக்கப்படுகிறது. 

கும்பகோணத்தில் நாகேஸ்வரன் கோயில் தெற்கு வீதியில், யானையடி அருகே இக்கோயில் அமைந்துள்ளது. முச்சந்தி பாதாளகாளியம்மன் கோயில், யானையடி அய்யனார் கோயில், படைவெட்டி மாரியம்மன் கோயில், பகவத் விநாயகர் கோயில் ஆகிய கோயில்களும் உள்ளன.

இக்கோயிலின் மூலவராக விநாயகர் உள்ளார். 

கும்பகோணத்தில் மற்றொரு ஜெகந்நாதப் பிள்ளையார் கோயில் மகாமகக்குளத்தின் அருகே ஜெகந்நாதப் பிள்ளையார் கோயில் தெருவில் உள்ளது. இக்கோயிலின் மூலவராக விநாயகர் உள்ளார்.


</doc>
<doc id="239448" url="https://ta.wikipedia.org/wiki?curid=239448" title="கும்பகோணம் யானையடி அய்யனார் கோயில்">
கும்பகோணம் யானையடி அய்யனார் கோயில்

கும்பகோணத்தில் உள்ள அய்யனார் கோயில்களில் இதுவும் ஒன்றாகும். 

கும்பகோணம் நகரில் நாகேஸ்வரன் கோயில் தெற்கு வீதியில், ஜெகந்நாதப்பிள்ளையார் கோயில் அருகே இக்கோயில் அமைந்துள்ளது. முச்சந்தி பாதாளகாளியம்மன் கோயில், ஜெகந்நாதப்பிள்ளையார் கோயில், படைவெட்டி மாரியம்மன் கோயில், பகவத் விநாயகர் கோயில் ஆகிய கோயில்களும் உள்ளன.

இக்கோயிலின் கருவறையில் அய்யனார், பூர்ணதேவி மற்றும் புஷ்கலாதேவியுடன் உள்ளார். 

இக்கோயிலுக்கு எதிரே மிடுக்கோடு யானை, குதிரை கம்பீரமாகக் காட்சி அளிக்கின்றன. அதனைக் கண்டு உள்ளே சென்றால் முன் மண்டபத்தை அடுத்து உள்ளே கருவறை உள்ளது. மூலவர் சன்னதியின் வலப்புறம் ஐயப்பன் சன்னதியும், இடப்புறம் முருகன் சன்னதியும் உள்ளன. இக்கோயிலின் திருச்சுற்றில் விநாயகர் மற்றும் துர்க்கைக்கு தனி சன்னதிகள் உள்ளன. சப்தகன்னிகை, சண்டிதேவி, முண்டாதேவர், பாவை, நாகர், சந்திரன், மதுரைவீரன், வெள்ளையன், சூரியன், சாயாதேவி ஆகியோரும் திருச்சுற்றில் காணப்படுகின்றனர்.

இக்கோயிலில் அக்டோபர் 26, 2015இல் குடமுழுக்கு நடைபெற்றது. 


</doc>
<doc id="239449" url="https://ta.wikipedia.org/wiki?curid=239449" title="சமசயனேட்டு">
சமசயனேட்டு

சமசயனேட்டு அல்லது ஐசோசயனேட்டு ("Isocyanate") என்பது R–N=C=O என்ற மூலக்கூறு வாய்பாடு கொண்டுள்ள ஒரு வேதி வினைக்குழு ஆகும். சமசயனேட்டு வினைக்குழுவைத் தனக்குள் பெற்றுள்ள கரிமச் சேர்மங்கள் அனைத்தும் சமசயனேட்டுகள் எனப்படுகின்றன. ஒரு கரிமச் சேர்மம் இரு சமசயனேட்டு செயல்படும் குழுக்களைப் பெற்றிருந்தால் அதை இரு-சமசயனேட்டு என்று அழைக்கப்படுகிறது. பாலியூரித்தேன் வகை பல்லுறுப்பிகள் தயாரிப்பில் பயன்படும் பாலியால்களுடன் வினைபுரிய இவ்வகை இருசமசயனேட்டுகள் உற்பத்தி செய்யப்படுகின்றன. 

சமசயனேட்டுகள் என்ற வேதிப்பொருட்களை சயனேட்டு எசுத்தர் மற்றும் சமசயனைடுகள் போன்ற வேதிப்பொருட்களுடன் இணைத்து தவறாக குழம்புதல் கூடாது. அவையிரண்டும் முற்றிலும் வேறுபட்டவை. சயனேட்டு வினைக்குழுவின் மூலக்கூறு வாய்பாடு R–O–C≡N ஆகும். இது பார்ப்பதற்கு சமசயனேட்டு வினைக்குழுவின் மூலக்கூறுக்கு (R–N=C=O) எதிர் வாய்பாடு போல அமைந்துள்ளது. இவையிரண்டிலும் உள்ள ஆக்சிசன் இடம்பெறாமல் அமைந்துள்ள R-N≡C என்ற மூலக்கூறு வாய்பாடு பெற்றிருக்கும் வினைக்குழுக்கள் சமசயனைடுகள் ஆகும்.

அமீன்களை பொசுசீனுடன் வினைப்படுத்தி சமசயனேட்டுகள் உற்பத்தி செய்யப்படுகின்றன.

இவ்வினைகள் கார்பமைல் குளோரைடு இடைநிலை பொருளின் வழியாக நடந்தேறுகின்றன. பொசுசீன் சேர்மம் உண்டாக்கும் இடையூறுகளை கருத்திற்கொண்டு சமசயனேட்டுகளின் உற்பத்தியில் தனிப்பட்ட முன்பாதுகாப்பு நடவடிக்கைகள் எடுக்கப்படுகின்றன.

சமசயனேட்டுகள் மின்னணு கவரிகளாக செயல்படுவதால் அவை பலவிதமான மின்னணு மிகுபொருட்களான ஆல்ககால்கள், அமீன்கள் மற்றும் தண்ணீருடன் கூட வினையில் ஈடுபடுகின்றன. சமசயனேட்டு ஆல்ககாலுடன் வினைபுரிய ஆரம்பித்து யூரிதின் இணைப்பை: உருவாக்குகிறது.
இரண்டு அல்லது அதற்கு மேற்பட்ட ஐதராக்சில் குழுக்களைக் கொண்ட இருயால் அல்லது பாலியால் போன்ற வேதிப்பொருட்களுடன் வினைபுரிந்து பலபடி சங்கிலிகளை உருவாக்குகின்றன. இவை பாலியூரிதின்கள் எனப்படுகின்றன. சமசயனேட்டுகள் தண்ணீருடன் வினைபுரிந்து கார்பன் டைஆக்சைடை உருவாக்குகின்றன.

இவ்வினையானது பாலியூரிதின்னிலிருந்து பாலியூரிதின்நுரை உற்பத்தியின் தொடர்வகை வினையை இலக்காக கொண்டுள்ளது. கார்பன் டைஆக்சைடு இவ்வினையில் ஊதும் முகவராகச் செயல்படுகிறது 
சமசயனேட்டுகள் அமீன்களுடன் வினைபுரிந்து யூரியாக்களைத் தருகின்றன. 

மேலும் கூடுதல் சமசயனேட்டு சேர்க்கப்பட்டால் பையூரெட்டுகள் கிடைக்கின்றன.
R2NC(O)N(H)R' + R"NCO → R2NC(O)NR'C(O)NHR"

இரு சமசயனேட்டுகளுடன் இரண்டு அல்லது அதற்கு மேற்பட்ட அமீன் குழுக்கள் கொண்ட சேர்மம் சேர்ந்து பாலியூரியாக்கள் எனப்படும் நீண்ட சங்கிலி பலபடிகளை உற்பத்தி செய்கின்றன.

சமசயனேட்டுகள் தங்களுக்குள்ளும் வினைபுரிகின்றன. அலிபாட்டிக் இரு சமசயனேட்டுகள் தங்களுக்குள் வினைபுரிந்து முப்படிகளை உருவாக்குகின்றன. இம்மும்மடிகள் சயனூரிக்கமிலத்தின் அமைப்பைக் கொண்டுள்ளன. சமசயனேட்டுகள் டையீல்சு – ஆல்டர் வினைகளில் டையீனோபில்களாக செயல்படுகின்றன. 

நீராற்பகுப்பு வழியாக முதன்மை அமீன்கள் தயாரிக்கும் தொகுப்பு வினைகளில் பொது இடைநிலைகளாக சமசயனேட்டுகள் விளங்குகின்றன.

• ஆஃப்மான் மறுசீராக்கல் வினை _ இவ்வேதிவினையில் ஒரு முதன்மை அமீனுடன் வலுவான ஆக்சிசனேற்றிகளான சோடியமுபபுரோமைட்டு அல்லது ஈயநாலசிட்டேட்டு வினைபுரிந்து சமசயனேட்டு இடைநிலைகள் உருவாகின்றன அல்லது ஈயத் தெத்ராசிடேட் 

• சிகிமிட்டு வினை – இவ்வினையில் ஒரு கார்பாக்சிலிக் அமிலம் அம்மோனியா அல்லது ஐதரசோயிக் அமிலத்துடன் சேர்க்கப்பட்டு ஒரு சமசயனேட்டு உருவாக்கப்படுகிறது.

• கர்டியசு மறுசீராக்கல் வினை – இவ்வினையில் ஓர் அசைல் அசைட்டு சமசயனேட்டு மற்றும் நைட்ரசன் வாயுவாக சிதைக்கப்படுகிறது.

• லாசன் மறுசீராக்கல் வினை- இவ்வினையில் ஒரு ஐதராக்சமிக் அமிலம் அசைல்சல்ஃபோனைல் அல்லது பொசுபோரைல் இடைநிலை வழியாக சமசயனேட்டாக மாற்றமடைகிறது.

2000 ஆம் ஆண்டில் உலகசந்தையில் இருசமசயனேட்டுகளின் பயன்பாடு 4.4 மில்லியன் டன்களாகும். இதில் மெத்திலீன் இருபீனைல் இருசமசயனேட்டின் அளவு 61.3% ஆகும். எஞ்சியிருப்பதில் தொலுவீன் இருசமசயனேட்டு 34.1% , 3.4% அளவு அறுமெத்திலீன் இரு சமசயனேட்டு, 1.2% அளவு சமபோரோன் இரு சமசயனேட்டு ஆகியவை உள்ளடங்கும். தொழில்துறை முக்கியத்துவம் வாய்ந்ததாக ஒற்றைச் செயலாக்க சேர்மம் மெத்தில் சமசயனைடு விளங்குகிறது. இது பூச்சிக்கொல்லிகள் உற்பத்தியில் பயன்படுகிறது.

போபால் நச்சுவாயு விபத்தில் மெத்தில் சமசயனைடு கசிந்து பல்லாயிரக்கணக்கான மக்களின் உயிரைப் பறித்தது. ஒப்பீட்டளவில் சமசயனேட்டுகளின் நச்சுத்தன்மை தீவிரம் குறைந்ததாக இருந்தாலும் அது கண்கள் மற்றும் சுவாசக் குழாய்களுக்கு கடுமையான பாதிப்பை உண்டாக்குகிறது. இதனுடைய சாகடிக்கும் அளவு 50 (சாஅ50) ஆகும். இந்த அளவு குறிக்கும் நச்சுத்தன்மை என்பது ஒரு கிலோகிராமுக்கு பல நூறு கிராம்கள் நச்சை இப்பொருள் கொண்டிருக்கும் என்பது பொருளாகும். பாலி யூரெதீன்கள் வெவ்வேறு பதனமாகும் நேரத்தைக் கொண்டுள்ளன. அதன் நுரைகளில் உள்ள தனி சம்சயனேட்டுகளின் இருப்பும் வேறுபடுகின்றன. 

சமசயனேட்டு உற்பத்தியாளர்கள் அனைவரும் சர்வதேச ஐசோசயனேட் நிறுவனத்தில் உறுப்பினர்களாக உள்ளனர். இந்நிறுவனத்தின் முக்கிய நோக்கம் இருசம சயனேட்டுகளை எச்சரிக்கையுடன் கையாள்வதை பரிந்துரைப்பதே ஆகும்.

சமசயனேட்டுகளால் நுரையீரல் புற்றுநோய் உண்டாகும் இடர் உள்ளது என்பது உறுதி செய்யப்பட்டுள்லது.



</doc>
<doc id="239450" url="https://ta.wikipedia.org/wiki?curid=239450" title="கும்பகோணம் முச்சந்தி பாதாளகாளியம்மன் கோயில்">
கும்பகோணம் முச்சந்தி பாதாளகாளியம்மன் கோயில்

கும்பகோணத்தில் உள்ள காளியம்மன் கோயில்களில் இதுவும் ஒன்றாகும். 

கும்பகோணத்தின் நாகேஸ்வரன் கோயில் தெற்கு வீதியில், நாகேஸ்வரன் கோயிலின் வலது புறம் இக்கோயில் அமைந்துள்ளது. இதே வீதியில் யானையடி அய்யனார் கோயில், ஜெகந்நாதப்பிள்ளையார் கோயில் படைவெட்டி மாரியம்மன் கோயில் பகவத் விநாயகர் கோயில் ஆகிய கோயில்களும் உள்ளன.

மிகவும் சிறியதாக உள்ள இக்கோயிலில் எண்ணெய் விளக்கை மாடத்தில் வைத்து அம்மனாகப் பாவித்து வணங்கி வருகின்றனர். ஒவ்வொரு வருடமும் மார்கழி முதல் நாள் தொடங்கி பங்குனி பத்தாம் நாள் வரை அம்மனை வைக்கின்றனர். தெருக்களின் சந்திப்பில் இக்கோயில் உள்ளதால் முச்சந்தி காளியம்மன் கோயில் என்றும் அழைக்கின்றனர். 


</doc>
<doc id="239451" url="https://ta.wikipedia.org/wiki?curid=239451" title="தொல்காப்பியம், அகத்திணையியல், சொல்விளக்கம்">
தொல்காப்பியம், அகத்திணையியல், சொல்விளக்கம்

தொல்காப்பியம் என்னும் பண்டைய நூலில் வாழ்க்கையை விளக்கும் இலக்கியப் பாங்கினை வகைப்படுத்தி நெறிமுறை இலக்கணம் கூறப்பட்டுள்ளது. அவற்றில் அகத்திணையியல், களவியல், கற்பியல் ஆகியன அகப்பொருள் பற்றியவை. இவற்றில் அகப்பொருளின் பொதுவான அடிப்படைக் கூறுகள் அகத்திணை இயலில் கூறப்பட்டுள்ளன. களவியலில் காதலன்-காதலியர் வாழ்க்கை நெறிகளும், கற்பியலில் திருமணத்திற்குப் பின்னர் கணவன்-மனைவியரிடையே நிகழும் வாழ்க்கை நெறிகளும் தொகுத்து வகைப்படுத்தப்பட்டுள்ளன. இவற்றில் கையாளப்பட்டுள்ள சொற்கள் எதனை, எந்த நூற்பாவில் உணர்த்துகின்றன என்பதை இங்கு அகரவரிசைத் தொகுப்பில் காணலாம்.
குறியீட்டுக்குறுக்க விளக்கம் அக=அகத்திணையியல் எண்=இந்த இயலில் வரும் நூற்பா வரிசை எண் 


</doc>
<doc id="239453" url="https://ta.wikipedia.org/wiki?curid=239453" title="கும்பகோணம் பெரியக்கடைத்தெரு அனுமார் கோயில்">
கும்பகோணம் பெரியக்கடைத்தெரு அனுமார் கோயில்

கும்பகோணத்தில் உள்ள அனுமார் கோயில்களில் இதுவும் ஒன்றாகும். 

கும்பகோணம் நகரில் பெரியக் கடைத்தெருவில் இக்கோயில் அமைந்துள்ளது. பெரியக்கடைத்தெரு அனுமார் கோயில் தொடங்கி இத்தெருவில் சரநாராயணப்பெருமாள் கோயில்,கூரத்தாழ்வார் சன்னதி, உடையவர் சன்னதி, ராஜகோபாலஸ்வாமி கோயில், கும்பகோணம் ஜெயவீர ஆஞ்சநேயர் கோயில் உள்ளிட்ட கோயில்கள் உள்ளன.

கோயிலின் மூலவராக அனுமார் உள்ளார். சாரங்கபாணி, சக்கரபாணி, ராமசுவாமி ஆகியோருக்கு அந்தரங்கதாசனாக இருப்பதால் இம்மூவரும் திருவீதியில் வரும்போது இந்த இவருக்கு சடாரி மரியாதை செய்யப்படுகிறது. 

இக்கோயிலில் அக்டோபர் 22, 2015இல் குடமுழுக்கு நடைபெற்றது. 


</doc>
<doc id="239458" url="https://ta.wikipedia.org/wiki?curid=239458" title="கும்பகோணம் பேட்டைத்தெரு ஆஞ்சநேயர் கோயில்">
கும்பகோணம் பேட்டைத்தெரு ஆஞ்சநேயர் கோயில்

கும்பகோணத்தில் உள்ள அனுமார் கோயில்களில் இதுவும் ஒன்றாகும். இக்கோயில் ராமபக்த ஆஞ்சநேயர் கோயில் என்றழைக்கப்படுகிறது.

கும்பகோணம் நகரில் கும்பகோணம்-தஞ்சாவூர் சாலையில் பேட்டைக்கடைத்தெருவில் தாலுகா காவல் நிலையத்திற்கு அருகே இக்கோயில் அமைந்துள்ளது.

அரசலாற்றின் தென் கரையில் யாகத்தினை விஷ்ணு சக்கரத்துடன் காத்து அசுரப்பெண்ணை தடுத்தாட்கொண்டு சக்கராயி எனப் பெயரிட்டு அருள்புரிந்து காவல் தெய்வமாக விளங்கச்செய்த ஆஞ்சநேயர் என்று சிறப்பாகக் கூறுகின்றனர். இந்த ஆஞ்சநேயரை சுதர்சன ஆஞ்சநேயர் என்றும் சக்கராயி ஆஞ்சநேயர் என்றும் அழைக்கின்றனர். ராமர், வரதராஜர், ஆஞ்சநேயர், ஆழ்வார்கள் என்ற நிலையில் தனித்தனியாகக் காணப்படுகின்றனர்.


</doc>
<doc id="239460" url="https://ta.wikipedia.org/wiki?curid=239460" title="கும்பகோணம் பாட்ராச்சாரியார் தெரு நவநீதகிருஷ்ணன் கோயில்">
கும்பகோணம் பாட்ராச்சாரியார் தெரு நவநீதகிருஷ்ணன் கோயில்

கும்பகோணத்தில் உள்ள குறிப்பிடத்தக்க கிருஷ்ணன் கோயில் இதுவாகும். இக்கோயில் நவநீதகிருஷ்ணன் கோயில் என்றழைக்கப்படுகிறது.

கும்பகோணம் நகரில் பாட்ராச்சாரியார் தெருவில் இக்கோயில் அமைந்துள்ளது.

மூலவர் கிருஷ்ணன் ருக்மணி சத்யபாமாவுடன் இருந்து அருள் பாலிக்கிறார். 

கும்பகோணத்தில் சித்திரை மாதம் வளர்பிறையில் அமாவாசைக்கு அடுத்து வருகின்ற 3ஆவது திதியான அட்சய திருதியையில் காலையில் இவ்விழா கொண்டாடப்பெறுகிறது. கும்பகோணத்திலுள்ள சார்ங்கபாணி, சக்கரபாணி, இராமஸ்வாமி, ராஜகோபாலஸ்வாமி, வராகப்பெருமாள், வெங்கட்ராயர் அக்ரகாரம் பட்டாபிராமர், மல்லுக தெரு சந்தான கோபாலகிருஷ்ணன், நவநீதகிருஷ்ணன், புளியஞ்சேரி வேணுகோபால சுவாமி, மேலக்காவேரி வரதராஜப்பெருமாள், நவநீதகிருஷ்ணன், சோலையப்பன் தெரு ராமசுவாமி ஆகிய 12 வைணவ கோயில்களைச் சேர்ந்த உற்சவப் பெருமாள் சுவாமிகள் கருட வாகனத்தில் புறப்பட்டு பெரிய கடைத் தெருவில் ஒரே இடத்தில் எழுந்தருளுகின்றனர். 


</doc>
<doc id="239462" url="https://ta.wikipedia.org/wiki?curid=239462" title="உணர்மானவியல்">
உணர்மானவியல்

உணர்மானவியல் ("Sensitometry") என்பது ஒளி-உணர் பொருட்களைப் பற்றி, குறிப்பாக ஒளிப்படத் தாள் பற்றி அறியும் ஓர் அறிவியல் ஆகும். உணர்மானவியல் பற்றி 1876 ஆம் ஆண்டு வாக்கில் பெர்டினாண்டு ஹர்ட்லர், மற்றும் வேரோ சார்ல்சு டிரைஃபீல்டு ஆகியோர் முதன் முதலாக ஆரம்ப-கால கருப்பு-வெள்ளை ஒளிப்படக்குழம்பு மூலம் அறிந்தனர். வெள்ளியின் அடர்த்தியானது, பெறப்படும் ஒளியின் அளவு, ஒளிப்படத் துலக்கம், மற்றும் துலக்கும் முறை ஆகியவற்றுடன் எவ்வாறு வேறுபடுகிறது என்பதை இவர்கள் கண்டறிந்தனர்.

படல அடர்த்திக்கு (ஒளிபுகாவியல்பின் மடக்கை) எதிராக வெளிப்பாட்டின் மடக்கையின் வரைவு பண்புக் கோடு ("characteristic curve") என அழைக்கப்படுகிறது. இக்கோடுகள் கர்ட்டர்-டிரைபீல்டு கோடுகள் ("Hurter–Driffield curves"), H–D கோடுகள் ("H-D curves"), HD கோடுகள், H & D கோடுகள், D–logE கோடுகள், அல்லது D–logH கோடுகள். எனவும் அழைக்கப்படுகின்றன.

கதிரியலில், வெவ்வேறு கதிர் வீச்சளவிற்கு (exposure) படத்தாளில் கிடைக்கும் ஒளி அடர்த்தியினை (Optic density) Y அச்சிலும் அதற்கான கதிர் வீச்சளவின் மடக்கை அளவினை X அச்சிலும் எடுத்துக் கொண்டு இது வரையப்படுகிறது. X அச்சினை அடுத்து, அதற்கு இணையாக அடர்த்தி கூடாமல் உள்ள பகுதி கால்பகுதி (Toe region) என்றும், அதனைத் தொடர்ந்து கதிர்வீச்சுக் கூடக்கூட அடர்த்தி அதிகரிக்கும் நேர்கோட்டுப்பகுதியும் அதனையும் அடுத்து தோள்பகுதி (Shoulder region) கதிர் வீச்சளவு கூடினாலும் அடர்த்தி கூடாத ஒரு பகுதியும் வரைபடத்தில் கிடைக்கிறது.

இக்கோடு,படத்தினைப் பெற பயன்படுத்தப்பட்ட நீர்மத்தின் செறிவு,அதன் வெப்ப நிலை,மேம்படுத்த தேவைப்பட்ட கால அளவு முதலியவைகளை
பொறுத்து இருக்கிறது. 




</doc>
<doc id="239465" url="https://ta.wikipedia.org/wiki?curid=239465" title="துனெடின்">
துனெடின்

துனெடின் ("Dunedin", )நியூசிலாந்தின் தெற்குத் தீவின் இரண்டாவது மிகப்பெரும் நகரமாகும்; ஒடேகோ வலயத்தின் முதன்மை நகரமாகவும் விளங்குகின்றது.

ஒடேகோ துறைமுகத்தைச் சூழ்ந்துள்ள குன்றுகளிலும் பள்ளத்தாக்குகளிலும் இந்த நகரம் அமைந்துள்ளது. இப்பகுதிகள் அணைந்த எரிமலையின் மிச்சங்களால் ஆனவை. இங்கு ஒடேகோ பல்கலைக்கழகம் அமைந்துள்ளது. 
துனெடின் உலகின் பல நகரங்களுடன் இரட்டை நகரமாக்கப்பட்டுள்ளது. இவற்றில் சில:



</doc>
<doc id="239484" url="https://ta.wikipedia.org/wiki?curid=239484" title="வேலூர் மாவட்டத்திலுள்ள கல்வி நிலையங்கள்">
வேலூர் மாவட்டத்திலுள்ள கல்வி நிலையங்கள்

வேலூர் மாவட்டத்திலுள்ள கல்வி நிலையங்களின் பட்டியல்








</doc>
<doc id="239502" url="https://ta.wikipedia.org/wiki?curid=239502" title="மூன்றாம் கிருட்டிணராச உடையார்">
மூன்றாம் கிருட்டிணராச உடையார்

சிறீமான் இராசாதிராசா இராச பரமேசுவர பிரௌத-பிரதாப அபராதிம-வைர நரபதி பைருத்-அந்தீம்பர-கண்ட மகாராசா சிறீ கிருட்டிணராச உடையார் III பகதூர் (14 சூலை 1794 – 27 மார்ச் 1868) அல்லது மூன்றாம் கிருட்டிணராச உடையார் () என்பவர் மைசூர் சமத்தானத்தின் மன்னராக இருந்தவர்.இவர் மும்மடி கிருட்டிணராச உடையார்என்றும் அழைக்கப்பட்டார். இவர் உடையார் மரபைச் சேர்ந்த மன்னராவார். இவர் ஏறக்குறைய எழுபது ஆண்டுகள் 30 சூன் 1799 முதல் 27 மார்ச் 1868 வரை ஆட்சிபுரிந்தார். இவர் காலத்தில் பல்வேறு கலைகளையும் இசையையும் ஆதரித்து வளர்த்தார். 

 

</doc>
<doc id="239505" url="https://ta.wikipedia.org/wiki?curid=239505" title="பல்கலைக்கழக ஓவல், துனெடின்">
பல்கலைக்கழக ஓவல், துனெடின்

பல்கலைக்கழக ஓவல் ("University Oval") நியூசிலாந்து நாட்டு துனெடின் நகர லோகன் பூங்காவில் அமைந்துள்ள விளையாட்டு மைதானமாகும். இதன் உரிமையாளராக துனெடின் நகர மன்றம் உள்ளது. முன்னதாக ஒடாகோ பல்கலைக்கழகத்திற்கு சொந்தமாகவிருந்த இதன் உரிமை 2000களில் மேம்படுத்தப்பட்டபோது நகர மன்றத்திற்கு மாற்றியளிக்கப்பட்டது.

இந்த விளையாட்டுக் களம் ஒடாகோ துடுப்பாட்டச் சங்கத்திற்கும் ஒடாகோ பல்கலைக்கழக இரக்பி காற்பந்தாட்டச் சங்கத்திற்கும் பொதுவான தாயகமாக உள்ளது. ஐலாண்டர் இரக்பி குழுவின் பயிற்சி மைதானமாகவும் விளங்குகின்றது. நடுவர் முடிவு மீளாய்வு முறைமை கீழ் ஆடப்பட்ட முதல் துடுப்பாட்டப் போட்டி இங்குதான் அரங்கேறியது; நியூசிலாந்திற்கும் பாக்கித்தானிற்கும் இடையேயான மூன்றாவது தேர்வுப் போட்டியில் பன்னாட்டுத் துடுப்பாட்டத்தில் முதல்முறையாக பயன்படுத்தப்பட்டது.



</doc>
<doc id="239508" url="https://ta.wikipedia.org/wiki?curid=239508" title="பெய்லி சேஸ்">
பெய்லி சேஸ்

பெய்லி சேஸ் () (பிறப்பு: மே 1, 1972) ஒரு அமெரிக்க நாட்டு நடிகர் ஆவார். இவர் தி பாய் நெக்ஸ்ட் டோர் போன்ற சில திரைப்படங்களிலும் மற்றும் பல தொலைக்காட்சி தொடர்களிலும் நடித்துள்ளார்.

பெய்லி சேஸ் மே 1, 1972ஆம் ஆண்டு சிகாகோ இலினொய்ஸ் அமெரிக்காவில் பிறந்தார். இவர் தனது உயர் கல்வியை ஜாக்சன்வில், புளோரிடா வில் படித்தார்.



</doc>
<doc id="239509" url="https://ta.wikipedia.org/wiki?curid=239509" title="நேசோ">
நேசோ

நேசோ, பகாமாசு நாட்டின் தலைநகரமும் மிகப்பெரிய நகரமும் ஆகும். 2010 மக்கள் தொகைக் கணக்கெடுப்பின்படி இந்நகரின் மக்கள் தொகை 248,948 ஆகும். இது பகாமாசு நாட்டின் மக்கள் தொகையில் 70% ஆகும். இந்நகரம் நியூ புரொவிடென்சு தீவில் அமைந்துள்ளது.

இந்நகரின் முன்னைய பெயர் சார்லசு நகரம் ஆகும். இது 1684 இல் எசுப்பானியர்களால் தீக்கிரையாக்கப்பட்டது. 1695 இல் இந்நகரம் மீளக்கட்டியெழுப்பப்பட்ட போது நேசோ எனப் பெயர் சூட்டப்பெற்றது.

இந்நகரம் அமைந்துள்ள நியூ புரொவிடென்சு தீவு ஏறத்தாழ 200 சதுரகிலோமீட்டர் பரப்புடைய பெரும்பாலும் சமதரையான நிலவமைப்பைக் கொண்டுள்ளது. தீவின் மத்தியில் ஆழம் குறைந்த பல ஏரிகள் காணப்படுகின்றன. உலர் காலநிலையைக் கொண்டிருப்பதாலும் அமெரிக்காவிற்கு அண்மையாக இருப்பதாலும் இது ஒரு பிரபல சுற்றுலா நகரமாக விளங்குகின்றது.


</doc>
<doc id="239513" url="https://ta.wikipedia.org/wiki?curid=239513" title="தமிழர் பண்பாட்டில் சங்கு (நூல்)">
தமிழர் பண்பாட்டில் சங்கு (நூல்)

தமிழர் பண்பாட்டில் சங்கு அனந்தபுரம் கிருட்டினமூர்த்தி எழுதிய நூலாகும். சங்கின் இனங்களும் வளமும் என்பதில் தொடங்கி இலக்கியங்களில் சங்கும் அதன் பெயர்களும், தமிழர் பண்பாட்டிலும் வழிபாட்டிலும் அதன் பயன்பாடு, சங்கின் மீதான நம்பிக்கைகள், இசைக்கருவி என்ற நிலையில் சங்கு, மருத்துவத்தில் சங்கு, சங்குத் தொழில் ஆகிய பல்வேறு தலைப்புகளில் ஆராயப்படுகின்றன.

இந்நூல் 12 தலைப்புகளையும், நான்கு பின்னிணைப்புகளையும் கொண்டுள்ளது.

'தமிழர் பண்பாட்டில் சங்கு', நூல், (முதற்பதிப்பு, 1999; அருள் பதிப்பகம், பெரியார் தெரு, சென்னை)


</doc>
<doc id="239517" url="https://ta.wikipedia.org/wiki?curid=239517" title="மூன்றாம் நிலை பியூட்டைல் ஆல்ககால்">
மூன்றாம் நிலை பியூட்டைல் ஆல்ககால்

மூன்றாம் நிலை பியூட்டைல் ஆல்ககால் அல்லது மூவிணைய பியூட்டைல் ஆல்ககால் "(tert-Butyl alcohol )" அல்லது 2மெத்தில் 2 புரோபனால் என்பது ஓர் எளிய மூன்றாம்நிலை ஆல்ககாலாகும்.பியூட்டனாலின் நான்கு மாற்றுருக்களில் மூன்றாம் நிலை பியூட்டைல் ஆல்ககாலும் ஒன்றாகும். இது தெளிவான ஒரு திரவமாக அல்லது சூழ்ந்திருக்கும் வெப்ப நிலையைப் பொறுத்து நிறமற்ற திடப்பொருளாகக் கற்பூரத்தின் மணமுடன் காணப்படுகிறது. பியூட்டனாலின் மற்ற மாற்றுருக்களைக் காட்டிலும் இது தனித்தன்மை மிக்கது ஆகும் ஏனெனில் அறை வெப்பநிலையில் இது திடப்பொருளாகவும், உருகுநிலை 25 செல்சியசுக்கு சற்று அதிகமாகவும் பெற்றுள்ளது.

கொண்டைக்கடலை, மரவள்ளிக் கிழங்கு மற்றும் பியர் என்ற குடிவகைத் திரவம் ஆகியவற்றில் மூன்றாம் நிலை பியூட்டைல் ஆல்ககால் காணப்படுகிறது. சிலவகை மதுபானங்களுக்கு நொதித்தல் உட்பொருளாகவும் மூன்றாம்நிலை பியூட்டைல் ஆல்ககால் பயன்படுகிறது.

புரோபிலீன் ஆக்சைடு தயாரிக்கும் போது உடன் விளையும் பொருளான சமபியூட்டேனில் இருந்து வணிகரிதியாக மூன்றாம்நிலை பியூட்டைல் ஆல்ககால் வருவிக்கப்படுகிறது. மேலும் இது சமபியூட்டலீனை வினையூக்கி முன்னிலையில் நீரேற்றம் செய்தும் தயாரிக்கப்படுகிறது. இவைதவிர அசிட்டோன் மற்றும் மெத்தில் மக்னீசியம் குளோரைடை கிரிக்னார்டு வினைக்கு உட்படுத்தியும் தயாரிக்கலாம். 

மூவிணைய பியூட்டைல் ஆல்ககால் ஒரு கரைப்பானாக,எத்தனால் இயற்பண்பு மாற்றுப் பொருளாக, சாயம் நீக்கி உட்பொருளாக கல்நெய் ஆக்டேன் ஊக்கியாக மற்றும் ஆக்சிசனேற்றியாகப் பயன்படுகிறது. மெத்தில் மூவிணைய பியூட்டைல் ஈதர் மற்றும் எத்தில் மூவிணைய ஈதர் ஆகியனவற்றை மெத்தனால் மற்றும் எத்தனால் போன்றவற்றை வினைப்படுத்தி தயாரிக்க உதவும் வேதியியல் இடைநிலையாகவும் பயன்படுகிறது. மூவிணைய பியூட்டைல் ஆல்ககால் உடன் ஐதரசன் பெராக்சைடு சேர்த்து மூன்றாம்நிலை பியூட்டைல் ஐதரோ பெராக்சைடும் தயாரிக்கலாம்.

ஒரு மூன்றாம் நிலை ஆல்ககாலாக, மூவிணைய பியூட்டைல் ஆல்ககால் ஆக்சிசனேற்றத்தில் அதிக நிலைப்புத் தன்மையுடனும் பியூட்டனாலின் மற்ற மாற்றுக்களை விட குறைவாக செயல்புரியும் பண்பும் கொண்டுள்ளது.

மூவிணைய பியூட்டைல் ஆல்ககாலை வலிமையான காரத்துடன் சேர்த்து புரோட்டான் நீக்கம் செய்யும் போது எதிர்மின் அயனியான மூவிணைய பியூட்டாக்சைடு என்னும் அல்காக்சைடு உண்டாகிறது. உதாரணமாக பொதுவாகப் பயன்படுத்தப்படும் கரிம வினையூக்கியான பொட்டாசியம் மூவிணைய பியூட்டாக்சைடை உலர் பியூட்டனாலுடன் பொட்டாசியம் உலோகத்தை மீள்வினைக்கு உட்படுத்தி தயாரிக்கலாம்.

அல்காக்சைடான மூவிணைய பியூட்டாக்சைடும் கரிம வேதியியலில் வலிமையான அணுக்கரு கவராத ஒரு காரமாகப் பயன்படுகிறது. 
இது, அடிமூலக்கூறில் இருந்து அமிலப் புரோட்டானை உடனடியாக பிரித்தெடுக்க உதவுகிறது. ஆனால் இதன் கொள்ளிடப் பண்பு இக்குழுவை கருநாட்டப் பிரதியிடும் வில்லியாம்சன் ஈதர் தொகுப்பு வினையில் பங்கேற்க விடாமல் கட்டுப்படுத்துகிறது. 

ஐதரசன் குளோரைடுடன் மூவிணைய பியூட்டைல் ஆல்ககால் SN1 வழிமுறையில் வினைபுரிந்து மூன்றாம்நிலை பியூட்டைல் குளோரைடு மற்றும் தண்ணீர் ஆகியன தோன்றுகின்றன.
எனவே இந்த ஒட்டுமொத்த வினை,

ஏனென்றால் மூவிணைய பியூட்டைல் ஆல்ககால் ஒரு மூவிணைய ஆல்ககாலாகும். வினை வழிமுறையின் படிநிலை இரண்டில் மூவிணைய கார்போனியம் அயனியின் சார்பு நிலைப்பு SN1 வழிமுறையை அனுமதிக்கிறது. பொதுவாக முதன்மை ஆல்ககால்கள் SN2 வழிமுறைக்கு உட்படும் ஏனெனில் இடைநிலை முதன்மை கார்போனியம் அயனியின் சார்பு நிலைப்பு மிகவும் குறைவாகும்.
இந்த நிகழ்வில் மூன்றாம் நிலை கார்போனியம் அயனி அதிபரவிணைப்பு மூலம் உறுதிப்படுகிறது. அண்டையில் உள்ள C–H சிக்மா பிணைப்புகள் கார்போனியம் அயனியின் காலியாக உள்ள p – சுழல் தடத்திற்கு எலக்ட்ரான்களை வழங்குகின்றன.


</doc>
<doc id="239523" url="https://ta.wikipedia.org/wiki?curid=239523" title="அத்தங்கி சட்டமன்றத் தொகுதி">
அத்தங்கி சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது பாபட்ல மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239524" url="https://ta.wikipedia.org/wiki?curid=239524" title="சீராலா சட்டமன்றத் தொகுதி">
சீராலா சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது பாபட்ல மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239525" url="https://ta.wikipedia.org/wiki?curid=239525" title="கித்தலூர் சட்டமன்றத் தொகுதி">
கித்தலூர் சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது ஒங்கோல் மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239526" url="https://ta.wikipedia.org/wiki?curid=239526" title="கந்துகூர் சட்டமன்றத் தொகுதி">
கந்துகூர் சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது நெல்லூர் மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239527" url="https://ta.wikipedia.org/wiki?curid=239527" title="கனிகிரி சட்டமன்றத் தொகுதி">
கனிகிரி சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது ஒங்கோல் மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239528" url="https://ta.wikipedia.org/wiki?curid=239528" title="கொண்டபி சட்டமன்றத் தொகுதி">
கொண்டபி சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது ஒங்கோல் மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239529" url="https://ta.wikipedia.org/wiki?curid=239529" title="மார்க்காபுரம் சட்டமன்றத் தொகுதி">
மார்க்காபுரம் சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது ஒங்கோல் மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239530" url="https://ta.wikipedia.org/wiki?curid=239530" title="சாலப்பரிந்து">
சாலப்பரிந்து

சாலப்பரிந்து என்னும் நூல், தமிழ் எழுத்தாளரான நாஞ்சில் நாடன் எழுதிய சிறுகதைகளில் தேர்தெடுத்த 25 சிறுகதைகளின் தொகுப்பு ஆகும். இந்நூல் காலச்சுவடு பதிப்பகத்தின் செம்பதிப்பு வரிசையில் வெளியானது. 25 சிறுகதைகளை தேர்ந்தெடுத்து தொகுத்தவர் க. மோகனரங்கன்.


"கால் துண்டு ரொட்டியும் கொஞ்சம் சப்ஜியும் இலையில் மீதம் இருந்தன. ஒரு துண்டு ரொட்டியை சப்ஜியுடன் விரல்கள் கவ்விப் பிடித்திருந்தன. வாய்க்குக் கொண்டுபோகும் நேரம். பாபுராவின் உயர்த்திய கையை, முதிய, தோல் சுருங்கிய நாற்றேயின் கை எட்டிப்பிடித்து வெடவெடத்தது. குலைந்து ஒலித்த குரலால் அதிர்வுற்று பாபுராவ் நிமிர்ந்து பார்த்தான்"

" 'அமி காணார்... அமி காணார்' "

" 'எனக்குத் தா' " என்றல்ல. 'நான் தின்பேன்' என்ரல்ல, நாம் உண்போம் என. தூய சங்கத் தமிழில் பெயர்த்தால் 'யாம் உண்போம்' என."

"கண்கள் பெருகிக் கிளைத்துத் தழைத்த பசியின் மொழி பாபுராவைத் திடுக்கிடச் செய்தது. மறுபடி மறுபடி சோர்ந்து தொய்ந்த குரல். யாசகத்தின் இரங்கிய குரல் அது. பசியின் பாய்ச்சலை உணர்த்திய குரல்."

என தொகுப்பாசிரியர் க. மோகனரங்கன் குறிப்பிடுகிறார்.

தமிழ், ஆங்கில மொழிகளில் எழுத்தாளரான பி.ஏ. கிருஷ்ணனின் இந்நூலுக்கான விமர்சனம்.


</doc>
<doc id="239531" url="https://ta.wikipedia.org/wiki?curid=239531" title="ஒங்கோலு சட்டமன்றத் தொகுதி">
ஒங்கோலு சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது ஒங்கோல் மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239532" url="https://ta.wikipedia.org/wiki?curid=239532" title="பருச்சூர் சட்டமன்றத் தொகுதி">
பருச்சூர் சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது பாபட்ல மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239533" url="https://ta.wikipedia.org/wiki?curid=239533" title="சந்தனூதலபாடு சட்டமன்றத் தொகுதி">
சந்தனூதலபாடு சட்டமன்றத் தொகுதி

﻿ என்பது ஆந்திரப் பிரதேச சட்டமன்றத்துக்கான தொகுதியாகும். இது பாபட்ல மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239534" url="https://ta.wikipedia.org/wiki?curid=239534" title="எர்ரகொண்டபாலம் சட்டமன்றத் தொகுதி">
எர்ரகொண்டபாலம் சட்டமன்றத் தொகுதி

எர்ரகொண்டபாலம் சட்டமன்றத் தொகுதி என்பது ஆந்திரப் பிரதேச சட்டமன்றத்துக்கான தொகுதியாகும். இது ஒங்கோல் மக்களவைத் தொகுதிக்கு உட்பட்டது.

இது பிரகாசம் மாவட்டத்தில் உள்ள கீழ்க்காணும் பகுதிகளைக் கொண்டுள்ளது.



</doc>
<doc id="239535" url="https://ta.wikipedia.org/wiki?curid=239535" title="அசைல் அசைட்டு">
அசைல் அசைட்டு

அசைல் அசைட்டு "(Acyl azide)" என்பது கார்பாக்சிலிக் அமிலங்களின் வழிப்பொருள். இவற்றின் பொது மூலக்கூறு வாய்பாடு RCON. ஆகும்.

ஆல்கைல் அல்லது அரைல் அசைல் குளோரைடுகள் சோடியம் அசைட்டுடன் வினைபுரிந்து அசைல் அசைட்டுகளைக் கொடுக்கிறது.

கார்பாக்சிலிக் அமிலங்கள் மற்றும் சோடியம் அசைட்டை முப்பீனைல்பொசுபீன் முன்னிலையில் முக்குளோரோவசிட்டோநைட்ரைல் வினையூக்கியின் உதவியுடம் தொகுப்பு வினைக்கு உட்படுத்தினால் மிதமான நிபந்தனைகளுக்கு உட்பட்டே அதிக அளவில் அசைல் அசைட்டு தயாரிக்க முடியும்.

சோடியம் அசைட்டு மற்றும் அசிட்டோநைட்ரைலில் உள்ள அயோடின் ஒற்றை குளோரைடு சேர்த்து அதனால் உண்டாகும் அயோடின் அசைட்டு முதலில் தயாரித்துக் கொள்ளப்படுகிரது. பின்னர் அலிபாட்டிக் மற்றும் அரோமாட்டிக் ஆல்டிகைடுடன் அயோடின் அசைட்டை சேர்த்து மற்றொரு முறையிலும் அசைல் அசைட்டைத் தயாரிக்கலாம் .

அசைல் அசைட்டுகள் வேதியியல் வினையூக்கிகளாக பயன்படுகின்றன. கர்டியசு மறுசீராக்கல் வினையில் அசைல் அசைட்டு சமசயனேட்டுகளைத் தருகின்றன

தாராசுகை சிதைவு வினையிலும் அசைல் அசைட்டுகள் உருவாகின்றன.


</doc>
<doc id="239541" url="https://ta.wikipedia.org/wiki?curid=239541" title="பாரத் தேயிலை தோட்டம்">
பாரத் தேயிலை தோட்டம்

பாரத் தேயிலை தோட்டம் (ஆங்கிலம்: Bharat Tea Plantation, மலாய் மொழி: Ladang Teh Bharat) என்பது மலேசியாவின் பகாங் மாநிலத்திலுள்ள கேமரன் மலையில் தேயிலை உற்பத்தி செய்யும் ஒரு நிறுவனம் ஆகும். 1933-ஆம் ஆண்டு உருவாக்கப்பட்டது. இது ஒரு நிறுவனமாக இருந்தாலும், பாரத் தேயிலை தோட்டம் என்றே பரவலாக அழைக்கப்படுகிறது. மலேசியாவில் பெரிய அளவில் தேயிலை உற்பத்தி செய்யும் நிறுவனங்களில் இரண்டாவது இடம் வகிக்கிறது. 

கேமரன் வேளி "(Cameron Valley)" எனும் வணிகச் சின்னத்தில் தேயிலை உற்பத்தி செய்யப் படுகிறது. தானா ராத்தாவில் இருந்து இரண்டு கி.மீ. தொலைவிலும், ரிங்லெட்டில் இருந்து ஆறு கி.மீ. தொலைவிலும் அந்தத் தோட்டம் இருக்கிறது. தற்சமயம் மலேசியாவில் மட்டும் அல்ல, உலக அளவிலும் இந்த பாரத் நிறுவனம் பிரசித்தி பெற்று விளங்குகிறது. 

இந்த நிறுவனம் இந்தியாவைச் சேர்ந்த சுபர்சாத் பான்சால் அகர்வால் என்பவரால், 1933-ஆம் ஆண்டு தொடங்கப் பட்டது. படிப்படியாக வளர்ச்சி கண்டு, இப்போது பாரத் குழுமம் (Bharat Group of Companies) எனும் பெயரில் 15 நிறுவனங்களைக் கொண்டுள்ளது. அவற்றில் பாரத் தேயிலை தோட்டம், உலகப் புகழ் பெற்ற நிறுவனமாக விளங்குகிறது. 

2008-ஆம் ஆண்டில், டத்தோ ஸ்ரீ பிரிஜ்கிசோர் அகர்வால் அறவாரியத்தையும் "(Dato Sri Brijkishore Agarwal Foundation)" தோற்றுவித்தது. இந்த அறவாரியம் கேமரன் மலையில் வாழும் மாணவர்களுக்கு கல்வியுதவித் தொகையை வழங்கி வருகிறது. இதுவரையில் 40 மாணவர்கள் கல்வியுதவி பெற்றுள்ளனர்.

பாரத் குழுமத்தின் நிறுவனரான சுபர்சாத் பான்சால் அகர்வால், வட இந்தியாவிலுள்ள, உத்தரப் பிரதேசத்தின் ஆக்ராவில் 1893-ஆம் ஆண்டு பிறந்தவர். 1910-இல், தைப்பிங் நகரில் மளிகைக் கடை வைத்து இருந்த அவருடைய மாமாவிற்கு உதவி செய்வதற்காக இந்தியாவில் இருந்து வந்தார். பின்னர், சில ஆண்டுகள் கழித்து தாப்பா நகருக்கு இடம் மாறினார். 

அங்கே ஒரு சின்ன ரப்பர் தோட்டத்தை வாங்கினார். அந்தக் காலக் கட்டத்தில் கேமரன் மலைக்குச் செல்ல ஒரு சாலையை நிர்மாணித்து வந்தார்கள். சாலை நிர்மாணிப்பில் வேலை செய்த தொழிலாளர்களுக்கு மளிகைச் சாமான்களை விநியோகம் செய்வதற்கு ஒரு மளிகைக் கடையைத் தோற்றுவித்தார்.

1933-இல் இந்த நிறுவனம் உருவாக்கப்பட்ட போது, தொழிலாளர்களை வேலைக்கு அமர்த்தி, ஒரு தனியார் தொழிற்சாலைக்கு தேயிலைக் கொழுந்துகளைப் பறித்து விற்று வந்தார்கள். 1937-இல் சுபர்சாத் பான்சால் அகர்வால் காலமானார். அப்போது அவருடைய மகன் பிரிஜிசோர் அகர்வாலுக்கு ஒன்பது வயது. 

பின்னர், பிரிஜிசோர் அகர்வால் இந்தியாவிற்குச் சென்று தன்னுடைய மேற்கல்வியைத் தொடர்ந்தார். இடைபட்ட காலத்தில், நிறுவனர் சுபர்சாத் பான்சாலின் சகோதரர்களான நாந்கிசோர், கைலாஸ்சந்த் ஆகிய இருவரும் பாரத் தேயிலைத் தோட்டத்தின் பொறுப்புகளைக் கவனித்துக் கொண்டனர். 1952-ஆம் ஆண்டு, தன்னுடைய 20-ஆவது வயதில் கல்வியை முடித்துக் கொண்டு மலாயாவிற்குத் திரும்பிய பிரிஜிசோர் அகர்வால், பாரத் தேயிலைத் தோட்டத்தின் தலைமைப் பதவியை ஏற்றார். 

அந்தச் சமயத்தில், தேயிலைப் பதனீட்டுத் தொழிற்சாலை கேமரன் மலை விவசாய ஆய்வு மையத்தின் பார்வையில் இருந்தது. ஓர் ஒப்பந்த அடிப்படையில் அந்தத் தொழிற்சாலை அரசாங்கத்திடம் இருந்து பெற்றுக் கொள்ளப்பட்டது. அதன் பின்னர், பாரத் தேயிலைத் தோட்ட நிறுவனம் சொந்தமாகத் தேயிலையைப் பதனீடு செய்து பெட்டிகளில் அடைத்து "காட்டு மான்" (“CHOP RUSA”) சின்னத்தில் விநியோகம் செய்தது. 

1963-இல், பத்தாண்டுகள் கழித்து, தானா ராத்தா சாலிமார் தோட்டத்தை, பாரத் தேயிலைத் தோட்ட நிறுவனம் வாங்கியது. பின்னர், அங்கேயே தேயிலையைப் பதனீடு செய்யும் தொழிற்சாலையும் கட்டியது. இந்தக் காலக் கட்டத்தில் பாரத் நிறுவனத்தின் தேயிலைப் பொருட்கள் நாடளாவிய நிலையில் பிரபலம் அடையத் தொடங்கின. தேயிலை மொத்த வியாபாரிகளின் ஆதரவும் கிடைத்தது.

கேமரன் மலையின் வளமைத் ததும்பிய குன்றுச் சரிவுகளில், பாரத் தேயிலைத் தோட்ட நிறுவனத்திற்கு 1,600 ஏக்கர் நிலப்பரப்பில் நான்கு தேயிலைத் தோட்டங்கள் உள்ளன. 

ஒவ்வோரு வாரமும் 70,000 கிலோ தேயிலைக் கொழுந்துகள் பறிக்கப் படுகின்றன. 40 ஹெக்டர் பரப்பளவு கொண்ட தேயிலை நிலப் பகுதியில் வேலை செய்ய 40 தொழிலாளர்கள் தேவைப்படுகிறார்கள்.

தேயிலை உற்பத்தியின் தரக்கட்டுப்பாடு விஷயத்தில், பாரத் தேயிலைத் தோட்ட நிறுவனம் மிகக் கட்டுப்பாடாக இருந்ததால், கேமரன் வேளி தேயிலையின் நற்பெயரும் உயர்ந்தது. மற்ற பிரபலமான தேயிலை உற்பத்தி நிறுவனங்களுடன் போட்டி போடவும் முடிந்தது. 

1965-ஆம் ஆண்டு, பிரிஜிசோர் அகர்வாலுக்கு டத்தோ பட்டம் வழங்கிச் சிறப்பு செய்யப்பட்டது. பிரிஜிசோர் அகர்வால் 2006-ஆம் ஆண்டு காலமானார். அதன் பிறகு அவருடைய பிள்ளைகளான டத்தோ கேசவ், டத்தோ விநோத் ஆகிய இருவரும் பாரத் குழுமத்தை ஏற்று நடத்தி வருகின்றனர். பாரத் குழுமத்திற்கு செலாமா, பீடோர், கோலா லிப்பிஸ் ஆகிய இடங்களில் 500 ஏக்கர் பரப்பளவில் எண்ணெய்ப் பனைத் தோட்டங்களும் உள்ளன.


</doc>
<doc id="239542" url="https://ta.wikipedia.org/wiki?curid=239542" title="ஸ்டீபன் ஹாக்கிங் வாழ்வும் பணியும் (நூல்)">
ஸ்டீபன் ஹாக்கிங் வாழ்வும் பணியும் (நூல்)

ஸ்டீபன் ஹாக்கிங் வாழ்வும் பணியும் என்ற புத்தகம் ஆங்கிலப் புத்தகமான Stephen Hawking: His Life and Work என்பதன் தமிழ் மொழி பெயர்ப்பாகும். ஆங்கில மூலத்தை எழுதியவர் "கிட்டி பெர்கூசன்" (Kitty Ferguson) ஆவார். இதை ச. வின்சென்ட் மொழி பெயர்த்துள்ளார். இப்புத்தகம் ஸ்டீபன் ஹாக்கிங் வாழ்க்கையையும் அவரது ஆராய்ச்சி மற்றும் கண்டுபிடிப்பு தொடர்பான கட்டுரைகளையும் கொண்டுள்ளது. "எதிர் வெளியீடு" பதிப்பகம் இப்புத்தகத்தை வெளியிட்டுள்ளது.

இந்நூல் மொத்தம் நான்கு பகுதிகளைக் கொண்டுள்ளது. ஒவ்வொரு பகுதியிலும் ஒவ்வொரு காலகட்டத்தில் நிகழ்ந்தவற்றைப் பற்றியக் கட்டுரைகளை உள்ளடக்கியது.

"ஸ்டீபன் ஹாக்கிங்கை நோய் மிக மெதுவாகவே பாதித்தது. லூக்காசியன் பேராசிரியராக ஆகும் போது, அவரால் நடக்க முடியாது, தானே சாப்பிட முடியாது, கீழே சாயும் அவரது தலையை அவரால் மீண்டும் உயர்த்த முடியாது. பேச்சும் குளறியது. அவருக்கு மிகவும் நெருக்கமாக இருப்பவர்களால் தான் அவர் என்ன பேசுகிறார் என்பதைப் புரிந்து கொள்ள முடியும். ஆனால் ஹாக்கிங் அப்போதும் , இப்போதும் கூட செயலற்றவர் அல்ல. என்றும் செயல்படுகின்ற கணிதவியல் நிபுணர். இயற்பியல் அறிஞர். அப்போதே கூட அவரை ஐன்ஸ்டைனுக்கு அடுத்த ஆற்றல்மிக்க அறிவியலாளர் என்று அழைத்தார்கள். கேம்பிரிட்ஜ் பல்கலைக்கழகத்தில் லூக்காசியன் பேராசிரியர் பதவி மிக மதிப்பு வாய்ந்தது. 1663 ஆம் ஆண்டு முதல் அளிக்கப்பட்டு வரும் இப்பதவியில் இரண்டாவது பேராசிரியராக சர் ஐசக் நியூட்டன் இருந்திருக்கிறார்."



</doc>
<doc id="239544" url="https://ta.wikipedia.org/wiki?curid=239544" title="ஜெ. ஒய். பிள்ளை">
ஜெ. ஒய். பிள்ளை

ஜோசப் யுபராஜ் மானுவல் பிள்ளை (Joseph Yubaraj Manuel Pillay), (பிறப்பு: 30 மார்ச்சு 1934), மலேசியாவின் கிலாங் நகரத்தில் பிறந்த இந்திய வம்சாவழித் தமிழர் ஆவார். இவர் இலண்டன் இம்பீரியல் கல்லூரியில் படித்தவர். 1972 முதல் 1976 வரை சிங்கப்பூர் ஏர்லைன்ஸ் நிறுவனத்தின் தலைவராகவும் பதவி வகித்துள்ளார். இவர் ஜெ. ஒய். பிள்ளை என்றும் அறியப்படுகிறார்.
2001ஆம் ஆண்டு முதல் 2004 வரை சிங்கப்பூர் அதிபருக்கு ஆலோசனைகளை வழங்கும் குழுவின் உறுப்பினராக பணியாற்றியவர். 2005ஆம் ஆண்டு முதல் தற்போது வரை இக்குழுவின் தலைமை ஆலோசகராக பணியாற்றிவருகிறார்.

சிங்கப்பூர் நாட்டின் சட்டங்களின்படி, அதிபர் நாட்டில் இல்லாதபோது அவரது அலுவலகப் பணிகளை அதிபரின் தலைமை ஆலோசகர்தான் கவனிக்க வேண்டும் என்பது குறிப்பிடத்தக்கது


</doc>
<doc id="239545" url="https://ta.wikipedia.org/wiki?curid=239545" title="சோளகர்">
சோளகர்

சோளகர் (Sholaga) எனப்படுபவர்கள் தமிழகத்திலும் கர்நாடக மாநிலத்திலும் வசிக்கும் பழங்குடி மக்களாவர்.

சோளகர் வாழும் பகுதிகள் மலைக்காடுகளில் உள்ள பகுதிகளில், இலிங்காயத்தார் என்னும் மக்கள் வாழும் பகுதிகளை ஒட்டி அமைகிறது.

காடுகளில் வேட்டையாடுதலை முதன்மையான தொழிலாகக் கொண்டிருந்த இவர்கள் சொந்த நிலமோ, உழவு மாடுகளோ இல்லாததால், கூலி விவசாயிகளாக இலிங்காயத்தாரிடம் வேலை செய்கின்றனர்.

சோளகர் இந்து சமயதைப் பின்பற்றுகின்றனர். மகேசுவரன், இரங்கசாமி, ஆகியவை அவர்களின் முக்கிய கடவுள்களாகவுள்ளனர்.

இவர்கள் திராவிட மொழிக்குடும்ப மொழிகளில் ஒன்றான சோளகர் மொழியைப் பேசுகின்றனர்.

இம்மக்களின் வாழ்க்கையையும் அவர்களின் துன்பங்களையும் சோளகர் தொட்டி புதினத்தில் ச. பாலமுருகன் பதிவுசெய்துள்ளார்.



</doc>
<doc id="239546" url="https://ta.wikipedia.org/wiki?curid=239546" title="செலினியம் (மென்பொருள்)">
செலினியம் (மென்பொருள்)

செலினியம் என்பது பல இயங்குதளங்களில் இயங்கக்கூடிய மென்பொருள் கட்டமைப்பாகும். இது வலைச் செயலிகளை சோதிப்பதற்கு உதவும். இதை ஜாவா, சி சார்ப், பெர்ள், பி.எச்.பி, பைத்தான், ரூபி உள்ளிட்ட நிரலாக்க மொழிகளின் மூலம் இயக்க முடியும். இந்தக் கட்டமைப்பிற்கு ஏற்றவாறு சோதனை நிரல்களை எழுதி, வலைச் செயலிகளின் செயல்பாட்டை சோதிக்கலாம். இந்த சோதனை நிரல்களை பெரும்பாலான உலாவிகளில் இயக்க முடியும். இது திறந்த மூல மென்பொருள் என்பது குறிப்பிடக்கத்தக்கது. இலவசமாக பதிவிறக்கிக் கொள்ளலாம். அப்பாச்சி அனுமதியின் 2.0 பதிப்பில் வெளியிடப்பட்டுள்ளது. இதற்கான செருகல்கள் எக்லிப்ஸ் உள்ளிட்ட மென்பொருட்களில் கிடைக்கின்றன.


சோதனை நிரல்களை மேற்குறிப்பிட்ட நிரலாக்க மொழிகளில் எழுதி, வலைச் செயலிகளை சோதிக்க முடியும். எடுத்துக்காட்டாக, வலைப் பக்கத்தில் உள்ள விண்ணப்பப் படிவத்தில் தானியக்கமாக வெவ்வேறு தகவல்களை எழுதி பக்கத்தை சேமிக்கும்படி செய்ய முடியும். இதன் மூலம் வலைப் பக்கத்தின் திறனையும், அதில் உள்ள குறைகளையும் கண்டறிய முடியும்.


</doc>
<doc id="239548" url="https://ta.wikipedia.org/wiki?curid=239548" title="கொமராடா">
கொமராடா

கொமராடா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு குருபாம் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239549" url="https://ta.wikipedia.org/wiki?curid=239549" title="ராமபத்ராபுரம்">
ராமபத்ராபுரம்

ராமபத்ராபுரம் என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு பொப்பிலி சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239550" url="https://ta.wikipedia.org/wiki?curid=239550" title="பூசபாடிரேகா">
பூசபாடிரேகா

பூசபாடிரேகா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.


இது ஆந்திர சட்டமன்றத்துக்கு நெல்லிமர்லா சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239551" url="https://ta.wikipedia.org/wiki?curid=239551" title="கும்மலட்சுமிபுரம்">
கும்மலட்சுமிபுரம்

கும்மலட்சுமிபுரம் என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு குருபாம் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239552" url="https://ta.wikipedia.org/wiki?curid=239552" title="பாடங்கி">
பாடங்கி

பாடங்கி என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு பொப்பிலி சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239553" url="https://ta.wikipedia.org/wiki?curid=239553" title="போகாபுரம்">
போகாபுரம்

போகாபுரம் என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு நெல்லிமர்லா சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239554" url="https://ta.wikipedia.org/wiki?curid=239554" title="குருபாம்">
குருபாம்

﻿ என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.


இது ஆந்திர சட்டமன்றத்துக்கு குருபாம் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239555" url="https://ta.wikipedia.org/wiki?curid=239555" title="தெர்லாம்">
தெர்லாம்

தெர்லாம் என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு பொப்பிலி சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239556" url="https://ta.wikipedia.org/wiki?curid=239556" title="டெங்காடா">
டெங்காடா

டெங்காடா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு நெல்லிமர்லா சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239557" url="https://ta.wikipedia.org/wiki?curid=239557" title="ஜிய்யம்மவலசா">
ஜிய்யம்மவலசா

ஜிய்யம்மவலசா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு குருபாம் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239558" url="https://ta.wikipedia.org/wiki?curid=239558" title="மெரகமுடிதாம்">
மெரகமுடிதாம்

மெரகமுடிதாம் என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சீபுருபள்ளி சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239559" url="https://ta.wikipedia.org/wiki?curid=239559" title="மெக்சிக்கோ விடுதலைப் போர்">
மெக்சிக்கோ விடுதலைப் போர்

மெக்சிக்கன் சுதந்திரப் போர் (எசுப்பானியம்:Guerra de Independencia de México) என்பது புதிய எசுப்பானியாவிற்கு எதிராக சுதந்திரத்திற்காக மெக்சிக்கோ மக்கள் மேற்கொண்ட ஆயுதமேந்திய போர் ஆகும். 1810 ஆம் ஆண்டும் செப்டெம்பர் மாதம்16 ஆம் திகதி ஆரம்பமாகி 1821 செப்டெம்பர் 27 நாளன்று முடிவடைந்தது.



</doc>
<doc id="239560" url="https://ta.wikipedia.org/wiki?curid=239560" title="ஜுக்கல் சட்டமன்றத் தொகுதி">
ஜுக்கல் சட்டமன்றத் தொகுதி

ஜுக்கல் சட்டமன்றத் தொகுதி என்பது தெலுங்கானா சட்டமன்றத்துக்கான ஒரு தொகுதியாகும். இது நிசாமாபாத் மாவட்டத்தில் உள்ள 9 சட்டமன்றத் தொகுதிகளுள் ஒன்றாகும். இது ஜஹீராபாது மக்களவைத் தொகுதியுள் அடங்குகின்றது.

இந்த தொகுதியில் மத்னூர், ஜுக்கல், பிச்குந்தா, பித்லாம், நிசாம்சாகர் ஆகிய மண்டலங்கள் உள்ளன.


</doc>
<doc id="239561" url="https://ta.wikipedia.org/wiki?curid=239561" title="விஜயநகரம் மண்டலம்">
விஜயநகரம் மண்டலம்

விஜயநகர மண்டலம், ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு விசயநகரம் சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239562" url="https://ta.wikipedia.org/wiki?curid=239562" title="நாராயண்கேட் சட்டமன்றத் தொகுதி">
நாராயண்கேட் சட்டமன்றத் தொகுதி

நாராயண்கேட் சட்டசபைத் தொகுதி என்பது தெலுங்கானா சட்டமன்றத்துக்கான ஒரு தொகுதியாகும். இது நிசாமாபாத் மாவட்டத்தில் அமைந்துள்ளது. ஜஹீராபாது மக்களவைத் தொகுதியுள் அடங்குகின்றது.


</doc>
<doc id="239564" url="https://ta.wikipedia.org/wiki?curid=239564" title="ஆந்தோல் சட்டமன்றத் தொகுதி">
ஆந்தோல் சட்டமன்றத் தொகுதி

ஜஹீராபாது சட்டமன்றத் தொகுதி என்பது தெலுங்கானா சட்டமன்றத்துக்கான ஒரு தொகுதியாகும். இது மெதக் மாவட்டத்தில் அமைந்துள்ளது. ஜஹீராபாது மக்களவைத் தொகுதியுள் அடங்குகின்றது.


</doc>
<doc id="239565" url="https://ta.wikipedia.org/wiki?curid=239565" title="ஜஹீராபாது சட்டமன்றத் தொகுதி">
ஜஹீராபாது சட்டமன்றத் தொகுதி

ஜஹீராபாது சட்டசபைத் தொகுதி என்பது தெலுங்கானா சட்டமன்றத்துக்கான ஒரு தொகுதியாகும். இது மெதக் மாவட்டத்தில் அமைந்துள்ளது. ஜஹீராபாது மக்களவைத் தொகுதியுள் அடங்குகின்றது.


</doc>
<doc id="239566" url="https://ta.wikipedia.org/wiki?curid=239566" title="கருகுபில்லி">
கருகுபில்லி

கருகுபில்லி என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு குருபாம் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239567" url="https://ta.wikipedia.org/wiki?curid=239567" title="தத்திராஜேர்">
தத்திராஜேர்

தத்திராஜேரு என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு கஜபதிநகரம் சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239568" url="https://ta.wikipedia.org/wiki?curid=239568" title="கண்ட்யாடா">
கண்ட்யாடா

﻿ என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு கஜபதிநகரம் சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239569" url="https://ta.wikipedia.org/wiki?curid=239569" title="மெண்டாடா">
மெண்டாடா

மெண்டாடா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சாலூர் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239570" url="https://ta.wikipedia.org/wiki?curid=239570" title="சிருங்கவரப்புகோட்டை">
சிருங்கவரப்புகோட்டை

சிருங்கவரப்புகோட்டைஎன்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சிருங்கவரப்புகோட்டை சட்டமன்றத் தொகுதியிலும், பாராளுமன்றத்துக்கு விசாகப்பட்டினம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239571" url="https://ta.wikipedia.org/wiki?curid=239571" title="மக்குவா">
மக்குவா

மக்குவா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சாலூர் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239572" url="https://ta.wikipedia.org/wiki?curid=239572" title="கஜபதிநகரம்">
கஜபதிநகரம்

﻿ என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு கஜபதிநகரம் சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239573" url="https://ta.wikipedia.org/wiki?curid=239573" title="வேபாடா">
வேபாடா

வேபாடா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சிருங்கவரப்புகோட்டை சட்டமன்றத் தொகுதியிலும், பாராளுமன்றத்துக்கு விசாகப்பட்டினம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239574" url="https://ta.wikipedia.org/wiki?curid=239574" title="சீதாநகரம், விஜயநகரம் மாவட்டம்">
சீதாநகரம், விஜயநகரம் மாவட்டம்

சீதாநகரம் என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு பார்வதிபுரம் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239576" url="https://ta.wikipedia.org/wiki?curid=239576" title="பொண்டபள்ளி">
பொண்டபள்ளி

﻿ என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு கஜபதிநகரம் சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239577" url="https://ta.wikipedia.org/wiki?curid=239577" title="லக்கவரப்புகோட்டை">
லக்கவரப்புகோட்டை

லக்கவரப்புக்கோட்டை என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சிருங்கவரப்புகோட்டை சட்டமன்றத் தொகுதியிலும், பாராளுமன்றத்துக்கு விசாகப்பட்டினம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239578" url="https://ta.wikipedia.org/wiki?curid=239578" title="பலிஜிபேட்டை, விஜயநகரம் மாவட்டம்">
பலிஜிபேட்டை, விஜயநகரம் மாவட்டம்

பலிஜிபேட்டை என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு பார்வதிபுரம் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239579" url="https://ta.wikipedia.org/wiki?curid=239579" title="குர்லா">
குர்லா

குர்லா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சீபுருபல்லி சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239580" url="https://ta.wikipedia.org/wiki?curid=239580" title="பொப்பிலி">
பொப்பிலி

பொப்பிலி என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு பொப்பிலி சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.



</doc>
<doc id="239581" url="https://ta.wikipedia.org/wiki?curid=239581" title="கரிவிடி">
கரிவிடி

கரிவிடி என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சீபுருபல்லி சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239582" url="https://ta.wikipedia.org/wiki?curid=239582" title="கொத்தவலசா">
கொத்தவலசா

கொத்தவலசா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சிருங்கவரப்புகோட்டை சட்டமன்றத் தொகுதியிலும், பாராளுமன்றத்துக்கு விசாகப்பட்டினம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239583" url="https://ta.wikipedia.org/wiki?curid=239583" title="சாலூர்">
சாலூர்

சாலூர் என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சாலூர் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239584" url="https://ta.wikipedia.org/wiki?curid=239584" title="சீபுருபள்ளி">
சீபுருபள்ளி

﻿ என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சீபுருபல்லி சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239585" url="https://ta.wikipedia.org/wiki?curid=239585" title="பாசிபெண்டா">
பாசிபெண்டா

பாசிபெண்டா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு சாலூர் சட்டமன்றத் தொகுதியிலும், பாராளுமன்றத்துக்கு அரக்கு மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239586" url="https://ta.wikipedia.org/wiki?curid=239586" title="நெல்லிமர்லா">
நெல்லிமர்லா

நெல்லிமர்லா என்பது ஆந்திரப் பிரதேசத்தின் விஜயநகர மாவட்டத்தில் உள்ள மண்டலம் ஆகும்.

இந்த மண்டலத்தில் கீழ்க்காணும் ஊர்கள் உள்ளன.

இது ஆந்திர சட்டமன்றத்துக்கு நெல்லிமர்லா சட்டமன்றத் தொகுதியிலும், பாராளுமன்றத்துக்கு விஜயநகரம் மக்களவைத் தொகுதியிலும் சேர்க்கப்பட்டுள்ளது.


</doc>
<doc id="239588" url="https://ta.wikipedia.org/wiki?curid=239588" title="பிரிஞ்சாங்">
பிரிஞ்சாங்

பிரிஞ்சாங் (ஆங்கிலம், மலாய் மொழி: Brinchang) என்பது மலேசியா, பகாங், கேமரன் மலையில் உள்ள ஒரு நகரம் ஆகும். தாப்பா நகரில் இருந்து 62.5 கி.மீ. தொலைவிலும், கோலாலம்பூரில் இருந்து 209.8 கி.மீ. தொலைவிலும் இருக்கிறது. மலேசியாவில் மிக உயரமான மலைகளில் ஒன்றான பிரிஞ்சாங் மலை (2032 மீ), இங்கு தான் உள்ளது. பிரிஞ்சாங் நகரின் பெயரே இந்த மலைக்கும் வைக்கப்பட்டது.

கடல் மட்டத்தில் இருந்து 1,540 மீ. (5,050 அடி) உயரத்தில் இருக்கிறது. தானா ராத்தாவிற்கு அடுத்து சுற்றுப்பயணிகள் அதிகம் வருகை தரும் நகரமாகவும் இந்த நகரம் விளங்குகிறது. "போ" "(BOH)" தேயிலை நிறுவனத்திற்குச் சொந்தமான சுங்கை பாலாஸ் தேயிலைத் தோட்டம் இங்குதான் உள்ளது 

இங்கு நூற்றுக்கணக்கான மலர்த் தோட்டங்கள் உள்ளன. புகழ்பெற்ற "கீ" "(Kea)" மலர்த் தோட்டத்தில் ஆயிரக் கணக்கான மலர் வகைகளைக் காண முடியும். பிரிஞ்சாங் நகருக்கு மிக அருகாமையில் இருப்பது தானா ராத்தா நகரம். இரண்டு கி.மீ. தொலைவில் இருக்கிறது. கேமரன் மலையில் உள்ள மற்ற நகரங்கள் ரிங்லெட், தானா ராத்தா, திரிங்காப், கோலா தெர்லா, கம்போங் ராஜா. 

எந்தக் காலக் கட்டத்தில் இந்த நகரம் உருவானது எனும் தகவல்கள் கிடைக்கவில்லை. இருந்தாலும் ரிங்லெட், தானா ராத்தா நகரங்கள் தோற்றுவிக்கப் பின்னரே இந்த நகரம் தோன்றி இருக்க வேண்டும். 1920-1930களில் தாப்பாவில் இருந்து தானா ராத்தாவிற்குச் சாலை வசதிகள் அமைக்கப்பட்ட பின்னரே, பிரிஞ்சாங் நகரத்திற்கு போக்குவரத்து வசதிகள் உண்டாகி இருக்க வேண்டும். 

பிரித்தானியர்களும், உள்ளூர் மக்களும் இங்கு குடியேறுவதற்கு முன்னர், பழங்குடி மக்கள் இங்கு வாழ்ந்ததற்கான சான்றுகள் உள்ளன. இங்கு செனோய் எனும் மலேசியப் பழங்குடியின மக்களில் சில நூறு பேர் இன்றும் வாழ்கின்றனர். அவர்களைப் பற்றிய சரியான புள்ளிவிவரங்கள் கிடைக்கவில்லை. 

மலேசியப் பழங்குடியின மக்களில் மூன்று பெரும் பிரிவுகள் உள்ளன. அவற்றில் செனோய் "(Senoi)" என்பது மலாய் தீபகற்பத்தில் உள்ள ஒரு பிரிவினர் ஆகும். இவர்கள் தீபகற்ப மலேசியாவின் மத்திய பகுதியான பகாங், சிலாங்கூர், நெகிரி செம்பிலான் மாநிலங்களில் வாழ்கின்றனர்.

பிரிஞ்சாங் நகரம் மிக உயரமான இடத்தில் இருப்பதால், மூடுபனிகள் அடிக்கடி இந்த நகரை மூடிவிடுவது வழக்கம். குறிப்பாக, மழை பெய்ததும் மூடுபனிகள் நகரம் முழுமையும் மூடி நிற்கும். தொடுவானத்துடன் இணைந்து கலந்து நிற்பது போன்ற ஒரு பிரமையையும் ஏற்படுத்தும்.

பிரிஞ்சாங் நகருக்கு அருகாமையில் பல அழகிய குன்றுகள் உள்ளன. நகரின் மையப் பகுதியில் இருந்து பல குறுக்குப் பாதைகள் அந்த குன்றுகளுக்கு செல்கின்றன. குன்றுச் சரிவுகளில் எண்ணற்ற காய்கறித் தோட்டங்கள், மலர்ப் பண்ணைகள், பழத் தோட்டங்கள் நிறைந்து காணப்படுகின்றன.

பெரும்பாலான பண்ணைகள் பிரிஞ்சாங் முதன்மைச் சாலையின் நெடுகிலும் அமைந்துள்ளன. சுற்றுப் பயணிகளைக் கவரும் செம்புற்றுப் பழங்கள் "(strawberry)," கள்ளிச் செடிகள் பயிர் செய்யப்படுகின்றன. கள்ளிச் செடிகள் பள்ளத்தாக்கு "(Cactus Valley)," வேளாண்மைச் சுற்றுலா மையம் "(Big Red Strawberry Farm)" போன்றவற்றை எடுத்துக் காட்டாகச் சொல்லலாம்.

"போ" "(BOH)" தேயிலை நிறுவனத்திற்குச் சொந்தமான சுங்கை பாலாஸ் தேயிலை தோட்டத்தில், பெருமளவில் தேயிலை உறபத்தி செய்யப்படுகிறது. பாரத் தேயிலை தோட்டத்தைக் காட்டிலும் இங்கு அதிகமான சுற்றுப்பயணிகள் வருகை தருகின்றனர். அதற்கு காரணமும் உண்டு. மலேசியாவில் அதிகமானோர் இந்த சுங்கை பாலாஸ் "போ" தேயிலையையே அதிகமாக விரும்பி நுகர்கின்றனர்.

சுங்கை பாலாஸ் தேயிலை தோட்டம், பிரிஞ்சாங் நகரில் இருந்து 5 கி.மீ. தொலைவிலும் "கீ பண்ணைச் சந்தை"யில் இருந்து 2 கி.மீ. தொலைவிலும் இருக்கிறது. இந்தத் தோட்டம் 1929-இல் ஜே.ஏ. ரஸ்ஸல் என்பவரால் தோற்றுவிக்கப்பட்டது. மலேசியாவில் திறக்கப்பட்ட முதல் தேயிலை தோட்டமும் இதுதான். 1,200 ஹெக்டர் நிலப்பரப்பில் தேயிலை பயிர் செய்யப்படுகிறது.

பிரிஞ்சாங் நிலப்பகுதி மிதமான வெப்பச் சூழ்நிலையில், மிதவெப்பமண்டல தட்பவெப்ப நிலையைக் கொண்டது. ஆண்டு முழுமையும் மழை பெய்கிறது. சராசரி வெப்பநிலை 17.6 செல்சியஸ்.


</doc>
<doc id="239590" url="https://ta.wikipedia.org/wiki?curid=239590" title="புபொப 39">
புபொப 39

புபொப 39 ("NGC 39") என்பது அந்திரொமேடா விண்மீன் குழாமில் உள்ள ஒரு சுருள் விண்மீன் பேரடை ஆகும். இது உப்சாலா பொதுப் பட்டியல் எண் 114 என்பதன் சுருக்கமான உபொப 114 என்றும் விண்மீன் பேரடைகளின் அமைப்பியல் பட்டியல் எண் 5-1-52 என்பதன் சுருக்கமான பேஅப 5-1-52 என்றும் முதன்மை பேரடைகளின் பட்டியல் எண் 852 என்பதன் சுருக்கமான முபேப 852 என்றும் அழைக்கப்படுகிறது.



</doc>
<doc id="239593" url="https://ta.wikipedia.org/wiki?curid=239593" title="புபொப 40">
புபொப 40

புபொப 40 ("NGC 40") அல்லது கால்டுவெல் 2 ("Caldwell 2") என்பது ஒரு கோள்வடிவ நெபுலா ஆகும். இதனை வில்லியம் எர்செல் என்பவர் 1788 ஆம் ஆண்டு நவம்பர் 25 தேதியில் கண்டறிந்தார். இப்புதிய பொருள் இறக்கும் தருவாயில் உள்ள விண்மீனைச் சுற்றியுள்ள சூடான வாயுவால் உருவானது. ஒரு விண்மீன் தன்னுடைய வெளியடுக்கை வெளியேற்றிவிட்டு சிறிய சூடான விண்மீனாக ஒளிர்கிறது. இந்த சூடான விண்மீனின் மேற்பகுதியில் சுமார் 50000 பாகை செல்சியசு வெப்பநிலை இருக்கிறது

நட்சத்திரத்தில் இருந்து வீசும் கதிர்வீச்சு வெளியடுக்கின் மேற்பகுதியை சுமார் 10000 பாகை செல்சியசு அளவுக்கு உயர்த்துகிறது. மேலும் இது குறுக்காக ஒரு ஒளியாண்டு தூரத்தைக் கொண்டுள்ளது. சுமார் 30000 ஆண்டுகளுக்குப் பின்னர் அறிஞர்கள் தற்பொழுது ஒரு கோட்பாட்டை முன்மொழிகின்றனர். இக்கோட்பாட்டின்படி கிட்டத்தட்ட பூமியின் அளவுக்குச் சமமான வெள்ளை குறுங்கோளை வெளியேற்றிவிட்டு புபொப 40 விரைவில் வெளுத்துவிடும் என்கின்றனர்


</doc>
<doc id="239594" url="https://ta.wikipedia.org/wiki?curid=239594" title="டீம் வியூவர்">
டீம் வியூவர்

டீம் வியூவர் (TeamViewer) என்பது கணிப்பொறி மென்பொருளாகும். இது ஒரு கணினியையோ கைப்பேசியையோ இணையத்தின் மூலம் தொலைவிலுள்ள மற்றொன்றுடன் இணைத்து, அதைக் கட்டுப்படுத்தவும் இயக்கவும் தரவுகளைப் பறிமாறிக் கொள்ளவும் உதவுகிறது. மேலும், இணையவழிக் கூட்டங்கள் நடத்தவும், இணையவழிக் கலந்துரையாடலுக்கும் பயனாகிறது. இம்மென்பொருள் 2005 ஆம் ஆண்டில் ஜெர்மனியில் உருவாக்கப்பட்டது. இம்மென்பொருள் மைக்ரோசாப்ட் விண்டோஸ் (Microsoft Windows), ஓஎஸ் எக்ஸ் (OS X) லினக்ஸ் (Linux), ஐஓஎஸ் (iOS) ஆகிய இயங்குதளங்களை அடிப்படையாகக் கொண்ட கணினிகளிலும் இயங்கும். விண்டோஸ் ஆர்டி (Windows RT), விண்டோஸ் கைப்பேசியிலும் (Windows Phone) ஆண்ட்ராய்டு இயங்குதளத்தை (Android) அடிப்படையாகக் கொண்ட கைப்பேசியிலும் இயங்கும். வணிக ரீதியான பயன்பாட்டை தவிர்த்து, தனிநபர் பயன்பாட்டிற்கு இலவசமாகக் கிடைக்கிறது. வணிக நிறுவனுங்களுக்கென தனியாக கட்டணம் செலுத்திப் பெறும்படியும் உருவாக்கப்பட்டுள்ளது.


</doc>
<doc id="239604" url="https://ta.wikipedia.org/wiki?curid=239604" title="ஆலன் கம்மிங்">
ஆலன் கம்மிங்

ஆலன் கம்மிங் () (பிறப்பு: 27 ஜனவரி 1965) ஒரு ஆங்கில திரைப்பட நடிகர், தயாரிப்பாளர், திரைக்கதையாசிரியர், குரல் நடிகர், இயக்குநர் என பன்முகம் கொண்டவர் ஆவார். இவர் தி பாய் நெக்ஸ்ட் டோர் போன்ற பல திரைப்படங்களிலும் பல தொலைக்காட்சி தொடர்களிலும் நடித்துள்ளார். இவர் த ஸ்மர்ஃப்ஸ், த ஸ்மர்ஃப்ஸ் 2 போன்ற பல திரைப்படங்களுக்கு குரல் கொடுத்துள்ளார் என்பது குறிப்பிடத்தக்கது.



</doc>
<doc id="239610" url="https://ta.wikipedia.org/wiki?curid=239610" title="ப. சுந்தரேசனார்">
ப. சுந்தரேசனார்

ப. சுந்தரேசனார் (குடந்தை ப. சுந்தரேசனார்', 28 மே, 1914 - 9 யூன், 1981) ஒரு பண்ணாராய்ச்சி வித்தகர். தமிழ் இலக்கியங்களில் பொதிந்து கிடந்த அரிய இசை நுட்பங்களை, குறிப்பாக சிலப்பதிகாரத்தின் இசைக்கூறுகளை, தமிழர்களின் செம்மாந்த இசைப்புலமையை எளிய தமிழில் எடுத்துரைத்தவர். தமிழகம் முழுவதும் கல்வி நிறுவனங்களிலும், பொது அரங்குகளிலும் மக்கள் மன்றத்திலும் பாடிக்காட்டி விளக்கியவர். 

இவர் தஞ்சாவூர் மாவட்டத்திலுள்ள குடந்தையில் வாழ்ந்த பஞ்சநாதம் பிள்ளை, குப்பம்மாள் ஆகியோரின் மகன். இவரது தாயார் பிறந்த ஊர் சீர்காழி. இவ்வூரில்தான் இவரும் பிறந்தார். இவர் வறுமை காரணமாக, மேற்கொண்டு கல்வி பெற இயலாமல் நான்காம் வகுப்பு வரையே கல்வி பயின்றார். இவரது பெற்றோர் இவரை இளம் வயதிலேயே நகைக் கடை ஒன்றில் வேலைக்கு அமர்த்தினர். பாடசாலைப் படிப்பு வாய்க்காமல் போனாலும், பல நூல்களைத் தானே கற்று அறிவு பெற்றார். இசை மீது இருந்த ஈடுபாட்டால் இசைத்தட்டுக்களைக் கேட்டு இசையறிவையும் பெற்றுக் கொண்டார். ஆபிரகாம் பண்டிதரின் கருணாமிர்த சாகரம், பேராசிரியர் சாம்பமூர்த்தியின் இசைநூல்கள் போன்றவற்றைத் தொடர்ந்து கற்று, தனது இசையறிவையும் செழுமை செய்து கொண்டார்.

இவர் திருவனந்தபுரம் இலக்குமணபிள்ளையிடம் தனக்கு இசை மீது இருந்த ஈடுபாட்டைச் சொல்லி கற்பிக்க வேண்டினார். இவரிக்கு இசையில் இருந்த ஈடுபாட்டைப் பாராட்டிய இலக்குமணபிள்ளை, அங்கு தங்கிப்படிக்க வாய்ப்பின்மையைச் சொல்லி, குடந்தைக்கு அனுப்பி வைத்தார். இவர் முதன்முதல் (பிடில்) கந்தசாமி தேசிகர் என்பவரிடம் இசைபயின்றார். பின்பு வேப்பத்தூர் பாலசுப்பிரமணியத்திடமும், அதன்பின்னர் 1935 முதல் ஏறத்தாழப் பதினேழு ஆண்டுகளுக்கும் மேலாக, குடந்தையில் வாழ்ந்த வேதாரண்யம் இராமச்சந்திரனிடமும் செவ்விசை பயின்றார். 

இவர் 1944இல் சொர்ணத்தம்மாள் என்னும் பெண்ணை திருமணம் செய்து கொண்டார். 1947இல் ஒரு குழந்தை பிறந்து, இறந்தது. அதன்பிறகு குழந்தைப்பேறு இல்லை.

இவர் வாழ்ந்த பேட்டை நாணயக்காரத் தெருவில் வாழ்ந்தவர்கள் பலரும் சைவசமயச் சார்பும், இசையறிவும் பெற்றவர்களாக இருந்தனர். அதனால் இவருக்கு இயல்பாகவே இசைச்சூழல் வாய்த்தது. இவரது வீட்டருகே தேவாரப் பாடசாலையும், இசைவச்சார்புடைய மடத்துத் துறவியர்களின் தொடர்பும் அமைந்ததால் சைவத்திருமுறைகள், சாத்திர நூல்களில் இவருக்குப் பயிற்சி ஏற்பட்டது. அதனால் தமிழ், தெலுங்கு, இந்தி, சமற்கிருதம் ஆகிய மொழிகளையும் அறிந்து கொண்டார். இவர் சிலப்பதிகாரம், திருமுறைகள், சிற்றிலக்கியங்கள் போன்றவற்றில் சிறந்த இசைப்பயிற்சி பெற்றவர். இந்நூல்களின் பாடல்களை இவர் வழியாகக் கேட்கவேண்டும் என்று அறிஞர்கள் புகழும் வண்ணம் பேராற்றல் பெற்றவர். இவர் ஒவ்வொரு ஊராகச் சென்று, பெரிய புராணம், திருவிளையாடல் புராணம், சிலப்பதிகாரம் போன்ற நூல்களைப் பாடி விரிவுரை செய்தவர். மூவர் தேவாரத்தை முறையுறப் பாடி அதில் அமைந்து கிடக்கும் பண்ணழகையும், பண்ணியல்பையும் எடுத்துக்காட்டுவதில் வல்லவர். குமரகுருபரரின் தொடுக்கும் கடவுள் பழம்பாடலை இவர் குரலில் கேட்கத் தமிழையின் ஆற்றல் விளங்கும்.

அருள்திரு. விபுலானந்த அடிகள், தாம் எழுதிய யாழ்நூலை அண்ணாமலைப் பல்கலைக்கழக அரங்கில் அரங்கேற்றம் செய்தபோது சுந்தரேசனார் பண்ணிசைத்து உறுதுணை புரிந்தார்

இவரது பண்ணாராய்ச்சித் திறன் அறிந்தோர் இவருக்குப் பண்ணாராய்ச்சி வித்தகர் என்னும் சிறப்புப்பட்டம் வழங்கிப் பாராட்டியுள்ளனர்.

சுந்தரேசனாரின் இசையில் ஈடுபாடுகொண்ட பலரும் பல ஊர்களில் இவரை அழைத்துத் தொடர் சொற்பொழிவாற்ற வேண்டினர். அவ்வகையில் ஆடுதுறையில் 1946 ஆண்டில் அப்பர் அருள்நெறிக்கழகம் ஏற்படுத்தப்பட்டுத் தொடர் இசைப்பொழிவுகள் நிகழ்த்தப்பெற்றன. ஆடுதுறை வைத்தியலிங்கம் இப்பணியில் முன்னின்றார். நாகப்பட்டினத்தில் அந்நாள் வாழ்ந்த கவிஞர் கோ கோவை. இளஞ்சேரன் ஏற்பாட்டில் அமைக்கப்பெற்ற நாகைத் தமிழ்ச்சங்கத்தில் ப .சுந்தரேசனார் சிலப்பதிகாரத்தை மாதந்தோறும் சொற்பொழிவாக நிகழ்த்தி அப்பகுதியில் தமிழிசை ஆர்வத்தை மக்களிடம் ஏற்படுத்தினார். குறிப்பாக அனைவராலும் புறக்கணிக்கப்படும் சிலம்பின் அரங்கேற்று காதை அனைவராலும் விரும்பும்படி நடத்தப்பட்டது.

இவர் எழுதிய நூல்கள்:



தஞ்சாவூர் தமிழ்ப் பல்கலைக்கழகத்தில் ப. சுந்தரேசனார் நூற்றாண்டு விழா 12.08.2014 நாளில் சிறப்பாக நடைபெற்றது. வடஅமெரிக்க தமிழ்ச்சங்க பேரவையின் 27வது தமிழ் விழா ராபர்ட் கால்டுவெல் நூற்றாண்டு விழாவாகவும், பண்ணாராய்ச்சி வித்தகர் குடந்தை ப.சுந்தரேசனார் நூற்றாண்டு விழாவாகவும், 'தமிழர் அடையாளம் காப்போம்; ஒன்றிணைந்து உயர்வோம்' என்ற மைய நோக்குடனும் செயின்ட் லூயிஸ் நகரில் நடைபெற்றது.



</doc>
<doc id="239617" url="https://ta.wikipedia.org/wiki?curid=239617" title="புபொப 41">
புபொப 41

புபொப 41 "(NGC 41)" என்ற புதிய வானுறுப்பு பெகாசசு விண்மீன் குழாமில் உள்ள ஒரு சுருள் விண்மீன் பேரடை ஆகும்.



</doc>
<doc id="239620" url="https://ta.wikipedia.org/wiki?curid=239620" title="புபொப 42">
புபொப 42

புபொப 42 "(NGC 42)" என்ற புதிய வானுறுப்பு பெகாசசு விண்மீன் குழாமில் உள்ள ஒரு விண்மீன் பேரடை ஆகும். இது புபொப 41 என்று பட்டியலிடப்பட்டுள்ள சுருள் விண்மீன் பேரடையுடன் ஈர்ப்பு விசை கொண்டு ஊடாடுகிறது.


</doc>
<doc id="239622" url="https://ta.wikipedia.org/wiki?curid=239622" title="ஐஓஎஸ் 8">
ஐஓஎஸ் 8

ஐஓஎஸ் 8 எனப்படுவது அப்பிள் நிறுவனத்தினால் ஐஓஸ் இயங்குதளத்தின் ஏழாம் பதிப்பின் தொடர்ச்சியாக வெளியிடப்பட்ட பதிப்பாகும். 2014ஆம் ஆண்டின் ஜூன் இரண்டாம் நாளில் அப்பிளின் மென்பொருள் வல்லுனர் கூட்டத்தில் இந்த மென்பொருள் பதிப்பு அறிமுகப்படுத்தப்பட்டது. ஐஓஎஸ் ஏழாம் பதிப்பின் சார்ந்து இடைமுகம் மேலும் சிறப்பாகப்பட்டுள்ளது. திசம்பர் 9, 2014 அளவில் கிட்டத்தட்ட 63 வீதமான பயனர்கள் ஐஓஎஸ் எட்டாம் பதிப்பை பயன்படுத்துகின்றனர்.



</doc>
<doc id="239625" url="https://ta.wikipedia.org/wiki?curid=239625" title="புபொப 43">
புபொப 43

புபொப 43 "( NGC 43 )" என்பது அந்திரொமேடா விண்மீன் குழாமில் உள்ள ஒரு ஒடுக்கஉருவ அண்டமாகும். 1827 ஆம் ஆண்டில் சான் எர்செல் இதைக் கண்டறிந்தார். இந்த அண்டத்தின் விட்டம் 27 புடைநொடி அதாவது 88,000 ஒளியாண்டுகள் துரமாகும்.


</doc>
<doc id="239626" url="https://ta.wikipedia.org/wiki?curid=239626" title="புபொப 44">
புபொப 44

புபொப 44 "( NGC 44)" என்பது அந்திரொமேடா விண்மீன் குழாமில் உள்ள ஒரு இரும விண்மீன் ஆகும். இதில் இடம்பெற்றுள்ள இரண்டு விண்மீன்களும் F4 வகையைச் சேர்ந்தவை. முதன்முதலில் 1827 ஆம் ஆண்டு நவம்பர் 22 ஆம் தேதியில் சான் எர்சல் என்பவர் இவ்விண்மீனைப் பற்றிய பதிவைச் செய்துள்ளார். இவ்விண்மீன்கள் மிகவும் சிறியவை , ஐயத்தை உண்டாக்குபவை , தெளிவான இரவில்தான் இவற்றைக் காணமுடியும் என்று இவர் தன்னுடைய குறிப்புரையில் தெரிவித்துள்ளார்.


</doc>
<doc id="239627" url="https://ta.wikipedia.org/wiki?curid=239627" title="ஜோர்ஜ் கெஸ்தே">
ஜோர்ஜ் கெஸ்தே

ஜோர்ஜ் கெஸ்தே ("Georges Gasté") ஆகத்து 30, 1869 - 1910) என்பவர் ஒரு பிரெஞ்சு நாட்டு கீழைத்தேய ஓவியரும், நிழற்படக் கலைஞரும் ஆவார்.

இவர் 1869ஆம் ஆண்டின் ஆகஸ்ட் முப்பதாம் நாளில் பாரிசில் பிறந்து, 1910ஆம் ஆண்டில் மதுரையில் இறந்தார். இவரது பாட்டனாரும், தந்தையும் கலைப்பொருள் வணிகர்களாக இருந்ததாலோ என்னவோ இளமையிலேயே கீழைத்தேய சித்திரக்கலையில் ஆர்வமுடையவராக இருந்தார். பாரிசில் கலைப்படிப்பை முடித்தார். கீழை நாகரிகத்தால் ஈர்க்கப்பட்டு துனிசியா, அல்ஜீரியா, எகிப்து, பாலஸ்தீனம் உள்ளிட்ட நாடுகளில் விரிவாகப் பயணம் செய்தார். இப்பகுதிகளில் வசித்த மக்களின் முகங்கள் அவரை வெகுவாகக் கவரவே அவர்களின் பல்வேறு உருவப்படங்களை வரையலாயினார். பின்னர் இந்தியாவுக்கும், இலங்கைக்கும் வந்தார். 1892-இல் துவங்கி இவ்வாறு அலைந்து திரிந்த அவர் 1908-இல் மதுரையிலேயே தங்கிவிட்டார். உடல்நலம் குன்றி 1910-இல் இயற்கை எய்தினார்.

இவரது நிழற்படங்களும், ஓவியங்களும் நூறு ஆண்டுகளுக்கு முந்தைய கீழைத்தேய வாழ்வை உயிர்ப்புடன் படம்பிடித்துக் காட்டுபவையாக உள்ளன. ஆக்ரா, தில்லி, வாரணாசி, மதுரை உள்ளிட்ட இந்தியாவின் எட்டு நகரங்களின் அரிய காட்சிகளைப் பதிவு செய்துள்ளார்.




</doc>
<doc id="239628" url="https://ta.wikipedia.org/wiki?curid=239628" title="அடிலெய்டு நீள்வட்ட அரங்கம்">
அடிலெய்டு நீள்வட்ட அரங்கம்

அடிலெய்டு நீள்வட்ட அரங்கம் ("Adelaide Oval") தெற்கு ஆஸ்திரேலியாவின் அடிலெயிட் நகரில் அமைந்துள்ள விளையாட்டரங்கமாகும். இது அடிலெய்டு நகர மையத்திற்கும் வடக்கு அடிலெய்டிற்கும் இடையே பார்க்லாண்ட்சில் அமைந்துள்ளது. 

இந்த விளையாட்டரங்கம் முதன்மையாக துடுப்பாட்டப் போட்டிகளுக்கும் காற்பந்தாட்டப் போட்டிகளுக்கும் பயன்படுத்தப்படுகின்றது. ஆனால் இவ்வரங்கம் இரக்பி லீக், இரக்பி யூனியன், சங்கக் கால்பந்து, மற்றும் இசைக் கச்சேரிகளுக்கும் அவ்வப்போது வழங்கப்படுகின்றது. 1933இல் நடந்த ஆசசு தொடரில் மூன்றாவது தேர்வுப் போட்டிக்கு துடுப்பாட்டத்திற்கு சாதனை வருகையாக 50,962 பார்வையாளர்கள் கண்டு களித்தனர்; அனைத்துப் போட்டிகளுக்குமான சாதனை வருகையாக 62,543 பேர் 1965இல் நடந்த தெற்கு ஆத்திரேலியா காற்பந்துக் கூட்டிணைவு ஆட்டத்திற்கு வந்திருந்தனர்; இப்போட்டி அடிலெய்டு துறைமுகத்திற்கும் இசுட்டூவர்ட்டு காற்பந்துக் கழகத்திற்கும் இடையே நடைபெற்றது.


</doc>
<doc id="239632" url="https://ta.wikipedia.org/wiki?curid=239632" title="நாஞ்சில் ஏடு">
நாஞ்சில் ஏடு

நாஞ்சில் ஏடு நூல் 1961 ஆம் ஆண்டு ஆகஸ்டு 26 அன்று குமரி மாவட்டத்திலுள்ள வீராணமங்கலத்தில் அமைந்திருந்த "மனோரமா பப்ளிஸிட்டி"யால் வெளியிடப்பட்டது. இந்நூலின் ஆசிரியர் இறச்சக்குளத்தைச் சார்ந்த பி.ஜெ. பொன்னையா, இதன் உரிமை ஆசிரியர் வீராணமங்கலத்தைச் சார்ந்த வி.எஸ். ஆபிரகம்.
குமரி மாவட்டத்திலுள்ள அறிவும், ஆற்றலும், சீரும், சிறப்பும், அன்பும், நற்பண்பும் மற்றும் அறவாழ்வும் கொண்ட பல நல்லோர்களின் குறிப்பை "குமரி ஏடு" என வெளியிட முயற்சி செய்து நிதிப்பற்றாக்குறையினால் குமரி மாவட்டத்தின் நாஞ்சில் பகுதியைச் சார்ந்தவர்களை மட்டும் கொண்டு "நாஞ்சில் ஏடு" வெளியிடப்படுகிறது.
இந்நூலை நாஞ்சில் நாட்டின் தேரூரைச் சார்ந்த கவிமணி தேசிக விநாயகம் பிள்ளைக்கு காணிக்கையாக சமர்ப்பித்துள்ளனர்.
அக்குறிப்பில்,

"நாஞ்சில் தமிழை நாவாலும் பாவாலும் நயம்பட எடுத்தியம்பி நாவலரும் பாவலரும் நாடிவந்து போற்றும் வண்ணம் நாஞ்சில் நாட்டினுக்கு நற்பெயரீட்டி வைத்து, நற்பதமெய்திய கவிமணியாம் கவிமணி.சி. தேசிய வினயகனுக்கு இந்த நாஞ்சில் ஏடு எம் காணிக்கையாய் அமைவதாக".

எனக் குறிப்பிடப்பட்டுள்ளது.


</doc>
<doc id="239633" url="https://ta.wikipedia.org/wiki?curid=239633" title="வில்சன் விளைவு">
வில்சன் விளைவு

வில்சன் விளைவு (Wilson effect ) என்பது மின்கடவா பொருள் ஒன்று ஒரு காந்தப் புலத்தில் நகரும் போது, நகரும் திசைகளுக்கு செங்குத்தான திசைகளில் மின்னூட்டம் தோன்றுகின்றன. வில்சன் மின்கடவாப் பொருளாக உள்ளும் புறமும் உலோகப் பூச்சுடைய பொள்ளல் உருளையை காந்தப் புலத்தில் சுழற்றுவதன் மூலம் இவ்விளைவினை விளக்கிக் காட்டினார். உலோகப் பரப்புகள் மின்னூட்டம் பெற்றன. சுழல்திசை மாறும் போது மின்னூட்டமும் திசை மாற்றமடைகிறது.



</doc>
<doc id="239641" url="https://ta.wikipedia.org/wiki?curid=239641" title="புபொப 45">
புபொப 45

புபொப 45 "( NGC 45 )" என்பது திமிங்கில வின்மீன் குழாமில் உள்ள சுருள் விண்மீன் பேரடை ஆகும். இது 1835 ஆம் ஆண்டு நவம்பர் பதினொன்றாம் நாளில் சான் எர்சல் என்ற ஆங்கில வானியல் வல்லுநரால் கண்டறியப்பட்டது. இதன் மேற்பரப்பு குறைவான பிரகாசத்துடன் காணப்படுகிறது. இது விண்மீன் ஒளியளவான 6.8 விண்மீன் HD 941 அளவில் அமைந்துள்ளது.



</doc>
<doc id="239656" url="https://ta.wikipedia.org/wiki?curid=239656" title="விலக்குதல் (சதுரங்கம்)">
விலக்குதல் (சதுரங்கம்)

சதுரங்க விளையாட்டில் விலக்குதல் ("Deflection") என்பது திட்டமிடப்பட்ட ஒரு சதுரங்க உத்தியாகும். எதிரியின் காயை அது ஆக்ரமித்துள்ள சதுரத்தில் மற்றொரு சதுரத்துக்கு விலகிச்செல்ல தூண்டுவதே விலக்குதல் எனப்படும். இது அருகில் உள்ள சதுரத்திற்கோ, வேறு வரிசைக்கோ வேறு தரத்திற்கோ நகரச் செய்வதாக இருக்கலாம். அவ்வாறு விலகிச் செல்லும் வீரரின் அரசரோ, சக்தி வாய்ந்த பிற காய்களோ தூண்டிய வீரரால் கைப்பற்றப்பட நேரிடும். குறிப்பாக இவ்வுத்தி இணைப்பு நகர்வுகள் அல்லது இணைத்துத் தாக்கும் சூழல்களில் பயன்படுகிறது. விலக்கப்படும் அந்தக்காய் குறிப்பிட்ட அந்த கட்டத்தில் இருக்கும்போது விலக்கத் தூண்டுபவரின் முன்னேற்றத்திற்குத் தடையாக இருக்கிற காரணத்தாலேயே அதை அவர் விலக்க முயல்கிறார். அதிகப்பலன் கொடுக்கும் ஒரு சதுரத்தில் நிற்கும் எதிரியின் காயை உபயோகமில்லாத வேறு சதுரத்திற்கு நகர்த்த வைக்கவும் பலியாட்டம் விளையாடி விலக்குதல் உத்தியை செயல்படுத்துகின்றனர். பல்வேறு உத்திகளை உள்ளடக்கியிருக்கும் இணைப்பு நகர்வுகள், தன்னுடைய ஒரு அங்கமாக விலக்குதல் உத்தியையும் வைத்துள்ளது.
அரசரைப் பாதுகாக்கும் பெரும் பொறுப்பில் இருக்கும் ஒரு குறிப்பிட்டக் காயை அங்கிருந்து விலக்கினால் அரசரின் பாதுகாப்பையும் தகர்க்கலாம் அதனால் வெற்றியையும் சுவைக்கலாம் என்பதே விலக்குதல் உத்தியின் தத்துவமாகும். 




</doc>
<doc id="239657" url="https://ta.wikipedia.org/wiki?curid=239657" title="சுங்கை பாலாஸ் தேயிலை தோட்டம்">
சுங்கை பாலாஸ் தேயிலை தோட்டம்

சுங்கை பாலாஸ் தேயிலைத் தோட்டம் (ஆங்கிலம்: Sungai Palas Tea Plantation, மலாய் மொழி: Ladang Teh Sungai Palas) என்பது மலேசியா, பகாங், கேமரன் மலை, பிரிஞ்சாங்கில் அமைந்துள்ள ஒரு தேயிலைத் தோட்டம் ஆகும். இதனை "போ" தேயிலை தோட்டம் என்று பரவலாக அழைப்பதும் உண்டு. 1929-ஆம் ஆண்டில் உருவாக்கப்பட்ட இத்தேயிலைத் தோட்டம் மலேசியாவில் தேயிலை உற்பத்தி செய்யும் நிறுவனங்களில் முதன்மை இடம் வகிக்கிறது. 

"போ" "(BOH)" தேயிலை நிறுவனத்திற்கு 8000 ஏக்கர் பரப்பளவில் தேயிலைத் தோட்டங்கள் உள்ளன. சுங்கை பாலாஸ் தேயிலைத் தோட்டத்தில், 4 மில்லியன் கிலோ தேயிலை உறபத்தி செய்யப்படுகிறது. இந்த நிறுவனத்திற்கு கேமரன் மலையில் போ, சுங்கை பாலாஸ், பேர்லி என மூன்று தேயிலைத் தோட்டங்களும், சிலாங்கூர் மாநிலத்தில் புக்கிட் சீடிங் எனும் இடத்தில் ஒரு தேயிலைத் தோட்டமும் உள்ளன. 

பாரத் தேயிலை தோட்டத்தைக் காட்டிலும், சுங்கை பாலாஸ் தோட்டத்திற்கு அதிகமான சுற்றுப்பயணிகள் வருகை தருகின்றனர். அதற்கு காரணமும் உண்டு. மலேசியாவில் அதிகமானோர் "போ" தேயிலையையே அதிகமாக விரும்பி நுகர்கின்றனர்.

சுங்கை பாலாஸ் தேயிலைத் தோட்டம், பிரிஞ்சாங் நகரில் இருந்து 5 கி.மீ. தொலைவிலும் "கீ பண்ணைச் சந்தை"யில் இருந்து 2 கி.மீ. தொலைவிலும் இருக்கிறது. இந்தத் தோட்டம் 1929-இல் ஜான் அர்சிபால்ட் ரஸ்ஸல் என்பவரால் தோற்றுவிக்கப்பட்டது. 1890-இல் இவருக்கு ஏழு வயதாக இருக்கும் போது, தன் தந்தையாருடன் இங்கிலாந்தில் இருந்து மலாயாவுக்கு வந்தார்.

1913-இல் சிலாங்கூர், பத்து ஆராங்கில் ஒரு நிலக்கரிச் சுரங்கத்தைத் திறந்தார். பதினைந்து ஆண்டுகளுக்குப் பின், சுரங்கத் தொழிலில் ஏற்பட்ட சில சறுக்கல்களினால் தேயிலை உற்பத்தி துறையில் அவருடைய கவனம் திசை மாறியது. அதுதான் அவருடைய வாழ்க்கையில் ஏற்பட்ட பெரிய திருப்பு முனையாகும். 1932-இல் தன்னுடைய 50-ஆவது வயதில் காலமானார். அதன் பின்னர் அவருடைய மகன் திரிஸ்தான் பியூசாம்ப் ரஸ்ஸல் (82) என்பவர் "போ" நிறுவனத்தை நடத்தி வந்தார். தற்சமயம் திரிஸ்தானின் மகள் காரலின் போ நிறுவனத்தின் தலைமை அதிகாரியாகப் பதவி வகிக்கிறார். 

மலேசியாவில் முதன்முதலாகத் திறக்கப்பட்ட தேயிலை தோட்டம், இந்த சுங்கை பாலாஸ் தேயிலைத் தோட்டம். மலேசியாவின் மொத்த தேயிலை உற்பத்தியில் போ தேயிலை நிறுவனம் 70 விழுக்காடு தேயிலையை உற்பத்தி செய்து வருகிறது.


</doc>
<doc id="239658" url="https://ta.wikipedia.org/wiki?curid=239658" title="புனித சவேரியார் ஆலயம் (புரத்தாக்குடி)">
புனித சவேரியார் ஆலயம் (புரத்தாக்குடி)

புனித சவேரியார் ஆலயம் தமிழ்நாடு மாநிலத்தில், திருச்சிராப்பள்ளி மாவட்டத்தில், மண்ணச்சநல்லூர் தாலுக்காவில் உள்ள புரத்தாக்குடி கிராமத்தில் அமைந்துள்ளது.

1680 - சேசு சபை குருக்களால் திருமுழுக்கு பெற்ற கிறிஸ்தவர்களுக்காக கோவில் எழுப்பப்பட்டது.

1715 – பிரஞ்ச் ராணுவத் தளபதியின் மனைவி மரிஹினியால் கோவில் விரிவுபடுத்தப்பட்டு, புனித சவேரியாருக்கு அர்பணிக்கப்பட்டது.

1730 – வீரமா முனிவரின் கண்காணிப்பில் இருந்தது.

1762 – பெரியவர்சீலியில் இங்கிருந்த பங்கு குரு கோயில் எழுப்பினார்.

1767 – அருள் திரு சதானந்தரின் உடல் ஞானதிக்கர் தோப்பில் அடக்கம் செய்யப்பட்டது.

1774 – சேசு சபையின் பணி முடக்கம் – கோவானிய குருக்கள் இப் பங்கின் பொறுப்பேற்றார்- பாரிஸ் அத்திய வேதபோதக சபை பொறுப்பேற்குமாறு பணிக்கப்பட்டது.. 

1777 – பாரிஸ் அந்நிய வேதபோதக சபையின் ( M.E.P) வருகை.

1786 – அருள்திரு. பெப்ரி (M.E.P) பங்குத்தந்தை. 6000 – 7000 கிருஸ்தவர் – சாம்பெனாய்ஸ் ஆயர் வருகை.

1800 – 76, கிருஸ்தவர்கள் கோயம்புத்தூர் மாவட்டத்திலிருந்த கருவுக்குச் சென்றனர். (கருர்)

1830 – பாரிஸ் மிஷனரிகள் புரத்தாக்குடி பங்கின் பொறுப்பேற்க்க முயலுதல்.

1835 – சேசு சபை மீண்டும் பொறுப்பேற்றல்.

1838 – அருள்திரு. கார்னியர் பங்குத்தந்தையானார்.

1839 – அருள்திரு. பெடின் பங்குத்தந்தையானார்.

1840 – இரு குடும்பங்கள் பிரிவினைச் சகோதரர் சபையில் சேர்ந்தனர். 

1842 – பாண்டிச்சேரி – மதுரை மிஷன் எல்லை வரையறுக்கப்பட்டது. புரத்தாக்குடி பாண்டிச்சேரி மிஷனுக்குரியதாயிற்று. அருள்திரு. மஹெ புதிய பங்குத்தந்தையானார். 

1846 - அருள்திரு .லீகூஸ்ட் அடிகளார் பங்குத்தந்தையானார். 11 ஆண்டுகள் பணி. மிகவும் வணக்கத்திற்க்குரிய பொனான் ஆயரின் பங்கு விசாரனை.

1849 – புரத்தாக்குடியிலிருந்து பிரிந்து பெரியவர்சீலி தனிப்பங்காக அமைந்து, பங்குத்தந்தையரின் புதிய இல்லம் அமைக்கப்பட்டது.

1850 – பாண்டிச்சேரி மிஷனின் இங்குள்ள (தற்போதய குடந்தை மாவட்டம்) 5 மறை மாவட்டங்களில் ஒன்றாக விளங்கிற்று.

1855 – அருள்திரு. லீகூஸ்ட் அடிகள் வேதியர் பயிற்ச்சி பள்ளியைத் தொடங்கினார்.

1857 – அருள்திரு. பெடினியர் பங்குத்தந்தையானார். மிகவும் வணக்கத்திற்க்குரிய – பொனான் ஆயர் அவர்களால் புதுவை மாதா – இருதய சபை மடம் இங்கு தோன்றியது. பெண்கள் தொடக்கப் பள்ளி தோற்றம்.

1863 – இறையடி அடைந்த அருள்திரு. லீகூஸ்ட் அடிகளார் உடல் ஞானாதிக்கர் தோப்பில் அடக்கம் செய்யப்பட்டது.

1865 – புதிய பங்கு குரு பிரிச்சார்டு.

1874 – உத்தமனூர் பங்கு புரத்தாக்குடியிலிருந்து பிரிதல்.

1875 – மிகவும் வணக்கத்திற்க்குரிய _ லவுணான் ஆயரின் பங்கு விசாரனை.

1884 – மிகவும் வணக்கத்திற்க்குரிய காந்தி ஆயரின் பங்கு விசாரனை. அருள்திரு. தோபியாஸ் அடிகளார் கோயிலை விரிவுபடுத்த தொடங்கினார்.

1888 – விரிவுடன் கூடிய புதிய கோவிலாய் கட்டி முடிக்கப்பட்டது.

1889 – அருள்திரு. தோபியாஸ் இறையடி சேர்தல். ஞானாதிக்கர் தோப்பில் அடக்கம் செய்யப்படுதல்.

1890 – அருள்திரு – டிடியர் _ பங்குத்தந்தையானார்.

1892 – அருள்திரு. அகஸ்டின் ஆவே பங்குத் தந்தையானார்.

1893 – அருள்திரு. சுவாமிநாதர் பங்குத்தந்தையானார். கணக்கெடுப்பு கத்தோலிக்கர்: 4000

1894 – மீண்டும் அருள்திரு. டிடியர் பங்குத் தந்தையானார்.

1895 – மந்தைவெளி பிரச்சனை _ நீதிமன்றத்தில் வழக்கு.

1897 – அருள்திரு. M.A. சேவியர் (சவரிநாதர்) பங்குத் தந்தையானார். 33 ஆண்டுகள் பணி.

1898 – 150 – கத்தோலிக்கர்கள் பிரிவினைச் சபையில் சேர்தல்.

1899 – குடந்தை மறைமாவட்டத்தின் தோற்ரம், புரத்தாக்குடி அதன் அங்கமாகுதல். நீதிமன்றம் தீர்ப்பு: வெற்றி.

1901 – இந்திய வைஸ்ராயின் ஆணை ( பங்குக்குள்ள உரிமை) பெறல்.

1906 – பிரிவினைச் சபையில் சேர்ந்தோர் மீண்டும் கத்தோலிக்கராகுதல்.

1909 – அன்னா சவரிநாதர் ஞானாதிக்கர் தோப்பில் அடக்கம் செய்யப்பட்டார்.


</doc>
<doc id="239662" url="https://ta.wikipedia.org/wiki?curid=239662" title="பிசாசு (2014 திரைப்படம்)">
பிசாசு (2014 திரைப்படம்)

பிசாசு என்பது மிஷ்கின் இயக்கம் மற்றும் எழுத்தில் இயக்குனர் பாலாவின் தயாரிப்பில் வெளிவந்த ஓர் இந்திய தமிழ் திகில் திரைப்படமாகும். இத்திரைப்படத்தில் புதுமுகங்களான கதையின் நாயகர் நாகா, நாயகி பிரயாகா மார்டின் மற்றும் இவர்களுடன் ராதாரவி, இராஜ்குமார், அஸ்வத் ஆகியோரும் நடித்துள்ளனர். திரைப்படம் சய ஆண்டு மார்கழி மாதம் ௪ம் நாள் (19 திசம்பர் 2014) வெளிவந்து பெரும் வரவேற்பைப் பெற்றது.



</doc>
<doc id="239663" url="https://ta.wikipedia.org/wiki?curid=239663" title="டி. என். தீர்த்தகிரி">
டி. என். தீர்த்தகிரி

டி. என். தீர்த்தகிரி அல்லது டி. என். தீர்த்தகிரி முதலியார் அல்லது தீர்த்தகிரியார் ("D. N. Theerthagiri Mudaliar", 1880 (அரசுக் கோப்புகளில்: 1886) – 1953) தர்மபுரியைச் சார்ந்த விடுதலை போராட்ட வீரர். இவர் கள்ளுக்கடை மறியல், சட்டமறுப்பு, உப்பு சத்தியாகிரகம், நீல் சிலையை அகற்றும் போராட்டங்களின்போது பல்வேறு கட்டங்களில் 8 ஆண்டுகளுக்கு மேல் சிறையில் அடைக்கப்பட்டார். இவர் தருமபுரி மாவட்டத்துடன் பிரிக்கப்படாத சேலம் மாவட்ட காங்கிரஸ் கமிட்டி தலைவராகவும் இருந்துள்ளார்.

தீர்த்தகிரியார் தர்மபுரியை அடுத்த அன்னசாகரத்தில் நவம்பர் 4, 1880 (அரசு குறிப்பு: 1886) அன்று தர்மராஜா கோவில் பரம்பரை தர்மகர்த்தாவான நாராயண முதலியாரின் மகனாகப் பிறந்தார் . தீர்த்தகிரியார் அதிகம் படித்தவர் அல்லர் ஆனாலும் அவர் ஒரு சித்த வைத்தியர் மற்றும் இலக்கியவாதி .

இந்திய சுதந்திரப் போராட்டம் மகாத்மா காந்தியின் செல்வாக்கு காரணமாக அகிம்சை வழியில் செல்வதற்கு முற்பட்ட காலத்தில் துப்பாக்கியும், குண்டும் ஏந்தி வன்முறையால் ஆங்கிலேயரை விரட்ட வேண்டுமென்ற கருத்து கொண்டவர்களின் ஆதிக்கத்தில் இருந்தது. தீர்த்தகிரியார் 20ம் நூற்றாண்டில் துவக்கத்தில் புரட்சி வழியில் செயல்பட்ட தலைவர்களான வ.உ.சிதம்பரம் பிள்ளை, சுப்பிரமணிய சிவா, மகாகவி சுப்பிரமணிய பாரதியார், வாஞ்சிநாதன் ஆகியோரது அணியில் அவர்களின் தோழராக இருந்தார். ஆஷ் துரையின் படுகொலையாளியைத் தேர்வு செய்ய சீட்டு குலுக்கிப் போடப்பட்ட பெயர்களில் தீர்த்தாகிரியாரின் பெயரும் ஒன்று. ஆனால் அதில் வாஞ்சிநாதன் தேர்வாகி ஆஷைச் சுட்டுக் கொன்றார். தீர்த்தகிரியார் ஒரு இடதுசாரி சிந்தனையாளர். அதனால் முதலில் சுதந்திரம் நமது பிறப்புரிமையென்று குரல்கொடுத்த பாலகங்காதர திலகரைப் பின்பற்றினார். ஆயினும் மகாத்மா காந்தியின் அகிம்சை நெறியே அரசியல் வழக்கானபோது அதனை ஏற்று காங்கிரசு தொண்டராக சுதந்திரப் போராட்டத்தில் பங்கேற்றார். சேலம் விஜயராகவ ஆச்சாரியாரால் விடுதலை இயக்கத்துக்கு ஈர்க்கப்பட்டவர்களுள் ஒருவரான டி. என். கந்தசாமி குப்தாவினைத் தனது அரசியல் குருவாக தீர்த்தகிரியார் குறிப்பிட்டுள்ளார்.

ஊரெங்கும் பிளேக் நோய் பரவியதால் தீர்த்தகிரி அன்னசாகரத்தை விட்டு குடியாத்தம் சென்று ஓராண்டு தங்கினார். அப்போது அவர் சென்னையில் மருத்துவ சாலை (கருணை பிரவாக நிதிவைத்திய சாலை, லிங்கி செட்டித் தெரு) நடத்தினார். அக்காலகட்டத்தில், சென்னை மவுண்ட் ரோட்டில் (அண்ணா சாலை) இருந்த கர்னல் நீல் சிலையை 1927-1928ல் எஸ். என். சோமையாஜுலு தலைமையில் அகற்ற காங்கிரசார் முடிவு செய்தனர். அதன்படி, நாலைந்து நாட்கள் அச்சிலையை உளியால் சிறுகச், சிறுக உடைத்து வந்தனர். அதிகாரிகளும் சிலை பழுது பார்க்கும் வேலை நடக்கிறதென்று போய்விட்டனர். ஒரு நாள், மகாத்மா காந்தி வாழ்கவென கோஷமிட்ட பிறகு சிலை சேதமடைந்திருப்பதைக் கவனித்த பிரிட்டிஷ் அதிகாரிகள் காங்கிரசு தொண்டர்களைக் கைது செய்தனர். அவர்களுள் தீர்த்தகிரியும் ஒருவர்..


கண்ணனூர் மற்றும் திருச்சி சிறையில் இருந்தபோது தான் சுப்ரமணிய சிவா அவர்களுடனான நட்பு வலுப்பெற்றது. இவரின் துணிச்சலைக் கண்ட சுப்ரமணிய சிவா இவருக்கு ’எம்டன்’ என்று பெயரிட்டார். சிவா அவர்கள் சிறையிலிருந்து தன் சொந்த ஊரான வத்தலகுண்டு செல்லாமல் தீர்த்தகிரியாருடன் தர்மபுரிக்கு அருகிலுள்ள பாப்பாரப்பட்டி சென்று தன் இறுதி காலத்தை அங்கேயே கழித்தார். இதற்கு தீர்த்தகிரி முதலியாரும் அவரது சகலை சின்னமுத்து முதலியாரும் சுப்ரமணிய சிவா மீது காட்டிய அன்பே காரணம். இவர் சிறையில் சுப்பிரமணிய சிவாவுடன் செக்கிழுத்தார். சிறையிலிருக்கும் போது தடை செய்யப்பட்டிருந்த ”பாணபுரத்து வீரன்” எனும் நாடகத்தைச் சிறைச்சாலையிலேயே நடித்துக்காட்டினார்.


மக்களின் விடுதலை போராட்டத்தை ஊக்குவிக்க தீர்த்தகிரியார் 1901-ல் சுவாமி விவேகானந்தரையும் , 1921-ல் காந்தியையும், 1937-ல் நேருவையும் தர்மபுரிக்கு வரவழைத்தார்.

சிறைக்கு வெளியே வாழ்ந்த காலத்தில் தீர்த்தகிரியார் சுதந்திர போராட்டத்தை விரிவுபடுத்துவதில் ஆழ்ந்த அக்கறை காட்டினார். சுதந்திர போராட்டத்தைப் பரப்ப நாடகம் சிறந்த உத்தியாகயிருந்தது. இவர் பலமுறை வள்ளித் திருமணம், கோவலன், சதாரம் போன்ற நாடகங்களைத் தானே எழுதியும், நடித்தும் அரங்கேற்றியவர். நாடகத்தினிடையே சுதந்திரப் போர் கருத்துக்களைத் தக்கவாறு வெளிப்படுத்துவார். சுதந்திரப் போராட்டம் பற்றி துண்டு பிரசுரங்களை ஊரெங்கும் வழங்குவார். விடுதலை போராட்ட செய்திகள் இருட்டடிப்பு செய்யப்பட்ட காலமென்பதால் போராட்ட செய்திகளைக் கையெழுத்து பிரதிகளாக்கி வெளியிடுவது அவசியமான பணியாகயிருந்தது. அந்த சமயத்தில் கடலூரைச் சார்ந்த அஞ்சலை – முருகப் படையாச்சி தம்பதியினர் செய்திகளை ஊர் ஊராகச் சென்று சேகரிப்பதும், வெளியிடுவதுமாக இருந்தனர். அவர்களோடு சேர்ந்து தீர்த்தகிரியாரும் ஊரெங்கும் வழங்கி வந்தார். சுதந்திர போருக்கு இளைஞர்களை ஆயத்தப்படுத்தியும், தொண்டரணியைத் திரட்டியும் பணியாற்றிய இவரின் வழிகாட்டுதலில் தருமபுரி மாவட்டத்தில் தொண்டர்கள் பலர் உருவாயினர். தீர்த்தகிரியாரின் மாப்பிள்ளை எம். எஸ். ஐயம்பெருமாள், முன்னாள் ஜனதா தளத் தலைவர் ஜி. ஏ. வடிவேலு, டாக்டர். தெய்வம் போன்றவர்கள் தீர்த்தகிரியின் தலைமையில் செயல்பட்டவர்களுள் குறிப்பிடத் தக்கவர்கள்.

எல்லோரும் கல்வியறிவு பெற வேண்டுமென்ற ஆர்வமே இவரை தர்மபுரி குமாரசாமிபேட்டையிலுள்ள செங்குந்தர் பள்ளியின் வளர்ச்சியில் மிகுந்த அக்கறை காட்டச் செய்தது. அப்பள்ளிக்குக் கட்டிடம் கட்டித் தந்ததில் தீர்த்தகிரியாரின் பங்கு மிகவும் குறிப்பிடத்தக்கது.

தன் குடும்ப வாழ்விற்குத் தேவையான பணத்தை தான் அறிந்த நாட்டு மருத்துவத்தின் மூலமே ஈட்டினார். பற்பொடி, தலைவலி மருந்து, லேகியங்கள் தயாரித்தார். தான் தயாரித்த சித்த பல்பொடிக்கு தேச பக்தர் சித்ரஞ்சன் பெயரில் "சித்ரஞ்சன் பல்பொடி" என்றும், தலைவலி மருந்துக்கு "சித்ரஞ்சன் பாம்" என்றும் பெயரிட்டார் . ஆயுர்வேத மருத்துவத்தில் இருந்த திறமையை சுப்பிரமணிய சிவாவின் அறிவுரையால் விரிவுபடுத்திக் கொண்டார் . சிறை வாழ்க்கையின் போது நூற்றுக்கணக்கான போராட்ட வீரர்களின் வயிற்றுக்கடுப்பு நோயை ஆங்கில மருத்துவம் பலன் தராததால் சிறை அதிகாரியின் வேண்டுகோளின்படி குணமாக்கினார் . 1942-ல் அலிபுரம் சிறையில் இருந்த போது சிறை கண்காணிப்பாளர் குடும்பத்திற்குக் கூட மருத்துவம் செய்து குணமாக்கினார் .

நெசவுத்தொழிலில் ஆரம்பம் முதல் ஈடுபாடும், அனுபவமும் கொண்ட இவர் தர்மபுரியில் உள்ள நெசவாளர்களின் வாழ்க்கைத் தரத்தை உயர்த்த ஒரு கைத்தறி நெசவாளர் கூட்டுறவு சங்கத்தை 12.01.1938-ல் நிறுவினார் .


1928-ம் ஆண்டு டாக்டர் அன்சாரி தலைமையில் நடந்த காங்கிரஸ் மாநாட்டிற்கு கயிற்றுக் கட்டில்கள் வாங்கி அனுப்பியதில் இவருக்கு பெருத்த பொருள் இழப்பு ஏற்பட்டது. ஆயினும் அதற்காக வருந்தவில்லை . தருமபுரியின் வளர்ச்சிக்காக பாடுப்பட்டது மட்டுமல்லாமல் தன்னுடைய சொந்த நிலத்தை பேருந்து நிலையம் மற்றும் பூங்கா அமைக்க தானம் கொடுத்தார் . நாட்டின் விடுதலைக்காகவே தமது உடல், உழைப்பு, உயிர் அனைத்தையும் அளித்து தான் பெரிய நிலச்சுவான்தாராய் இருந்தும் தன் சொத்துகளை எல்லாம் நாட்டின் விடுதலை சேவைக்காக செலவு செய்து இவர் 03.03.1953-ல் ஏழ்மையிலேயே இறந்தார் .


தியாகி தீர்த்தகிரியார் நூற்றாண்டு விழா தர்மபுரி நெசவாளர் காலனியில், சுப்ரமணிய சிவா அரங்கில் 05.10.1985 அன்று சிறப்பாகக் கொண்டாடப்பட்டது. நூற்றாண்டு விழாவையொட்டி நடைபெற்ற தீர்த்தகிரியார் சிலை திறப்பு விழாவிற்கு கேரள ஆளுநர் பா. இராமச்சந்திரன் தலைமை தாங்கினார். தீர்த்தகிரியார் சிலையைத் திறந்து வைத்து அப்போதைய இந்தியக் குடியரசுத் துணைத் தலைவர் ரா. வெங்கட்ராமன் ஆற்றிய உரையின் சுருக்கம்:


தமிழக தியாகிகள்

தருமபுரி நெசவாளர் காலனியிலுள்ள தியாகி தீர்த்தகிரி அவர்களின் சிலை - தருமபுரி மாவட்டம் முகநூல் இணைப்பு 


<references>


</doc>
<doc id="239664" url="https://ta.wikipedia.org/wiki?curid=239664" title="போலவரம் திட்டம்">
போலவரம் திட்டம்

போவரம் திட்டம் என்பது ஆந்திரப் பிரதேசத்துக்கான நீர்ப்பாசனத் திட்டம். இதுக்கு தேசிய அளவிலான அங்கீகாரத்தை மத்திய அரசு வழங்கியுள்ளது. இது கோதாவரி ஆற்றின் மீது கட்டுப்படுகிறது. இந்த அணை மேற்கு கோதாவரி மாவட்டம், கிழக்கு கோதாவரி மாவட்டம் ஆகிய இரண்டுக்கும் இடையில் அமைந்துள்ளது.




</doc>
<doc id="239666" url="https://ta.wikipedia.org/wiki?curid=239666" title="மொகிதீன் பேக்">
மொகிதீன் பேக்

மொகிதீன் பேக் ("Mohideen Baig", மொஹிதீன் பேக், டிசம்பர் 5, 1919 - நவம்பர் 4, 1991) என்பவர் இலங்கையின் பிரபல பாடகரும், திரைப்படப் பின்னணிப் பாடகரும் ஆவார். தமிழ்நாட்டில் பிறந்து இலங்கையில் குடியேறிய இவர் சிங்களம், தமிழ் மொழிகளில் பல பாடல்களை இவர் பாடியுள்ளார். இவர் பல இசுலாமிய, பௌத்த பக்திப் பாடல்களையும் பாடியிருந்தார். இவர் பாடிய "புத்தம் சரணம் கச்சாமி" என்ற பாடல் இன்றும் ஒலிக்கும் பாடல் ஆகும். பிரபல பாடகர்களான எச். ஆர். ஜோதிபால, சுஜாதா அத்தநாயக்க, ஜமுனாராணி உட்படப் பிரபலமான பாடகர்களுடன் இணைந்து பாடியுள்ளார். 

தமிழ்நாடு, சேலத்தில் கரீம் பேக், பீஜான் பீவி ஆகியோரின் 14 பிள்ளைகளில் மூன்றாவதாகப் பிறந்தவர் மொகிதீன். தந்தை சேலத்தில் காவல்துறையில் பணியாற்றியவர். 1931 இல் இலங்கைக்கு குடிபெயர்ந்த மொஹிதீன் பேக் இலங்கை காவல்துறையில் பணியில் சேர்ந்தார். 1947 இல் திருமணம் புரிந்தார். இவரது மகன் இஷாக் ஒரு பிரபலமான பாடகர் ஆவார். கே. கே. ராஜலட்சுமியுடன் இணைந்து பாடிய இவரது முதலாவது பாடல் கருணா முகுதே நமு கிலீலா கொலம்பியா இசைத்தட்டில் 1936 ஆம் ஆண்டில் வெளிவந்தது. சிங்களத்தில் வெளியான இரண்டாவது திரைப்படமான அசோகமாலாவில் (1947) தனது பின்னணிப் பாடலைப் பாடினார். இத்திரைப்படத்தில் இவர் நான்கு பாடல்களைப் பாடியிருந்தார். ஒரு பாடல் காட்சியில் இவர் பாடியவாறே நடித்திருந்தார். சேர் சிற்றம்பலம் கார்டினர் இத்திரைப்படத்தைத் தயாரித்திருந்தார். 

1950களின் ஆரம்பத்தில் "கெலே நந்த", "தைவோ கய" ஆகிய சிங்களத் திரைப்படங்களில் ருக்மணி தேவியுடன் இணைந்து பாடினார். 1953 ஆம் சினிமாஸ் கே. குணரத்தினம் தயாரித்த "சுஜாதா" திரைப்படத்தில் நான்கு பாடல்களைப் பாடினார். இத்திரைப்படத்தில் ஜமுனாராணியுடன் இணைந்து சில பாடல்களைப் பாடினார். 1955 இல் ரி. சோமசேகரன் தயாரித்த "சடசுலங்க" என்ற திரைப்படத்தில் லதா மங்கேஷ்கர் உடன் இணைந்து ஒரு சிங்களப் பாடலைப் பாடினார்.

மொகிதீன் பேக் இலங்கையில் தயாரான கோமாளிகள், நான் உங்கள் தோழன் ஆகிய தமிழ்த் திரைப்படங்களில் பாடல்கள் பாடியுள்ளார்.

இலங்கையின் முதலாவது சுதந்திர நாள் வைபவம், மற்றும் 1974 பொதுநலவாய நாடுகளின் உச்சி மாநாடு ஆகியவற்றில் கலந்து கொண்டு பாடியுள்ளார். 1956 ஆம் ஆண்டில் அன்றைய பிரதமர் எஸ். டபிள்யூ. ஆர். டி. பண்டாரநாயக்காஇவருக்கு இலங்கை குடியுரிமை வழங்கிக் கௌரவித்தார்.



</doc>
<doc id="239667" url="https://ta.wikipedia.org/wiki?curid=239667" title="பிரிஞ்சாங் மலை">
பிரிஞ்சாங் மலை

பிரிஞ்சாங் மலை (மலாய் மொழி: "Gunung Brinchang"; ஆங்கிலம்: "Mount Brinchang") என்பது மலேசியா, பகாங், பேராக் மாநிலங்களின் எல்லையில் அமைந்து உள்ளது. கேமரன் மலையில் இரண்டாவது உயர்ந்த மலையாகும். இந்த மலையின் உச்சியை வாகனங்களின் மூலமாகவும் சென்று அடையலாம். 

சாலை வழியாக மலை உச்சியை சென்று அடையக் கூடிய மலேசிய மலைகளில், பிரிஞ்சாங் மலையும் ஒன்றாகும். மலேசியாவில் மிக உயரமான இடத்தில் இருக்கும் சாலைகளில், இந்த பிரிஞ்சாங் மலைச் சாலை தான் முதலிடம் வகிக்கிறது. பிரிஞ்சாங்நகரில் இருந்து, மலை உச்சிக்குச் செல்ல 12 கி.மீ. சாலை போடப்பட்டு இருக்கிறது. நடந்து சென்றால் மூன்று மணி நேரத்தில் மலை உச்சியைச் சென்று அடையலாம். 

தித்திவாங்சா மலைத் தொடரில் அமைந்துள்ள இந்த மலையின் உச்சியில், வானொலி தொலைக்காட்சி கோபுரங்களும், 15 மீட்டர் உயரம் கொண்ட ஒரு கண்காணிப்பு கோபுரமும் உள்ளன. அங்கு இருந்து தித்திவாங்சா மலைத்தொடரை நன்கு பார்க்க முடியும். பிரிஞ்சாங் மலையின் உச்சியில் பாசிபடிந்த பாறைகளும் தாவரங்களும் நிறைய உள்ளன. 

முன்பு பிரிஞ்சாங் மலையில் பல அபூர்வமான மலைவாழ் சிறு விலங்குகள் இருந்தன. சில அரிய வகை தாவரங்களும் இருந்தன. அவற்றின் எண்ணிக்கை அண்மைய காலங்களில் மிகவும் குறைந்து விட்டன. மலை உச்சிக்குச் செல்லும் சுற்றுப் பயணிகள் அந்தத் தாவரங்களையும் சிறுவிலங்குகளையும் எளிதாகக் கடத்தி வந்தனர். 

அதனால், அந்த மலையின் தாவர அரியத் தன்மை பாதிக்கப் பட்டது. அதைத் தடுக்கும் வகையில், அரசு அதிகாரிகள் இப்போது கடுமையான விதிமுறைகளை அமல்படுத்தி வருகின்றனர். 



</doc>
<doc id="239669" url="https://ta.wikipedia.org/wiki?curid=239669" title="இவான் ரசேல் வூட்">
இவான் ரசேல் வூட்

இவான் ரசேல் வூட் ("Evan Rachel Wood", பிறப்பு: செப்டம்பர் 7, 1987) ஒரு அமெரிக்க நாட்டுத் திரைப்பட நடிகை ஆவார். இவர் பாடகி, குரல் நடிகை, விளம்பர நடிகை எனப் பன்முகம் கொண்டவர் ஆவார். 

இவர் 1987ஆம் ஆண்டின் செப்டம்பர் ஏழாம் நாளில் அமெரிக்காவின் வட கரொலைனா மாகாணத்தின் ராலீயில் பிறந்தார். இவரின் தந்தையான ஐரா: டேவிட் வூட் III, திரைப்பட நடிகர், பாடகர் நாடக இயக்குனர் எனப் பன்முகம் கொண்டவர் ஆவார். இவரின் தாய் சாரா லின் மூரே, திரைப்பட நடிகை, திரைப்பட இயக்குனர், நடிப்பு பயிற்சியாளர் எனப் பன்முகம் கொண்டவர். இவருக்கு ஐரா: டேவிட் வூட் IV என்ற ஒரு சகோதரன் உண்டு. இவரும் திரைப்பட நடிகர் ஆவார். 



</doc>
<doc id="239670" url="https://ta.wikipedia.org/wiki?curid=239670" title="மாயா ருடால்ப்">
மாயா ருடால்ப்

மாயா ருடால்ப் ("Maya Rudolph", பிறப்பு: ஜூலை 27, 1972) அமெரிக்க நாட்டுத் திரைப்பட நடிகை ஆவார். இவர் குரல் நடிகை, நகைச்சுவை நடிகை எனப் பன்முகம் கொண்டவர் ஆவார். இவர் தி நட் ஜாப், பிக் ஹீரோ 6, ஸ்ட்ரேஞ் மேஜிக் போன்ற பல திரைப்படங்களுக்கு குரல் கொடுத்துள்ளார்.



</doc>
<doc id="239672" url="https://ta.wikipedia.org/wiki?curid=239672" title="சாம் பல்லாடியோ">
சாம் பல்லாடியோ

சாம் பல்லாடியோ () (பிறப்பு: 21 நவம்பர் 1986) ஒரு இங்கிலாந்து நாட்டு நடிகர் ஆவார். இவர் இசைக்கலைஞர், குரல் நடிகர் எனப் பன்முகம் கொண்டவர் ஆவார். இவர் 7 லைவ்ஸ் ரன்னர், ரன்னர் போன்ற திரைப்படங்களிலும், டாக்டர்கள், நாஷ்விலே போன்ற தொலைக்காட்சி தொடர்களிலும் நடித்துள்ளார்.




</doc>
<doc id="239673" url="https://ta.wikipedia.org/wiki?curid=239673" title="ஆல்ஃப்ரெட் மோலினா">
ஆல்ஃப்ரெட் மோலினா

ஆல்ஃப்ரெட் மோலினா () (பிறப்பு: 24 மே 1953) ஒரு இங்கிலாந்து நாட்டு நடிகர் ஆவார். இவர் குரல் நடிகராகவும் பணியாற்றியுள்ளார். இவர் ஸ்பைடர்-மேன் 2, த டா வின்சி கோட் போன்ற பல திரைப்படங்களில் நடித்துள்ளார். இவர் ரங்கோ, ஸ்ட்ரேஞ் மேஜிக் போன்ற திரைப்படங்களுக்கு குரல் கொடுத்துள்ளார். 



</doc>
<doc id="239674" url="https://ta.wikipedia.org/wiki?curid=239674" title="ஏழு தலைமுறைகள் (புதினம்)">
ஏழு தலைமுறைகள் (புதினம்)

ஏழு தலைமுறைகள் என்னும் புதினம் ஏ.ஜி.எத்திராஜுலு எழுதிய தமிழ்ப் புதினம். இது 2001ஆம் ஆண்டில் வெளியானது. இது அலெக்ஸ் ஹேலி என்பவர் எழுதிய ரூட்ஸ்:தி சாகா ஆஃப் அன் அமெரிக்கன் பேமிலி என்ற ஆங்கில நூலின் மொழிபெயர்ப்பு. ஆங்கில மூல நூல் 1967ஆம் ஆண்டில் வெளியானது.
இது அமெரிக்காவில் வாழும் ஆப்பிரிக்க இன இளைஞனது பரம்பரையைப் பற்றிய கதை.

கதை "குண்ட்டா"வின் பிறப்பில் இருந்து தொடங்குகிறது. 1750-ஆம் ஆண்டில் மேற்கு ஆப்பிரிக்காவின் காம்பியா நாட்டிலுள்ள ஜப்பூர் கிராமம்தான் குண்ட்டா பிறந்த ஊர். அவனுக்குப் பெயர் சூட்டுவதிலிருந்து, அவன் பருவ வயது பயிற்சியை முடிக்கும் வரையிலான புதினத்தின் ஒவ்வொரு அடியும் அந்த இன மக்களின் உழைப்பை, வாழ்க்கையை, உறவு முறைகளை, இயற்கை பற்றிய அறிவு வளர்ச்சியை, நம்பிக்கையைக் கோர்வையாக எடுத்துச் சொல்கிறது.

அமெரிக்கா வந்தவுடன் ஒரு முதலாளியிடம் விற்கப்படுகிறார் குண்ட்டா. அவரது பரம்பரையின் வாழ்க்கை முறை, அவர் தப்பியதும் மாட்டிக் கொண்டதும், அவரது போராட்டம், காதல், வாழ்வு முறை உள்ளிட்டவற்றுடன் அவரது பரம்பரையை பற்றிய புதினம். அவரது மகள், பேரன் என்று தலைமுறை தலைமுறையாக அடிமையாக இருந்தவர்கள் எப்படி விடுதலை ஆனார்கள் என்பதை ஆழ்ந்த வலியுடனும் மௌனத்துடனும் பதிவு செய்கிறது. தன் இனம் வரலாறு தெரிய வேண்டும் என்பதற்காய் குண்ட்டா தன் பாட்டன் முப்பாட்டனின் கதைகளை மகளுக்குச் சொல்கிறார். மகள் தன் மகனுக்குச் சொல்ல, இப்படி பரம்பரை பரம்பரையாய் அவர்கள் தன் முன்னோர்களின் வாழ்க்கையைத் தனது அடுத்த தலைமுறையுடன் பகிர்ந்து கொள்கிறார்கள். புதினத்தின் சிறப்பியல்பு கடைசி தலைமுறையில் ஆசிரியர் தோன்றுகிறார். அவரின் மூதாதையரே குண்ட்டா! அவரின் கதை கேட்டு குண்ட்டா பிறந்த இடத்திற்கு செல்கிறார் ஆசிரியர். இடத்தை தேடி கண்டுபிடித்து, அம்மக்களைத் தன் சொந்த மக்களைப் பார்க்கும் விதமாக எழுதியிருக்கிறார் அலெக்ஸ் ஹேலி. 


ஹேலி புலிட்சர் பரிசை 1977 ஆம் ஆண்டு பெற்றார். 



</doc>
<doc id="239675" url="https://ta.wikipedia.org/wiki?curid=239675" title="ஜோன்னி வெஸ்டன்">
ஜோன்னி வெஸ்டன்

ஜோன்னி வெஸ்டன் () ஒரு அமெரிக்க நாட்டு திரைப்பட நடிகர் ஆவார். இவர் சேஸிங் மேவரிக்ஸ், கரோலின் மற்றும் ஜாக்கி, சுகர், டேகின் 3, புரஜெக்ட் அல்மனக் போன்ற திரைப்படங்களில் நடித்துள்ளார்.



</doc>
<doc id="239677" url="https://ta.wikipedia.org/wiki?curid=239677" title="ஆக்டினியம்(III) ஆக்சைடு">
ஆக்டினியம்(III) ஆக்சைடு

ஆக்டினியம் (III) ஆக்சைடு "( Actinium(III) oxide )" என்ற வேதியியல் சேர்மத்தில் அரிய கதிரியக்க தனிமமான ஆக்டினியம் உள்ளது. இதனுடைய மூலக்கூறு வாய்பாடு AcO ஆகும். ஆக்டினியத்துடன் தொடர்புடைய லாந்தனத்தின் சேர்மமான லாந்தனம் (III) ஆக்சைடில் உள்ளது போல ஆக்டினியமும் ஆக்சிசனேற்ற எண் +3 என ஒத்துள்ளது.ஆக்டினியம் ஆக்சைடை ( Ac2O3 ) அசிட்டிக் நீரிலியுடன் (AcO ) இணைத்து குழம்புதல் கூடாது. அசிட்டிக் நீரிலியில் உள்ள Ac ஆக்டினியத்தைக் குறிப்பதல்ல, அது அசிட்டிக் என்பதன் சுருக்கக் குறியீடு ஆகும்.


</doc>
<doc id="239683" url="https://ta.wikipedia.org/wiki?curid=239683" title="தமிழர் சமய வரலாறு (நூல்)">
தமிழர் சமய வரலாறு (நூல்)

தமிழர் சமய வரலாறு ஆ. வேலுப்பிள்ளை எழுதிய நூலாகும். சமய இலக்கியம் தொடர்பான பொதுக்கட்டுரை, சைவம், வைணவம், பௌத்தம், சமணம் ஆகிய சமயங்கள் தொடர்பான பன்முக நோக்கலான கட்டுரைகள் உள்ளிட்ட பல கட்டுரைகளைக் கொண்டு இந்நூல் அமைந்துள்ளது.

இந்நூல் 25 தலைப்புகளைக் கொண்டுள்ளது.

'தமிழர் சமய வரலாறு', நூல், (இரண்டாம் பதிப்பு, 1985; பாரி புத்தகப் பண்ணை, சென்னை)


</doc>
<doc id="239686" url="https://ta.wikipedia.org/wiki?curid=239686" title="தமிழில் இலக்கிய வரலாறு (நூல்)">
தமிழில் இலக்கிய வரலாறு (நூல்)

தமிழில் இலக்கிய வரலாறு, கார்த்திகேசு சிவத்தம்பி எழுதிய ஆய்வு நூலாகும். இந்நூல் தமிழில் இலக்கியத்தின் வரலாற்றையும், பிரச்னைகளையும் ஆராய்கிறது.

இந்நூல் முன்னுரையினையும், நான்கு கட்டுரைகளையும், எட்டு பின்னிணைப்புகளையும் கொண்டுள்ளது

'தமிழில் இலக்கிய வரலாறு', நூல், (மூன்றாம் பதிப்பு, 2000; நியூ செஞ்சுரி புக் ஹவுஸ், சென்னை)



</doc>
<doc id="239687" url="https://ta.wikipedia.org/wiki?curid=239687" title="வெள்ளி நான்மபுளூரோபோரேட்டு">
வெள்ளி நான்மபுளூரோபோரேட்டு

வெள்ளி நான்மபுளூரோபோரேட்டு "(Silver tetrafluoroborate )" என்பது ஒரு கனிம சேர்மமாகும். இதனுடைய மூலக்கூறு வாய்பாடு AgBF ஆகும். வெண்மையான திடப்பொருளான இது கரிம முனைவு கரைப்பான்களிலும் நீரிலும் கரைகிறது. திடநிலையில் உள்ளபோது Ag மையங்கள் புளோரைடு அணுக்களுடன் இணைக்கப்பட்டுள்ளன. வெள்ளி டெட்ராபுளோரோபோரேட்டு என்றும் இச்சேர்மத்தை அழைப்பர்.
போரான் முப்புளோரைடுடன் வெள்ளி ஆக்சைடு பென்சீன் முன்னிலையில் வினை புரியும் போது வெள்ளி நான்மபுளூரோபோரேட்டு உண்டாகிறது.

கனிம, கரிமஉலோக வேதியியல் ஆய்வகங்களில் வெள்ளி நான்மபுளூரோபோரேட்டு சில வேளைகளில் பயனுள்ள வினையூக்கியாக பயன்படுகிறது. இருகுளோரோமீத்தேனில் வெள்ளி நான்மபுளூரோபோரேட்டு ஒரு மிதமான ஆக்சிசனேற்றியாக செயல்படுகிறது . வெள்ளி அறுமபுளூரோபொசுபேட்டு போலவே இதுவும் ஆலைடு நேர்மின் அயனிகளை இடமாற்றம் செய்யும். குறைவாக ஒருங்கிணைக்கும் நான்மபுளூரோபோரேட்டு எதிர்மின் அயனிகளாகப் பயன்படுகின்றன.


</doc>
<doc id="239689" url="https://ta.wikipedia.org/wiki?curid=239689" title="சின்னாறு அணை">
சின்னாறு அணை

சின்னாறு அணை


</doc>
<doc id="239691" url="https://ta.wikipedia.org/wiki?curid=239691" title="வெள்ளி புரோமேட்டு">
வெள்ளி புரோமேட்டு

வெள்ளி புரோமேட்டு "(Silver bromate)" என்ற கனிம சேர்மம் AgBrO3 என்ற மூலக்கூறு வாய்பாடு கொண்டது. வெண்மையான துகள்களாக காணப்படும் இவ்வுப்பு ஒளி, வெப்பம் ஆகியவற்றால் பாதிக்கப்படுகிறது.
நான்ம-ஐதரோ-பைரன்-ஈதர்கள் நிலைமாறி கார்பனைல் சேர்மங்களாக மாறும் வினைகளில் வெள்ளி புரோமேட்டு ஆக்சிசனேற்றியாக பயன்படுகிறது.



</doc>
<doc id="239694" url="https://ta.wikipedia.org/wiki?curid=239694" title="வெல்லிங்டன் பிராந்திய விளையாட்டரங்கம்">
வெல்லிங்டன் பிராந்திய விளையாட்டரங்கம்

வெல்லிங்டன் பிராந்திய விளையாட்டரங்கம் ("Wellington Regional Stadium"), வணிகமுறையில் வெஸ்ட்பேக் விளையாட்டரங்கம் ("Westpac Stadium") நியூசிலாந்தின் வெல்லிங்டனில் அமைந்துள்ள முதன்மையான விளையாட்டரங்காகும். இதன் வடிவத்தையும் சில்வர் வண்ண வெளிப்புறச் சுவர்களையும் கொண்டு வெல்லிங்டனில் வசிக்காத சில வெளியூர்க்காரர்கள் இதனை "தி கேக் டின்" எனக் குறிப்பிடுகின்றனர்.
விளையாட்டரங்கின் கிண்ண அளவை 48,000 சதுர மீட்டர்களாகும்.

இந்த அரங்கத்தை 1999இல் பிளெட்சர் கட்டுமான நிறுவனம் கட்டியது. இது வெல்லிங்டன் தொடர்வண்டி நிலையம் போன்ற முதன்மை போக்குவரத்து வசதிகளுக்கு அருகில் உள்ளது. மீட்கப்பட்ட தொடர்வண்டி நிலத்தில் இது கட்டப்பட்டுள்ளது. 

பன்னாட்டு நிகழ்வுகளை நடத்துவதற்கு முன்பிருந்த அத்லெடிக் பூங்கா அரங்கம் தகுதியற்று இருந்ததால் அதற்கு மாற்றாக இது கட்டப்பட்டது. மேலும் கூடிய கொள்ளளவு கொண்ட ஒருநாள் பன்னாட்டுத் துடுப்பாட்ட போட்டிகளுக்கான அரங்கமாக இது கட்டப்பட்டது. தவிரவும் பெரும் திரளானோர் இரசிக்கக்கூடிய கச்சேரிகள் நடத்த இந்த அரங்கம் பயனாகின்றது. 


</doc>
<doc id="239697" url="https://ta.wikipedia.org/wiki?curid=239697" title="நான்காம் ஞானியின் கதை (நூல்)">
நான்காம் ஞானியின் கதை (நூல்)

நான்காம் ஞானியின் கதை அல்லது மற்ற ஞானியின் கதை (The Story of the Other Wise Man) என்பது ஹென்றி வான் டைக் (Henry van Dyke) என்பவர் எழுதிய ஒரு குறு புதினம் அல்லது நெடும் குறுங்கதை ஆகும். இக்கதை முதலில் 1895ஆம் ஆண்டில் வெளியிடப்பட்டது.

இந்நூல் பல மறுபதிப்புகளைக் கண்டது. 1996இல் அந்நூலின் நூற்றாண்டுப் பதிப்பு பாலண்டைன் நூலகத்தினரால் வெளியிடப்பட்டது.

இயேசு இந்த உலகத்தில் பிறந்தபோது, கீழ்த்திசை ஞானியர் விண்ணில் ஓர் அதிசய விண்மீன் எழுந்ததைக் கண்டதும், அதன் ஒளியைப் பின்பற்றிச் சென்று, பல தடைகளைத் தாண்டிச் சென்று, இயேசுவை அவருடைய பெற்றோரான மரியாவோடும் யோசேப்போடும் கண்டு, அவரை வணங்கி அவருக்கு விலையுயர்ந்த பரிசுகளைக் காணிக்கையாக அளித்தார்கள் என்றும், இயேசுவை “யூதர்களின் அரசராக” வணங்கினர் என்றும் விவிலியம் கூறுகின்றது. இந்த விவிலிய வரலாற்றைப் புதிய ஏற்பாட்டில் உள்ள மத்தேயு நற்செய்தி நூலில் காணலாம் (மத்தேயு 2:1-12).

இந்த விவிலிய வரலாற்றை இன்னும் விரித்து, வேறு பல தகவல்களை அளித்து உருவாக்கப்பட்ட கதையே “நான்காம் ஞானியின் கதை” என்னும் குறு புதினம் ஆகும். 

எத்தனை ஞானியர் இயேசுவைக் கண்டு வணங்கினர் என்று மத்தேயு நற்செய்தியில் தகவல் இல்லை. ஆனால் அவர்கள் முறையே பொன், சாம்பிராணி, வெள்ளைப்போளம் ஆகிய மூன்று விலையுயர்ந்த பொருள்களைக் குழந்தை இயேசுவுக்குப் பரிசாக அளித்ததிலிருந்து அவர்கள் மூன்று பேர் என்றொரு மரபுச் செய்தி உண்டு.

விவிலியம் குறிப்பிடுகின்ற “மூன்று ஞானியர்” தவிர “மற்றொரு” (”நான்காம்”) ஞானியொருவரும் இயேசுவைத் தேடிச் சென்றார் என்ற கதையை ஹென்றி வான் டைக் தமது குறும் புதினத்தில் எடுத்துரைக்கிறார். 

இந்த நான்காம் ஞானியின் பெயர் அர்த்தபான். அவர் பாரசீக இராச்சியத்தின் மீதியர் இனத்தவர். பிற ஞானியரைப் போலவே இவரும் விண்ணகத்தில் ஓர் அதிசய விண்மீன் தோன்றியதைக் காண்கிறார். அந்த விண்மீன் “யூதர்களின் அரசர்” பிறந்திருக்கிறார் என்ற செய்தியை அறிவிப்பதாக அர்த்தபான் புரிந்துகொள்கிறார். உடனேயே, மற்ற ஞானிகளைப் போல அர்த்தபானும் நெடிய பயணம் மேற்கோண்டு பிற ஞானிகளோடு சேர்ந்து யூதர்களின் அரசரைச் சென்று சந்தித்து, அவருக்குப் பரிசுப் பொருள்கள் வழங்கப் புறப்பட்டுச் செல்கிறார்.

யூதர்களின் அரசராகப் பிறந்த இயேசுவைக் கண்டு வணங்கச் சென்ற அர்த்தபான் தம் நாட்டில் கிடைத்த விலையுயர்ந்த பொருள்களை அவருக்குக் காணிக்கையாக்க எண்ணினார். எனவே அவர் மிகவே விலைமதிப்புள்ள மூன்று பொருள்களை எடுத்துக்கொள்கின்றார். அவை மாணிக்கம், நீலக்கல், முத்து ஆகியவை. 

இந்த விலையுயர்ந்த பொருள்களைக் குழந்தை இயேசுவுக்குக் காணிக்கையாக வழங்கும் எண்ணத்தோடு புறப்பட்ட அர்த்தபான் மேற்கொண்ட பயணத்தின்போது அவருக்குப் பல அனுபவங்கள் ஏற்பட்டன. அந்த அனுபவங்கள் வழியாக அவர் தம்முடைய வாழ்க்கைப் பயணத்தின் குறிக்கோளை எவ்வாறு கண்டுகொண்டார் என்பது கதையாகக் கூறப்படுகிறது. 

அர்த்தபான் மேற்கொண்ட நெடிய பயணம் ஆபத்துகள் பல நிறைந்தது. தன்னந்தனியே பாலைவனத்திலும் காட்டுப் பகுதிகளிலும் குதிரையில் செல்வது எளிதல்ல. பயணியர் கூட்டமாகச் செல்லும்போது ஒருவர் ஒருவருக்குத் துணையாக இருக்க முடியும். உணவுப் பொருள்களைத் தமக்குள்ளே பகிர்ந்துகொண்டும், கள்வர் கூட்டத்திலிருந்தும் காட்டுவிலங்குகளிடமிருந்தும் தம்மைக் காத்துக்கொள்ளவும் இயலும்.

அர்த்தபான் தமக்கு முன் பயணம் செய்து, இயேசுவைச் சந்திக்கச் சென்ற மூன்று ஞானிகளையும் விரைந்து சென்று பிடித்துவிடத்தான் எண்ணினார். ஆனால் வழியில் அவருடைய குதிரை ஓரிடத்தில் திடீரென்று நிற்கிறது. அங்கே தரையில் ஒரு மனிதர் குற்றுயிராய்க் கிடக்கின்றார். குதிரையினின்று கீழே இறங்கிய அர்த்தபான் அந்த மனிதரின் கையைப் பிடித்துப் பார்க்கின்றார். அசைவு ஒன்றும் இல்லை. அம்மனிதர் இறந்துவிட்டார் என்று எண்ணுகிறார் அர்த்தபான். அவ்வாறு பாலைவனத்தில் இறந்துவிட்டால் கழுகுகளும் காட்டுவிலங்குகளும் ஓரிரு மணிகளில் அம்மனிதரின் உடலை அப்படியே பிய்த்துத் தின்றுபோடும். 

தரையில் கிடந்த அம்மனிதருக்கும் அதே கதிதான் என்று எண்ணும்போது அர்த்தபானுக்கு மனது கலங்குகிறது. ஆனால் என்ன ஆச்சரியம், திடீரென்று அம்மனிதரின் கையில் ஓர் அசைவு தெரிகிறது. ஆம், அம்மனிதர் இறக்கவில்லை. உடனே அம்மனிதரைத் தூக்கிச் சென்று அவருக்குத் தன்னிடம் இருந்த விலையுயர்ந்த ஒரு மருந்தின் சில துளிகளைக் கொடுக்கிறார். படிப்படியாக அம்மனிதருக்கு உயிர் திரும்புகிறது. தன் உயிரைக் காப்பாற்றிய நல்ல மனிதராகிய அர்த்தபானுக்கு என்ன கைம்மாறு செய்வது என்று எண்ணிய அம்மனிதர் அர்த்தபானின் பயணத்தின் நோக்கம் யாதென்று கேட்கிறார். “நான் எருசலேம் சென்று, அங்கே பிறந்திருக்கின்ற யூதர்களின் அரசரான ஒருவரைச் சந்திக்கப் போகிறேன்” என்று அர்த்தபான் கூறியதும், யூதரான அந்த மனிதர், “எங்கள் சமய நூல்களில் கூறப்பட்டிருப்பது இதுவே: மீட்பர் ஒருவர் எருசலேமில் அல்ல மாறாக பெத்லகேமில் பிறப்பார்.”

இதைக் கேட்ட அர்த்தபான், எப்படியாவது விரைந்துசென்று மூன்று ஞானியரோடு சேர்ந்துவிட வேண்டும் என்று பயணத்தைத் தொடர்கிறார். வழியில் ஓரிடத்தில் ஓய்வுகொள்கையில் ஒரு கல்லின் கீழ் ஒரு சுவடி இருப்பதைக் காண்கிறார். அதை விட்டுச் சென்றவர்கள் மூன்று ஞானியரே என்பதை உணர்ந்துகொள்கிறார். தாங்கள் தொடர்ந்து பயணம் செய்வதாகவும் மிக விரைந்து வந்தால் ஒழிய அர்த்தபான் தங்களை வந்து அடைவது கடினம் என்றும் அச்சுவடியில் எழுதியிருந்தனர் அந்த மூன்று ஞானியர். 

குற்றுயிராய்க் கிடந்த ஒரு மனிதருக்கு உதவிசெய்யப் போய் தன்னுடைய பயணம் தாமதமானது பற்றி அர்த்தபானுக்கு வருத்தம்தான் என்றாலும் துணிந்து பயணத்தைத் தொடர்கிறார்.

பயணியர் கூட்டத்தைத் தவறவிட்ட பிறகு, தனியே காட்டுவழி செல்வதற்கு ஒரு குதிரை மட்டும் போதாது என்று உணர்கிறார் அர்த்தபான். தான் கொண்டுசெல்கின்ற விலையுயர்ந்த பரிசுப் பொருள்களில் ஒன்றை விற்றாலொழிய பயணத்திற்குத் தேவையான ஒட்டகங்களையும் உணவுப் பொருள்களையும் வாங்கமுடியாது. எனவே, அர்த்தபான் தம்மிடம் இருந்து விலையுயர்ந்த மூன்று பரிசுப்பொருள்களுள் ஒன்றாகிய நீலக்கல்லை விற்று, பயணத்திற்குத் தேவையான ஒட்டகங்களையும் உணவுப் பொருள்களையும் வாங்கிக்கொள்கிறார். 

பல இன்னல்களுக்குப் பிறகு அர்த்தபான் பெத்லகேம் வந்து அடைகிறார். ஆனால் அதற்கு முன்னரே இயேசு குழந்தையைத் தூக்கிக் கொண்டு அவருடைய தாய் மரியாவும் தந்தை சூசையும் எகிப்து நாட்டுக்கு ஓடிப் போயிருந்தார்கள். குழந்தையைக் கொல்வதற்கு ஏரோது அரசன் திட்டமிட்டிருந்ததால் அக்குழந்தையைக் காப்பாற்ற வேறு வழி அவர்களுக்குத் தெரியவில்லை.

இயேசுவைக் கொல்ல நினைத்திருந்த எரோது பெத்லகேம் பகுதியில் இரண்டு வயதுக்கு உட்பட்ட அனைத்து ஆண் குழந்தைகளையும் கொன்றுபோட போர்வீரர்களை அனுப்பியிருந்தான். வீரர்களும் வீடு வீடாகச் சென்று ஆண் குழந்தைகளின் உயிரைச் சூறையாடத் தொடங்கினர். அப்போது அர்த்தபான் ஒரு வீட்டருகே வரும்போது அங்கே ஓர் இளம் பெண் தன்னுடைய ஆண்குழந்தையை மார்போடு அணைத்துப் பிடித்தவாறே உரத்த குரலில் அழுதுகொண்டிருப்பதைக் காண்கிறார். அவருக்கு இரக்கம் ஏற்படுகிறது. ஏரோதுவின் ஆணையின்படி ஆண்குழந்தைகள் கொல்லப்படுவதையும், தன் குழந்தையும் விரைவில் உயிரிழக்கப் போவது பற்றியும் அப்பெண் கூறக் கேட்டதும் அர்த்தபான் வீட்டு வாசலில் நின்றுகொள்கிறார். வீரர்களின் தலைவன் அவரை அணுகி வீட்டினுள் யார் இருக்கிறார்கள் என்று கேட்க, அவர் ஒருவருமில்லை என்று பதில் கூறுகிறார். பொய்சொல்லியாவது ஒரு மாசற்ற குழந்தையின் உயிரைக் காப்பாற்றிட எண்ணிய அவருக்கு இன்னொரு சிந்தனையும் வந்தது. வீரர் தலைவனுக்கு ஒரு விலையுயர்ந்த பொருளைக் கொடுத்துவிட்டால் அவன் வீட்டிற்குள் நுழையாமல் சென்றுவிடுவான் என்று அவர் கணிக்கிறார். அவ்வாறே தம்மிடம் இருந்த மாணிக்கக் கல்லைக் கொடுத்துவிடுகிறார்.

மூன்று விலையுயர்ந்த பொருள்களில் இரண்டினை இழந்துவிட்ட அர்த்தபான் எஞ்சியிருந்த ஒரு பரிசுப் பொருளையாவது யூதர்களின் அரசருக்குக் கொண்டுசேர்த்துவிட வேண்டும் என்று எண்ணுகிறார். 

பின்னர் அர்த்தபான் இயேசுவைத் தேடி எகிப்து நாட்டுக்கும் வேறு பல நாடுகளுக்கும் இடங்களுக்கும் செல்கிறார். எகிப்துக்குத் தப்பியோடிய இயேசுவையும் அவருடைய குடும்பத்தையும் அவர் காணவில்லை. பல ஆண்டுகள் கடந்துவிட்டன. சென்ற இடங்களில் எல்லாம் அர்த்தபான் ஏழை எளியவர்களுக்குத் தன்னால் இயன்ற உதவிகளைச் செய்கின்றார். 

முப்பத்திமூன்று ஆண்டுகள் பயணத்திற்குப் பின் அர்த்தபான் மீண்டும் ஒருமுறை எருசலேம் நகருக்கு வருகிறார். அங்கே இயேசு சிலுவையில் அறையப்படும் செய்தி அவருடைய காதுகளை எட்டுகிறது. இயேசு என்ற ஒருவர் மக்களுக்கு நன்மை செய்துகொண்டே போனார் என்றும், அவர் தம்மைக் கடவுளின் மகன் என்று அறிவித்தார் என்றும், பிலாத்து என்ற உரோமை அதிகாரி இயேசுவை நோக்கி “நீ யூதர்களின் அரசரா?” என்று கேட்க இயேசு, “நீர் அப்படிச் சொல்கிறீர்” என்று பதில் இறுத்ததாகவும் அறிகிறார். 

யூதர்களின் அரசரைத் தேடி பல்லாண்டுகள் பயணியாக வழிநடந்த அர்த்தபான் உள்ளத்தில், “இவர்தான் தாம் தேடிவந்த இயேசுவாக இருக்க முடியுமோ” என்ற கேள்வி எழுகிறது. இயேசுவுக்குப் பரிசாகக் கொடுக்க அர்த்தபான் கொண்டுவந்த மூன்று மதிப்புமிக்க பொருள்களில் இரண்டு ஏற்கெனவே பிறருக்கு உதவி செய்வதெற்கென்று போய்விட்ட நிலையில் விலையுயர்ந்த முத்து ஒன்றே அவரிடம் எஞ்சியது.

அர்த்தபானும் வயது முதிர்ந்த நிலை அடைந்துவிட்டார். இனிமேல் தாம் இயேசுவைக் காணாமலே இறக்க வேண்டியது தான் என்று அவர் எண்ண ஆரம்பித்தார். அப்போதுதான் எதிர்பாராத ஒன்று நிகழ்ந்தது. ஓர் இளம் பெண்ணைச் சில போர்வீரர்கள் இழுத்துச் சென்று கொண்டிருந்தனர். அப்பெண்ணின் தந்தை கொடுக்க வேண்டிய கடன் பணத்தைக் கொடுக்காவிட்டால் அப்பெண்ணை அடிமையாக விற்று அப்பணத்தைப் பெறுவதெற்கென்று அவர்கள் துணிந்திருந்தனர். 

அர்த்தபானைக் கண்ட அப்பெண் தன்னை இழுத்துச்சென்ற வீரர்களின் கைகளிலிருந்து தப்பி அர்த்தப்பானை நோக்கி ஓடிவந்து, அவருடைய காலடிகளில் விழுந்து, தன்னை எப்படியாவது காப்பாற்றுமாறு கேட்கிறார். 

அர்த்தபானின் உள்ளத்தில் மீண்டும் ஒருமுறை ஒரு பயங்கர போராட்டம் எழுகிறது. கடவுளைத் தேடிச் சென்று அவரை வழிபடுவதா அல்லது ஏழை எளியவர்களுக்கு உதவி செய்வதா? ஏற்கெனவே இரண்டு முறை அவர் இந்தப் போராட்டத்தைச் சந்தித்துவிட்டிருந்தார். கடவுளுக்கென்று எடுத்துச் சென்ற கருவூலங்களை அவர் பிறருக்கு உதவிசெய்யும் பொருட்டு இருமுறை ஏற்கெனவே செலவழித்திருந்தார். இங்கே, மீண்டும் ஒருமுறை, தன்னிடம் இருந்த ஒரே கருவூலமாகிய விலையுயர்ந்த முத்தை அந்த ஏழைப் பெண்ணுக்குக் கொடுத்து, அவளை அடிமைத்தனத்திலிருந்து மீட்பதா, அந்த முத்தை எடுத்துக்கொண்டு தன்னுடைய திருப்பயணத்தைத் தொடர்வதா என்று அவர் முடிவுசெய்ய வேண்டியிருந்தது.

அர்த்தபான் ஒரு முடிவுக்கு வந்தார். யூதர்களின் அரசருக்கு, கடவுளுக்கு அவர் எடுத்துவந்த விலையுயர்ந்த முத்தை அவர் இந்த ஏழைப் பெண்ணின் விடுதலைக்காகக் கொடுத்துவிடப் போகிறார். அப்போது கட்டடம் திடீரென்று இடிந்துவிழவே, அவர்மீது ஒரு பெரிய கல்லும் விழுந்தது. உயிர்துறக்கும் நிலையில் இருந்த அர்த்தபானுக்கு ஓர் அனுபவம் ஏற்பட்டது.

இறக்கும் தறுவாயில் இருந்த அர்த்தபான் ஒரு காட்சி காண்கிறார். அப்போது அவருடைய உதடுகளிலிருந்து மெதுவாக வெளிவந்த சொற்கள்: “இல்லை, ஆண்டவரே. நீர் எப்போது பசியுற்றிருக்க நான் உமக்கு உண்ணக் கொடுத்தேன்? நீர் எப்போது தாகமாயிருக்க நான் உமக்குக் குடிக்கக் கொடுத்தேன்? நீர் எப்போது அன்னியனாயிருக்க நான் உம்மை என் வீட்டில் வரவேற்றேன்? நீர் எப்போது ஆடையின்றி இருக்க நான் உமக்கு ஆடை கொடுத்தேன்? நீர் எப்போது நோயுற்றோ சிறையிலோ இருக்க நான் உம்மைச் சந்திக்க வந்தேன்? முப்பத்திமூன்று ஆண்டுகளாக நான் உம்மைத் தேடி அலைந்தேனே. நான் உமது முகத்தை ஒருமுறை கூட கண்டதில்லையே. உமக்கு நான் ஒருமுறைகூட பணிபுரிந்ததில்லையே.”

அர்த்தபானின் உயிர் பிரிகின்ற நேரம் வந்துவிட்டது. அப்போது ஒரு மெல்லிய குரல் அவருடைய இதயத்தில் ஒலித்தது: “ஏழை எளிய என் சகோதரர் சகோதரிகளுக்கு நீ செய்ததை எனக்கே செய்தாய், அர்த்தபான்!” (மத்தேயு 25:40).

அர்த்தபானின் முகத்தில் அமைதி தவழ்ந்தது. உயர்ந்தோங்கிய மலையின் உச்சியில் படிந்திருந்த பனிக்குவியலிலிருந்து பரவி வந்த ஒளிக்கீற்றுப் போன்று அவருடைய முகம் ஒளிவீசியது. இறுதி மூச்சு அவரை விட்டுப் பிரிந்தது. 

அர்த்தபானின் பயணம் நிறைவுற்றது. நான்காம் ஞானி தான் தேடிச் சென்ற அரசரைக் கண்டுகொண்டார். அவர் கொண்டுவந்த விலைமிக்க பரிசுப் பொருள்களை அரசரும் ஏற்றுக்கொண்டார்.


"இந்தச் சிறு கதை எங்கிருந்து வந்ததோ, யானறியேன். ஒருவேளை வானிலிருந்து மாயமாக வந்ததோ. ஒன்றுமட்டும் உறுதி, இக்கதை வேறு எந்த நூலிலும் எழுதப்பட்டிருக்கவில்லை. கீழை நாடுகளின் மரபுக் கதையாக இது இருந்ததாகவும் தெரியவில்லை. அப்படியிருந்தும், இக்கதையை நானே கற்பனை செய்து உருவாக்கியதாக எனக்கு ஒருபோதும் தோன்றியதில்லை. உண்மையிலேயே இக்கதை எனக்கு ஒரு கொடையாக அளிக்கப்பட்டதே. அக்கொடையை எனக்கு அளித்த வள்ளல் யார் என்பதும் எனக்குத் தெரியும் என்று உணர்கிறேன்."
"உண்மையான மனிதப் பண்பு இக்கதையில் வெளிப்படுகிறது. கிறிஸ்மஸ் விழாவின் பொருள் இதில் துலங்குகிறது. அவ்விழாவின்போது வழங்கப்படுகின்ற பரிசுகளுள் இதுவும் இடம் பெற வேண்டும்."
"வான் டைக் எழுதிய இந்தக் கதை எளிமையும் அழகும் வாய்ந்தது. இயேசுவின் காலத்து உலகம் எவ்வாறு இருந்தது என்பதை இக்கதையின் பின்னணி விவரிப்புகள் எழிலுற எடுத்துக்காட்டுகின்றன. இக்கதையின் பின்னால் ஆழ்ந்த ஆய்வு உள்ளது.

குட்டன்பர்க் திட்டத்தில் (Project Gutenberg) “நான்காம் ஞானியின் கதை” பாடம் முழுமையாகத் தரப்பட்டுள்ளது.


</doc>
<doc id="239699" url="https://ta.wikipedia.org/wiki?curid=239699" title="ரகுபர் தாசு">
ரகுபர் தாசு

ரகுபர் தாசு சார்க்கண்ட் மாநிலத்தின் பத்தாவது முதல்வர். சார்க்கண்டில் 2014ல் நடந்த சட்டமன்ற தேர்தலில் பாசக கூட்டணி பெரும்பான்மை பெற்றதை அடுத்து முதல்வராக டிசம்பர் 29, 2014 அன்று பதவியேற்றார். 59 வயதுடைய இவர் பாசக கட்சியை சேர்ந்தவர். 1955, மே 3இல் சாம்செட்பூரின் பலுபசா பகுதியில் பிறந்த இவரின் தந்தை சாமன்ராம் தாய் சோனாவதி தேவி ஆவார்கள்.

சார்க்கண்டின் பழங்குடி இனத்தைச் சாராத முதல் முதல்வர் இவராவார். இவர் சம்சேத்பூர் கிழக்கு தொகுதியில் வெற்றிபெற்றவராவார். அத்தொகுதியில் ஐந்து முறை வெற்றி பெற்றுள்ளார். டாடா இரும்பாலையில் கிரேடு 4 தொழிலாளியாக வேலை செய்தவர். 1995இல் முதன்முறை சாம்சாட்பூர் கிழக்கு தொகுதியில் போட்டியிட்டார்.

இவர் டெலி இனக் குடும்பத்தைச் சார்ந்தவர். மே 3, 1955இல் எஃகு ஆலையொன்றில் தொழிலாளியாக இருந்த சவான்ராமிற்கு மகனாகப் பிறந்தார். மெட்ரிக் படிப்பை பலுபசா அரிசன உயர்நிலைப் பள்ளியில் முடித்த தாசு, அறிவியல் இளங்கலைப் பட்டப்படிப்பை சாம்செட்பூர் கூட்டுறவு கல்லூரியில் முடித்தார். பின்னர், அதே கல்லூரியில் சட்ட இளங்கலை படிப்பைத் தொடர்ந்தார். படித்த முடித்த பின்னர் டாட்டா ஸ்டீல் நிறுவனத்தில் பணி புரிந்தார்.

சாம்செட்பூர் கூட்டுறவு கல்லூரியில் அறிவியல் துறை மாணவரான இவர் மாணவர் சங்க தலைவராக இருந்தார். செயபிரகாசு நாராயணன் தலைமையில் 1974இல் மாணவர் இயக்கத்தில் இணைந்தார். அக்கல்லூரியிலேயே பின்பு சட்ட படிப்பு படித்தார். 1977இல் ஜனதா கட்சியில் சேர்ந்தார். பாசக ஆரம்பித்த மூன்று ஆண்டுகள் கழித்து அதில் சேர்ந்தார்.

பாபுலால் மராண்டி அமைச்சரவையிலும் அடுத்து இரு முறை அருச்சுன் முண்டா அமைச்சரவையிலும் அமைச்சர் பொறுப்பு வகித்தார். அப்போது நிதி, தொழில், நகர்ப்புறத் துறைகளுக்கான அமைச்சராக இருந்தார். இவர் சிபு சோரன் அமைச்சரவையில் 2009-10 காலத்தில் துணைமுதல்வராக பதவி வகித்தார்.

2010ஆம் ஆண்டின் சனவரி மாதத்தில் துணை முதல்வராகப் பணியாற்றியபோது, ராஞ்சி கழிவுநீர் திட்டத்தில் சிங்கப்பூர் பன்னாட்டு நிறுவனமான மெய்ன்னார்டிற்கு சாதகமாக விளங்கியதாக குற்றம் சுமத்தப்பட்டார்.



</doc>
<doc id="239701" url="https://ta.wikipedia.org/wiki?curid=239701" title="பி. கே. என். கலை மற்றும் அறிவியல் கல்லூரி">
பி. கே. என். கலை மற்றும் அறிவியல் கல்லூரி

பி. கே. என். கலை மற்றும் அறிவியல் கல்லூரி தமிழ்நாடு, மதுரை மாவட்டம் திருமங்கலத்திலுள்ள ஓர் இருபாலர் கல்லூரி ஆகும். 1996ஆம் ஆண்டு திருமங்கலம் பாண்டியகுல சத்திரிய நாடார் உறவின்முறையினரால் ஆரம்பிக்கப்பட்டது. மதுரை காமராசர் பல்கலைக்கழகத்தின் உறுப்புக் கல்லூரியான இக்கல்லூரி, திருமங்கலம் வட்டத்தில் ஆரம்பிக்கப்பட்ட முதல் கலைக் கல்லூரியாகும்.




</doc>
<doc id="239706" url="https://ta.wikipedia.org/wiki?curid=239706" title="சார்க்கண்டு விகாசு மோர்சா (பிரசாதந்திரிக்)">
சார்க்கண்டு விகாசு மோர்சா (பிரசாதந்திரிக்)

சார்க்கண்ட் விகாசு மோர்சா (பிரசாதந்திரிக்) என்பது சார்க்கண்ட் மாநில அரசியல் கட்சியாகும். சார்க்கண்டின் முன்னாள் முதல்வரான பாபு லால் மராண்டி என்பரால் தொடங்கப்பட்டது. இக்கட்சியின் பெயரை மொழிபெயர்த்தால் சார்க்கண்ட் முன்னேற்ற முன்னணி (சனநாயகம்) என்று வரும். இக்கட்சியின் தோற்றம் குறித்து 2006, செப்டம்பர் 6 அன்று மரான்டியால் கசாரிபாக் என்னும் இடத்தில் அறிவிக்கப்பட்டது. மரான்டி பாசகவில் இருந்தவர். அக்கட்சியில் தான் ஓரங்கட்டப்படுவதாக நினைத்து அதிலிருந்து 2006இன் நடுவில் விலகினார். 

சாம்செட்பூர் மக்களவைத் தொகுதிக்கு நடந்த இடைத்தேர்தலில் மருத்துவர் அஜய் குமார் சார்க்கண்ட் விகாசு மோர்சா சார்பில் போட்டியிட்டு பெரும் வாக்கு வேறுபாட்டில் 2011 யூன் அன்று வென்றார். இத்தொகுதி முன்னர் பாசகவின் செல்வாக்கு மிக்கதாக இருந்தது. மருத்துவர் அஜய் குமார் இந்தியக் காவல் பணி அலுவலரும் மருத்துவரும் ஆவார். அவர் நிர்வாக வணிக மேலாண்மையிலில் முதுகலை பட்டம் பெற்றவர். தற்போது மேக்சு குழுமத்தின் மேக்சு நீமன் (Max Neeman) என்ற நிறுவனத்தின் தலைமை செயல் அதிகாரியாக உள்ளார். 1990இல் சாம்செட்பூரின் காவல் துறை ஆணையராக இருந்த போது அந்நகரை குற்றவாளிகளின் பிடியில் இருந்து விடுவித்தார். 

2014ஆம் நடைபெற்ற சட்டமன்ற தேர்தலில் எட்டு தொகுதிகளில் வென்றது.


</doc>
<doc id="239715" url="https://ta.wikipedia.org/wiki?curid=239715" title="திரிங்காப்">
திரிங்காப்

திரிங்காப் (ஆங்கிலம், மலாய் மொழி: Tringkap) என்பது மலேசியா, பகாங், கேமரன் மலையில் உள்ள ஒரு சிறு நகரம் ஆகும். தாப்பா நகரில் இருந்து 72 கி.மீ. தொலைவிலும், கோலாலம்பூரில் இருந்து 215 கி.மீ. தொலைவிலும் இருக்கிறது. இந்த நகருக்கு மிக அருகாமையில் இருப்பது பிரிஞ்சாங் நகரம். திரிங்காப்பில் இருந்து 7 கி.மீ. தொலைவில் இருக்கிறது. 

முதன் முதலில் தேயிலை பயிர் செய்வதற்காக வந்த பிரித்தானியர்கள், இங்குதான் முதன்முதலில் தங்களுடைய அலுவலகங்களை அமைத்துக் கொண்டனர். "போ" தேயிலை நிறுவனத்தின் அலுவலகங்கள் முன்பு இங்குதான் இருந்தன. அதனால், சீனர்கள் இந்த இடத்தை "டாய் கோங் சி" ("Dai Gong Si") என்று அழைக்கின்றனர்.

இங்கு "தியோங்ஹுவா" பிரிவைச் சேர்ந்த சீனர்கள் மிகுதியாக வாழ்கின்றனர். இவர்களில் பெரும்பாலோர் காய்கறி பயிர் செய்கின்றனர் அல்லது சிறிய அளவிலான மலர்ப் பண்ணைகளை வைத்து இருக்கின்றனர். இங்கு பல காய்கறித் தோட்டங்கள் உள்ளன. திரிங்காப்பில் உள்ள தேனீப் பண்ணை "(Tringkap Bee Farm)" பிரசித்தி பெற்றது. 

கேமரன் மலைக்குச் செல்வதற்கு இரு சாலைகள் உள்ளன. முதல் வழி தாப்பாவில் இருந்து கேமரன் மலைக்குச் செல்லும் வழி. மற்றொன்று சிம்பாங் பூலாய், குவா மூசாங் வழியாகக் கேமரன் மலைக்குச் செல்லும் வழி. இந்த வழிகளில் இரண்டாவது வழியைப் பயன்படுத்துபவர்கள் கம்போங் ராஜா, "ரோஸ் வேளி" எனும் ரோஜா பண்ணை "(Rose Valley)", தேனீப் பண்ணையைத் தாண்டி திரிங்காப் நகரத்திற்கு வர வேண்டும். 

இங்குள்ள ரோஜா பண்ணை மிகவும் பிரசித்தி பெற்றது. 450 வகையான் ரோஜாக்கள் உள்ளன. இந்த பண்ணையில் நுழைந்ததுமே ரோஜா வாசனை மூக்கைத் துளைக்கும். இங்கே அரிய கேமரன் மலை காட்டு ரோஜாக்களும் உள்ளன.

திரிங்காப் நகரத்திற்கு அருகாமையில் உள்ள மற்ற நகரங்கள் ரிங்லெட், தானா ராத்தா, திரிங்காப், கோலா தெர்லா, கம்போங் ராஜா. 


</doc>
<doc id="239721" url="https://ta.wikipedia.org/wiki?curid=239721" title="பிரிசுபேன் துடுப்பாட்ட அரங்கம்">
பிரிசுபேன் துடுப்பாட்ட அரங்கம்

பிரிசுபேன் துடுப்பாட்ட அரங்கம் ("Brisbane Cricket Ground"), பரவலாக தி காபா, ஆஸ்திரேலியாவின் குயின்ஸ்லாந்து மாநிலத் தலைநகரான பிரிசுபேனின் முதன்மை விளையாட்டரங்கமாகும். இது அமைந்துள்ள "ஊல்லூன்காபா" புறநகர்பகுதியின் பெயரால் காபா என அழைக்கப்படுகின்றது.

1895இல் துடுப்பாட்டம் விளையாட ஏதுவாக இந்த அரங்கம் ஒதுக்கப்பட்டது; பாராளுமன்ற அணிக்கும் இதழாளர் அணிக்கும் இடையே முதல் துடுப்பாட்டம் திசம்பர் 19, 1896இல் நடைபெற்றது. இதற்கு முன்னதாக துடுப்பாட்டங்கள் 'கிரீன் ஹில்சில்' (தற்போது நார்தெர்ன் பஸ்வே அமைந்துள்ளது) நடைபெற்று வந்தன. since at least the early 1860s.

காபாவில் முதல்நிலை துடுப்பாட்டத்தைத் தவிர 1931 வரை கண்காட்சி மைதானமாகவும் பயன்படுத்தப்பட்டு வந்தது. முதல் தேர்வுத் துடுப்பாட்டம் ஆஸ்திரேலியாவிற்கும் தென்னாபிரிக்காவிற்கும் இடையே 1931ஆம் ஆண்டு நவம்பர் 27 முதல் திசம்பர் 3 வரை நடைபெற்றது.

கடந்த ஆண்டுகளில், காபா அரங்கம் தட களப் போட்டிகள், ஆஸ்திரேலியக் காற்பந்தாட்டம், அடிபந்தாட்டம், கச்சேரிகள், துடுப்பாட்டப் போட்டிகள், மிதிவண்டியோட்டம், இரக்பி கூட்டிணைவு, இரக்பி யூனியன், சங்கக் கால்பந்து மற்றும் மட்டக்குதிரை பந்தயங்களுக்கு பயன்படுத்தப்பட்டுள்ளது.

1993க்கும் 2005க்கும் இடையே காபா அரங்கம் A$128,000,000 செலவில் ஆறு முறை மீளமைக்கப்பட்டுள்ளது. ஆடுகளத்தின் அளவைகள்: கிழக்கு-மேற்காக 170.6 மீட்டர்கள்; வடக்கு-தெற்காக 149.9 மீட்டர்கள். இதனால் உயர்நிலை ஆத்திரேலியக் காற்பந்தாட்டங்களை இங்கு நடத்த இயலும். 42,000 பார்வையாளர்கள் அமரக்கூடிய வசதி கொண்டுள்ளது.



</doc>
<doc id="239722" url="https://ta.wikipedia.org/wiki?curid=239722" title="லேடாங் மலை">
லேடாங் மலை

லேடாங் மலை (மலாய் மொழி: "Gunung Ledang"; ஆங்கிலம்: "Mount Ophir"), மலேசியா, ஜொகூர் - மலாக்கா மாநிலங்களின் எல்லையில் அமைந்து உள்ளது. இந்த மலை வரலாற்றுப் புகழ் பெற்றது. தித்திவாங்சா மலைத் தொடரின் தென் கோடியில் அமைந்து இருக்கும் இந்த மலை, மலாக்கா வரலாற்றுப் பின்னணிகளைக் கொண்டது. தங்காக் நகரில் இருந்தும், வடக்கு தெற்கு நெடுஞ்சாலையில் இருந்தும் 17 கி.மீ. தொலைவில் உள்ளது. 

மலேசியாவில் மிகவும் புகழ்பெற்ற இந்த மலையை, தமிழில் லேடாங் மலை என்று அழைக்கிறார்கள். லேடாங் மலையை தங்காக் நகரில் இருந்து தெளிவாகப் பார்க்க முடியும். மலையேறிகள், பறவைப் பார்வையாளர்கள், இயற்கை விரும்பிகளின் சொர்க்கபுரியாக விளங்கும் லேடாங் மலையில், மிதவெப்ப மண்டல காடுகளின் அழகிய இயற்கைக் காட்சிகளைக் கண்டு ரசிக்கலாம். இங்கே பல சிறிய பெரிய நீர்வீழ்ச்சிகளும் உள்ளன. 

ஜொகூர் லேடாங் மாவட்டத்தில் அமைந்து இருக்கும் இந்த மலை, மலேசியாவின் உயர்ந்த மலைகளில் 64-ஆவது இடம் வகிக்கிறது. அதே சமயத்தில், மலேசியாவில் அதிகமாக மலையேற்றம் கண்ட மலையாகவும் வரலாறு பதிக்கிறது. மேகக் கூட்டம் இல்லாத பிரகாசமான நாளில், லேடாங் மலை உச்சியில் இருந்து மலாக்கா நீரிணையையும் சுமத்திரா தீவையும் பார்க்க முடியும்.

இந்த லேடாங் மலையை புராண காலத்து தேவதை ஒருவர் காவல் காத்து வருவதாக மலேசியப் புராணக் கதைகளில் சொல்லப்படுகிறது. 

முன்பு காலத்தில் லேடாங் மலையில் வாழ்ந்த ஓர் இளவரசியின் புராணக் கதையே குனோங் லேடாங் இளவரசியின் புராணக் கதை என்பதாகும். லேடாங் மலையில், தேவதை போன்ற ஓர் இளவரசி வாழ்ந்து வந்ததாக இன்றும் நம்பப்படுகிறது. 

அந்த இளவரசியைப் பற்றி கேள்விப் பட்ட மலாக்காவின் சுல்தான் மகமுட் ஷா (ஆட்சி காலம்: 1488 to 1511), அவரைத் திருமணம் செய்து கொள்ள விரும்பினார். அதற்கு அந்த இளவரசி சில நிபந்தனைகளை விதித்தார். 

அந்த நிபந்தனைகளைச் சுல்தான் மகமுட் ஷாவினால் நிறைவேற்ற முடியவில்லை. அதனால், மலாக்கா சுல்தானகம் அழிவு பெற்றதாகவும் சொல்லப் படுகிறது. 1511-ஆம் ஆண்டு, மலாக்காவைப் போர்த்துக்கீசியர்கள் கைப்பற்றினர். சுல்தான் மகமுட் ஷா, பகாங் மாநிலத்திற்குத் தப்பிச் சென்றார்.

லேடாங் மலையைப் பற்றி மலாய் இலக்கியத்தில் ஒரு கவிதையும் உள்ளது. 


லேடாங் நீர்வீழ்ச்சி அல்லது அசகான் நீர்வீழ்ச்சி எனும் பெயரில் இங்கு ஒரு பொழுதுபோக்குச் சார்ந்த பகுதி இருக்கிறது. வார இறுதி நாட்களில், பொது மக்கள் இங்கு வந்து செல்கின்றனர். இந்தப் பொழுது போக்குத் தளத்தில் பல்வேறு வசதிகள் செய்து தரப்பட்டு உள்ளன. லேடாங் மலையில் இருந்து பெருகி வரும் தெளிந்த நீரோட்டம் மக்களைக் கவர்கின்றது. இயற்கை விரும்பிகளுக்கு ஓர் அமைதியான இடம். 

‘சவுஜானா அசகான்’ (மலாய்: "Saujana Asahan") எனும் தன்முனைப்புத் தூண்டுதல் மையமும் இங்கு இருக்கிறது. லேடாங் மலையின் அடிவாரத்தில், அந்த மையம் இருக்கிறது. இங்கு முகாம் திடல்கள், வனவலம், மலையேற்றம், பாறையேற்றம், பறவைகள் பார்த்தல் போன்றவற்றிற்கு ஏற்பாடுகள் செய்து தரப் படுகின்றன. அரசாங்க அமைப்புகள், வர்த்தக நிறுவனங்கள், தனியார் அமைப்புகள் அந்த மையத்தின் சேவைகளைப் பயன்படுத்திக் கொள்கின்றன.




</doc>
<doc id="239737" url="https://ta.wikipedia.org/wiki?curid=239737" title="திருவாலங்காடு (திருவள்ளூர்)">
திருவாலங்காடு (திருவள்ளூர்)

திருவாலங்காடு (Thiruvalangadu) இந்தியாவின், தமிழ் நாடு மாநிலத்துக்கு உட்பட்ட திருவள்ளூர் மாவட்டத்தில் உள்ளது. இது திருத்தணி வட்டத்துக்கு உட்பட்ட திருவாலங்காடு ஊராட்சி ஒன்றியத்தைச் சேர்ந்தது

இது திருவள்ளூர் சட்டமன்றத் தொகுதிக்கும், திருவள்ளூர் மக்களவைத் தொகுதிக்கும் உட்பட்டது.

வடாரண்யேசுவரர் கோயில்

அரக்கோணம், திருத்தணி



</doc>
<doc id="239738" url="https://ta.wikipedia.org/wiki?curid=239738" title="திருவாலங்காடு">
திருவாலங்காடு

திருவாலங்காடு என்ற பெயரில் உள்ள கட்டுரைகள்:


</doc>
<doc id="239740" url="https://ta.wikipedia.org/wiki?curid=239740" title="எஃப். எக்ஸ். சி. நடராசா">
எஃப். எக்ஸ். சி. நடராசா

எஃப். எக்ஸ். சி. நடராசா (21 சூலை 1911 - ) ஈழநாட்டின் யாழ்ப்பாணத்தில் உள்ள காரைநகரில் தோன்றியவர். மகாவித்துவான் என்றும், எழுத்தாளர் என்றும் பலராலும் அறியப்பட்டவர். இவர் உருவாக்கிய மட்டக்களப்பு மான்மியம் என்னும் நூல் மிகவும் சிறப்பு வாய்ந்த ஒன்றாகும்.

காரைநகர் அம்பலச் சட்டம்பியார், சுளிபுரம் அதிபர். சு. சிவபாதசுந்தரம், காரைநகர் உடையார் நாகலிங்கம், காரைநகர் சபாபதிப்பிள்ளை ஆகியோரிடம் தமிழ் இலக்கண இலக்கியங்களை ஆரம்பத்தில் கற்றார். பின்னர் சுவாமி விபுலானந்தரைக் குருவாகக் கொண்டு பாலபண்டிதம் கற்றார். மட்டக்களப்பு கத்தோலிக்கப் பாடசாலைகளில் ஞானச் சகோதரர்களின் ஆதரவில் வளர்ந்தார். அக்காலத்தில் அருட் சகோதரர் இன்னாசிமுத்து, அருட் சகோதரர் பிலிப்பு ஆகியோரிடமும் கற்க நேர்ந்தது.



</doc>
<doc id="239741" url="https://ta.wikipedia.org/wiki?curid=239741" title="மார்க்கண்ட நதி">
மார்க்கண்ட நதி

மார்கண்ட நதி அல்லது மார்கண்டேய நதி (Markanda River) என்னும் ஆறு தென்பெண்ணை ஆற்றின் துணை ஆறாகும். இவாவாறு கர்நாடக மாநில எல்லைப் பகுதியான முத்தியால்மடுகு என்ற மலைப் பகுதியில் வெளியேறும், சிறுசிறு ஒடைகள் சேர்ந்து உருவாகிறது. இவ்வாறு கிருட்டிணகிரி மாவட்டம் வேப்பனப்பள்ளி ஒன்றியத்தைச் செழுமையாக்கி, எண்ணேகொல்புதூர் என்ற பகுதியில் தென்பெண்னை ஆற்றில் கலக்கிறது.


</doc>
<doc id="239742" url="https://ta.wikipedia.org/wiki?curid=239742" title="சின்னாறு (வத்தல்மலை)">
சின்னாறு (வத்தல்மலை)

சின்னாறு வத்தல்மலை அடிவாரம், இலளிகம், மிட்டாரெட்டி அள்ளி போன்ற பகுதிகளில் உருவாகி நல்லம்பள்ளி, வெங்கட்டம்பட்டி வழியாக இலக்கியம்பட்டியை அடைந்து தர்மபுரி நகரின் வழியாக ராமாக்காள் ஏரியை நிரப்பி பின்னர் தென்பெண்ணையாற்றில் கலக்கிறது. தருமபுரியை ஒட்டிய வத்தல்மலையின் நீர்பிடிப்புப் பகுதியிலிருந்து வரும் நீர் அப்பனஹள்ளி கோம்பை கிராமத்துக்கு அருகே நதியாக உருவெடுக்கிறது. இங்கிருந்து இந்த நதி, தருமபுரி நகரைச் சுற்றி ஓடி சுமார் நாற்பது கிலோமீட்டர் பயணித்து கம்பைநல்லூர் ஏரிக்குச் சென்று பின்னர் தென்பெண்ணையாற்றில் கலக்கிறது. லளிகம், மிட்டாரெட்டிஹள்ளி, ஏமகுட்டியூர், இலக்கியம்பட்டி, அன்னசாகரம் வழியாக இந்த நதியின் கால்வாய் செல்கிறது. இடையில் உள்ள லளிகம் பெரிய ஏரி, அதியமான்கோட்டை ஏரி, மாதேமங்கலம் சோழவராயன் ஏரி, ஒட்டப்பட்டி ஏரி, நூலஹள்ளி ஏரி, கோவிலூர் ஏரி, ஏமகுட்டியூர் ஏரி, அன்னசாகரம் ஏரி, இலக்கியம்பட்டி ஏரி, மொடக்கேரி, ராமக்காள் ஏரி, மதிகோன்பாளையம் ரெட்ரி ஏரி, ஹளே தருமபுரி ஏரி, குண்டலப்பட்டி பக்கிரிகுட்டை ஏரி, செட்டிக்கரை ஏரி முதலான பல ஏரிகள் இந்த நதியால் மழைக்காலங்களில் நிரம்பி வழிந்து, வழிநெடுக பல ஆயிரம் ஏக்கர் நிலங்களில், கரும்பு, வாழை, நெல், மஞ்சள் என விவசாயம் செழித்து விளங்கக் காரணமாய் இருந்துள்ளது. இந்த நதியால் ஏரிகள் மட்டுமல்ல, தருமபுரி நகரிலும் அதனை ஒட்டியுள்ள கிராமங்களிலும் உள்ள சர். தாமஸ் மன்றோ உருவாக்கிய கான் சாஹிப் குளம், ஆங்கிலேயர் ஆட்சி காலத்தில் ஆங்கிலேய அதிகாரிக்கு கீழ் பணியாற்றிய நரச ஐயர் என்பாரது பெயரால் உள்ள நரசையர் குளம், குண்செட்டி குளம், பலப்பன்குட்டை போன்று வழிநெடுகிலும் எத்தனையோ குளங்கள் நிரம்பி அதனைச் சுற்றியுள்ள கிணறுகளில் நீர்மட்டம் உயரக் காரணமாய் இருந்துள்ளது.


</doc>
<doc id="239755" url="https://ta.wikipedia.org/wiki?curid=239755" title="ஆகநல் வானொலி 91.2">
ஆகநல் வானொலி 91.2

2012 ஆம் ஆண்டு தைப்பொங்கல் நாளன்று ஆகநல் பள்ளி வளாகத்தில் திறக்கப்பட்ட இவ்வானொலி நிலையம் மத்திய அரசின் அனுமதியுடன் 17-02-2014 முதல், தனது முறையான ஒலிபரப்பை தொடங்கியது. கல்வி, கலாச்சாரம், சுகாதாரம், உடல்நலம், சுற்றுசூழல், விவசாயம், கலை இலக்கியம் முதலிய பல்வேறு தலைப்புகளில் நிகழ்ச்சிகள் தயாரிக்கப்பட்டு பண்பலை 91.2 MHZ அலைவரிசையில் தினமும் ஒலிபரப்பாகின்றது ஆகநல் வானொலி கொங்கணாபுரத்தில் அமைந்துள்ளது.


</doc>
<doc id="239762" url="https://ta.wikipedia.org/wiki?curid=239762" title="மேற்கு ஆஸ்திரேலிய துடுப்பாட்ட சங்க அரங்கம்">
மேற்கு ஆஸ்திரேலிய துடுப்பாட்ட சங்க அரங்கம்

வாக்கா அரங்கம் ("WACA Ground", ) மேற்கு ஆஸ்திரேலியாவின் பேர்த்தில் உள்ள விளையாட்டரங்கம் ஆகும். இந்த அரங்கத்தின் பெயர் இதன் உரிமையாளர்களும் இயக்குபவர்களுமான மேற்கு ஆத்திரேலிய துடுப்பாட்ட சங்கத்தின் ஆங்கில முதலெழுத்துக்களின் தொகுப்பாகும். 

வாக்கா அரங்கம் 1890களிலிருந்து மேற்கு ஆத்திரேலியாவின் "துடுப்பாட்டத் தாயகமாக" விளங்குகின்றது. 1970–71 தொடர் முதல் தேர்வுத் துடுப்பாட்டம் இங்கு ஆடப்படுகின்றது. இந்த அரங்கம் மேற்கு ஆத்திரேலியாவின் முதல்தரத் துடுப்பாட்ட அணியான வெஸ்டர்ன் வாரியர்சின் தாயக அரங்கமாக விளங்குகின்றது. தவிரவும் மகளிர் தேசிய துடுப்பாட்ட கூட்டிணைவு அணிக்கும் வெஸ்டர்ன் ஃபூரி அணிக்கும் தாயக அரங்கமாக விளங்குகின்றது. பிக் பேஷ் லீக் ஆட்டங்களில் பேர்த் இசுகார்ச்சர்சு அணி இங்கு விளையாடுகின்றது; இந்த ஆட்டங்களில் இந்த அரங்கம் #உலை எனக் குறிப்பிடப்படுகின்றது.

வாக்காவிலுள்ள துடுப்பாட்ட ஆடுகளம் உலகில் மிகவும் விரைவான, எழும்புகின்ற தன்மையுடையதான ஆடுகளங்களில் ஒன்றாக உள்ளது. ஆடுகளத்தின் புறப்பரப்பும் பந்து விரைந்தோடுமாறு உள்ளது. இக்காரணங்களாலும் மதியத்திற்குப் பின்னர் வீசும் கடற்காற்றாலும் இந்த அரங்கம் விரைவுப் பந்து வீச்சாளர்களுக்கும் துயல்பந்து வீச்சாளர்களுக்கும் விருப்பமான அரங்கமாக உள்ளது. இந்த அரங்கத்தில் மிகவும் விரைவாக ஓட்டங்களும் எடுக்கப்பட்டுள்ளன – திசம்பர் 2014 நிலவரப்படி, மிக விரைவாக அடிக்கப்பட்டுள்ள தேர்வு நூறுகளில் நான்கு வாக்காவில் அடிக்கப்பட்டுள்ளன.

துடுப்பாட்டத்தைத் தவிர இந்த அரங்கம் தடகள விளையாட்டுகள், அவுஸ்திரேலியக் காற்பந்தாட்டம், அடிபந்தாட்டம், சங்கக் கால்பந்து, இரக்பி லீக், இரக்பி யூனியன் போன்ற பிற விளையாட்டுக்களுக்கும் பயன்படுத்தப்பட்டு வந்துள்ளது; ஆனால் அண்மைக்காலங்களில் இந்த விளையாட்டுக்கள் மாற்று அரங்கங்களில் ஆடப்படுகின்றன. பல முன்னணி இசைக் கச்சேரிகளும் இங்கு நிகழ்த்தப்படுகின்றன.



</doc>
<doc id="239765" url="https://ta.wikipedia.org/wiki?curid=239765" title="ஸ்டான்லி துச்சி">
ஸ்டான்லி துச்சி

ஸ்டான்லி துச்சி () (பிறப்பு: நவம்பர் 11, 1960) ஒரு அமெரிக்க நாட்டு நடிகர் ஆவர். இவர் தயாரிப்பாளர், திரைக்கதையாசிரியர், குரல் நடிகர், இயக்குநர் எனப் பன்முகம் கொண்டவர். இவர் , நரன் குல நாயகன், த ஹங்கர் கேம்ஸ் கட்சிங் பயர், , வைல்ட் கார்ட், போன்ற பல திரைப்படங்களிலும் பல தொலைக்காட்சி தொடர்களிலும் நடித்துள்ளார்.



</doc>
<doc id="239767" url="https://ta.wikipedia.org/wiki?curid=239767" title="மிலோ வேண்டிமிக்லியா">
மிலோ வேண்டிமிக்லியா

மிலோ வேண்டிமிக்லியா () (பிறப்பு: ஜூலை 8, 1977) ஒரு அமெரிக்க நாட்டு நடிகர் ஆவார். இவர் இயக்குநராகவும் பணியாற்றியுள்ளார். இவர் வைல்ட் கார்ட் போன்ற திரைப்படங்களிலும், ஹீரோஸ் போன்ற பல தொலைக்காட்சி தொடர்களிலும் நடித்துள்ளார்.

மிலோ வேண்டிமிக்லியா ஜூலை 8, 1977ஆம் ஆண்டு அமெரிக்காவின் கலிபோர்னியா மாகாணத்தில் பிறந்தார். இவர் ஆங்கிலேய-ஸ்காட்டிஷ் வம்சாவழியை சேர்ந்தவர்.


</doc>
<doc id="239769" url="https://ta.wikipedia.org/wiki?curid=239769" title="பாம்பாறு (வட தமிழ்நாடு)">
பாம்பாறு (வட தமிழ்நாடு)

பாம்பாறு, தென்பெண்ணை ஆற்றின் துணை ஆறாகும். இந்த ஆறு ஆந்திரப் பிரதேசத்தின் குப்பம் வனப்பகுதியிலிருந்து வெளியேறும் மழைநீரில் தோன்றி, மத்தூர் ஒன்றியம் ஓதிக்குப்பம் ஏரியை வந்தடைகிறது. ஏறக்குறைய 50 ஏக்கர் பரப்பளவிலான இந்த ஏரியிலிருந்து தொடங்கும் இந்த ஆறு பர்கூர் ஒன்றியம், மத்தூர் ஒன்றியம், ஊத்தங்கரை ஒன்றியம் போன்ற பகுதிகளில் பாய்ந்து பாம்பாறு நீர்த்தேக்கம் என்னும் பெயரில், கிருட்டிணகிரி மாவட்டத்தில் ஊத்தங்கரை வட்டம் மாரம்பட்டி அருகே அணை கட்டப்பட்டுள்ள அணையை வந்தடைகிறது. அணை நிரம்பியபின் வெளியேறும் உபரி நீர் தென்பெண்ணை ஆற்றை வந்தடைகிறது. ஆந்திர அரசு கட்டிய தடுப்பணைகளால் ஒதிக்குப்பம் ஏரிக்கு வரும் நீர் மிகவும் குறைந்து போயுள்ளதால் அணை பெரும்பாலும் வறண்டே காணப்படுகிறது. ஆறும் ஆக்கிரமிப்புகளுக்கு உள்ளாகி வருகிறது. 


</doc>
<doc id="239770" url="https://ta.wikipedia.org/wiki?curid=239770" title="கம்பையநல்லூர் ஆறு">
கம்பையநல்லூர் ஆறு

கம்பையநல்லூர் ஆறு தென்பெண்ணை ஆற்றின் துணை ஆறாகும். இவ்வாறு பிக்கிலி மலையில் தோன்றி, பாலக்கோடு, அரூர் வட்டத்தின் சில பகுதிகளில் பாய்ந்து செழுமையாக்கி தென்பெண்ணை ஆற்றில் கலக்கிறது.



</doc>
<doc id="239771" url="https://ta.wikipedia.org/wiki?curid=239771" title="வாணியாறு">
வாணியாறு

வாணியாறு என்னும் ஆறு தென்பெண்ணை ஆற்றின் துணை ஆறாகும். இவ்வாறு சேர்வராயன் மலையில் தோன்றி தருமபுரி மாவட்டம்,பாப்பிரெட்டிப்பட்டி வட்டம் பொம்மிடி, பாப்பிரெட்டிப்பட்டிப் பகுதிகளில் பாய்ந்து செழுமையாக்கி தென்பெண்ணை ஆற்றில் கலக்கிறது. இவ்வாற்றின் குறுக்கே வாணியாறு அணை என்னும் பெயரில் பாப்பிரெட்டிப்பட்டி அருகேயுள்ள முள்ளிக்காடு என்ற இடத்தில் அணை கட்டப்பட்டுள்ளது. 


</doc>
<doc id="239776" url="https://ta.wikipedia.org/wiki?curid=239776" title="வாங்குவோர் கழிவிரக்கம்">
வாங்குவோர் கழிவிரக்கம்

ஒன்றை வாங்கியபின், ஏற்படும் வருத்த உணர்வே வாங்குவோர் கழிவிரக்கம் (Buyer's Remorse) எனப்படுகிறது. இது பொதுவாக மிக விலையுயர்ந்த பொருள்களை வாங்குவதுடனே அதிகமாக சம்பந்தப்படுகிறது. இதற்கான பொதுவான காரணங்களாக ஆடம்பர குற்றவுணர்ச்சி, ஏமாற்றப்பட்டோம் எனும் எண்ணங்கள் முக்கியமாக கருதப்படுகின்றன..

இது புலப்பாட்டு முரண்பாட்டிலிருந்து தோன்றுவதாக அறியப்படுகிறது, குறிப்பாக முடிவெடுத்த பின் வரும் முரண்பாடுகளால் ஏற்படுகிறது. அதிமுதலீடுகளில் ஈடுபடும்போது, இரண்டு ஒத்த மாற்றுக்கள் (மாற்று வழிகள், பொருள்கள்) இருக்கும்போது, இக்கழிவிரக்கம் ஏற்படுகிறது.


</doc>
<doc id="239780" url="https://ta.wikipedia.org/wiki?curid=239780" title="குனோங் லேடாங் இளவரசியின் புராணக் கதை">
குனோங் லேடாங் இளவரசியின் புராணக் கதை

குனோங் லேடாங் இளவரசியின் புராணக் கதை (மலாய்: "Legenda Puteri Gunung Ledang"; ஆங்கிலம்: "Legend of Gunung Ledang"; ஜாவி: "ليڬيندا ڤوتري ڬونوڠ ليدڠ" ) என்பது, முன்பு காலத்தில் லேடாங் மலையில் வாழ்ந்த ஓர் இளவரசியின் புராணக் கதையாகும். ஜொகூர், மலாக்கா மாநிலங்களின் எல்லையில் இருக்கும் லேடாங் மலையில், புராண காலத்து தேவதை ஒருவர் காவல் காத்து வருவதாக மலேசியப் புராணக் கதைகளில் இன்றும் சொல்லப்படுகிறது. அந்த வகையில், மலாய் இலக்கியக் களஞ்சியமான செஜாரா மலாயுவில் "(Sejarah Melayu)" குனோங் லேடாங் இளவரசியைப் பற்றிய ஒரு புராணக் கதையும் எழுதப் பட்டுள்ளது. 

மலாக்காவை ஆட்சி செய்த சுல்தான்களில் கடைசியாக ஆட்சி செய்தவர் சுல்தான் மகமுட் ஷா. 1488 லிருந்து 1511 வரை இவருடைய ஆட்சி காலம். அவருடைய காலத்தில், லேடாங் மலையின் உச்சியில் ஓர் அழகிய இளவரசி வாழ்ந்து வந்ததாக நம்பப் பட்டது. அந்த அழகு தேவதையின் செய்தி சுல்தான் மகமுட் ஷாவின் காதுகளுக்கு எட்டியது. 

சுல்தானின் மனைவியும் காலமாகி விட்டார். இந்தக் கட்டத்தில், லேடாங் இளவரசியைப் பற்றி கேள்விப் பட்ட சுல்தான் மகமுட் ஷா, அவரைத் திருமணம் செய்து கொள்ள விரும்பினார். ஓர் அரச குழுவையும் அனுப்பி வைத்தார். அந்தக் குழுவில் மலாக்கா கடற் படைத்தலைவர் ஹங் துவா, முக்கிய அமைச்சர்களான சாங் செத்தியா, துன் மாமாட் ஆகியோரும் இருந்தனர்.

லேடாங் மலையின் உச்சியை அடைவதற்கு அரச தூதுக் குழுவினர் மிகவும் சிரமப்பட்டனர். பாதி மலையில் ஏறிக் கொண்டு இருக்கும் போது ஒரு பெரிய புயல் காற்று. அதன் பின்னர், ஹங் துவா, சாங் செத்தியா ஆகிய இருவராலும் தொடர்ந்து ஏற முடியவில்லை. துன் மாமாட் மட்டும் தனி ஒருவராக மலை உச்சியை அடைந்தார்.

மலையுச்சியில் ஓர் அழகிய பூங்காவனம் இருப்பதைக் கண்டு துன் மாமாட் பிரமித்துப் போனார். திடீரென்று ஒரு வயதான மூதாட்டி அங்கே வந்து ’யார் நீ’ என்று கேட்டார். அதற்கு ‘நான் மலாக்கா சுல்தானின் தூதுவன், லேடாங் இளவரசியைத் திருமணம் செய்து கொள்ள சுல்தான் ஆசைப் படுகிறார்’ என்று பதில் கூறினார்.

அதற்கு அந்த மூதாட்டி, ‘இளவரசியிடம் உங்களுடைய கோரிக்கையைத் தெரிவிக்கிறேன். அதுவரை பொறுமையாக இருக்கவும்’ என்று சொல்லி அங்கிருந்து மறைந்து போனார். கொஞ்ச நேரம் கழித்து அந்த மாது மறுபடியும் தோன்றினார். ’இளவரசியிடம் உங்கள் செய்தியைச் சொன்னேன். சுல்தானுக்கு வணக்கம் சொல்லி, இளவரசியார் சில நிபந்தனைகளையும் விதித்தார். 

அவருடைய நிபந்தனைகளைப் பூர்த்தி செய்தால் திருமணம் செய்து கொள்ள சம்மதிக்க முடியும் என்கிறார்’ என சொன்னார். இளவரசியார் விதித்த நிபந்தனைகள்:

இளவரசியாரின் எல்லா நிபந்தனைகளையும் சுல்தான் மகமுட் ஷாவினால் நிறைவேற்ற முடியவில்லை. அதனால், லேடாங் இளவரசியைத் திருமணம் செய்து கொள்ள முடியாமல் போய்விட்டது. 1511-ஆம் ஆண்டு, மலாக்காவைப் போர்த்துக்கீசியர்கள் கைப்பற்றினர். அதன் பின்னர், மலாக்கா சுல்தானகம் ஒரு முடிவிற்கு வந்தது. சுல்தான் மகமுட் ஷாவும் பகாங் மாநிலத்திற்குத் தப்பிச் சென்றார்.

லேடாங் மலையைப் பற்றி மலாய் இலக்கியத்தில் ஒரு கவிதையும் உள்ளது. 


குனோங் லேடாங் இளவரசியின் கதை, ஒரு புராணக் கதையாக இருந்தாலும், உண்மையாக இருக்கலாம் என்று மலேசிய மக்கள் இன்றும் நம்புகின்றனர்.

குனோங் லேடாங் இளவரசியின் புராணக் கதையைப் பற்றி ஒரு மேடை நாடகமும், இரு திரைப் படங்களும் தயாரிக்கப்பட்டுள்ளன.






</doc>
<doc id="239782" url="https://ta.wikipedia.org/wiki?curid=239782" title="பெல்லரைவ் ஓவல் அரங்கம்">
பெல்லரைவ் ஓவல் அரங்கம்

பெல்லரைவ் ஓவல் ("Bellerive Oval"), பரவலாக புரவலர் பெயரால் பிளென்டுஇசுடோன் எரீனா ("Blundstone Arena"), என அறியப்படும் இந்த விளையாட்டரங்கம் ஆஸ்திரேலியாவின் தாசுமேனியாவின் ஹோபார்ட்டின் கிழக்குக் கடலோரத்தில் கிளாரன்சு நகரின் பெல்லரைவ் புறநகர்ப்பகுதியில் அமைந்துள்ளது; இங்கு முதன்மையாக துடுப்பாட்டம் மற்றும் ஆத்திரேலியக் காற்பந்தாட்ட போட்டிகள் நடத்தப்படுகின்றன. தாசுமேனியாவில் பன்னாட்டுத் துடுப்பாட்டப் போட்டிகளை நடத்தும் ஒரே இடமாக இந்த அரங்கம் விளங்குகின்றது. 16,000 பேர் அமரக்கூடிய இந்த அரங்கத்தில் சாதனை வருகைப்பதிவாக 2003ஆம் ஆண்டில் ஆத்திரேலியா, இங்கிலாந்து ஆட்டத்தின்போது 16,719 பேர் கண்டு களித்தனர்.

இது மாநில துடுப்பாட்ட அணிகளின் விளையாட்டரங்கமாக உள்ளது; தாசுமேனியப் புலிகள், ஓபர்ட்டு அரிக்கேன்சு அணிகளின் தாயக அரங்கமாக உள்ளது. இங்கு 1988 முதல் ஒருநாள் பன்னாட்டுத் துடுப்பாட்ட ஆட்டங்களும் 1989 முதல் பன்னாட்டுத் தேர்வு ஆட்டங்களும் நடைபெறுகின்றன. $16 மில்லியன் செலவில் மேம்பாடுகள் மேற்கொள்ளப்பட்டு 2002 இறுதியில் முடிவுற்றது.


</doc>
<doc id="239789" url="https://ta.wikipedia.org/wiki?curid=239789" title="பூர்ணிமா பாக்கியராஜ்">
பூர்ணிமா பாக்கியராஜ்

பூர்ணிமா பாக்கியராஜ் இந்தியத் திரைப்பட நடிகையாவார். இவர் மலையாளம், தமிழ், தெலுங்குத் திரைப்படங்களில் நடித்துள்ளார். 1980-1984 ஆண்டுகளில் பிரபல நடிகையாகத் திகழ்ந்தார். இவர் சங்கர் என்ற நடிகருடன் மலையாளத்திலும், மோகன் என்ற நடிகருடன் தமிழ் திரைப்படங்களிலும் நடித்து பிரபலமானார்.

இவர் நடிகர், இயக்குனர், திரைக்கதை எழுத்தாளர் எனப் பன்முகம் கொண்டிருந்த பாக்கியராஜை திருமணம் செய்து கொண்டார். இவர்களுக்கு சரண்யா, சாந்தனு என்ற இரு குழந்தைகள் உள்ளனர்.



</doc>
<doc id="239799" url="https://ta.wikipedia.org/wiki?curid=239799" title="குலங்கிழார்">
குலங்கிழார்

குலங்கிழார் என்போர் கோயில் அர்ச்சகர்களாகிய சிவப்பிராமணர்கள் ஆவர்.

பல்லவர் ஆட்சியிலும், பாண்டியர் ஆட்சியிலும் கோயில் அர்ச்சகர்களாகிய சிவப்பிராமணர்கள் குலங்கிழார்கள் என்று அழைக்கப்பட்டனர். <br> 

குலம் என்பது கோயிலைக் குறிக்கும். கிழார் தலைமையுடையவர், மேலானவர் என்ற பொருளைத் தரும். 

திருமால் கோயில் அர்ச்சகர்களும், சிவன் கோயில் அர்ச்சகர்களும் குழங்கிழார்கள் என்ற சிறப்புப் பெயரினைப் பெற்றிருந்தனர். 

<references>


</doc>
<doc id="239801" url="https://ta.wikipedia.org/wiki?curid=239801" title="மாணிகள்">
மாணிகள்

மாணிகள் என்போர் கோயில் வழிபாட்டில் உதவியாளராக உள்ளவர்கள் ஆவர். இவர்கள் கோயில் பணிகளில் நியமிக்கப்பட்டிருந்தனர். 

கோயிலில் திருமேனி தொட்டு வழிபாடு செய்யும் சிவப் பிராமணர்களுக்கு உதவியாளராக அமைக்கப்பெறும் பிரமச்சரிய பிராமணர்கள் கல்வெட்டுகளில் குறிக்கப்பட்டுள்ளனர். இவர்கள் மாணிகள், மாண் என்ற பெயராலும் அழைக்கப்பட்டுள்ளனர். <br> 
'திருப்பரிசாரகஞ்செய்யும் மாணிகள்' <br>
'திருப்பரிசாரகங்செய்யும் மாண் ஒன்று' <br>

இவர்கள் கோயிலில் செய்யும் பணி பரிசாரகம் என்று பெயர் பெறும். 

சிவன் கோயில்களில் மாணிகள் செய்யும் பணிகள் இவை என்பதைத் திருவலஞ்சுழிக் கல்வெட்டு கீழ்க்கண்டவாறு தெளிவாக உணர்த்துகிறது. <br>
'திருமஞ்சன நீரட்டியும் திருவிளக்குத் <br>
தூண்டியும், பரிவாரம் ஆராதிச்சும் <br>
திருவமிர்திட்டும், திருமேனி வடிச்சும் <br>
மற்றும் இக்கோயிலுக்க வேண்டும் <br> 
பணி செய்யும் மாணிகள்' <br>

<references>


</doc>
<doc id="239802" url="https://ta.wikipedia.org/wiki?curid=239802" title="சுருதி (நடிகை)">
சுருதி (நடிகை)

சுருதி (, 18 செப்டம்பர்) தென்னிந்திய நடிகையாவார். இவர் 120 கன்னட திரைப்படங்களில் நடித்துள்ளார். தமிழ், மலையாளம் ஆகிய மொழித் திரைப்படங்களில் நடித்துள்ளார். இவர் பிலிம் பேர் விருதினை நான்கு முறை வென்றுள்ளார்.



</doc>
<doc id="239805" url="https://ta.wikipedia.org/wiki?curid=239805" title="ஜூன் ஆர்">
ஜூன் ஆர்

ஜூன் ஆர் 2006 ல் வெளிவந்த தமிழ்த் திரைப்படமாகும். இத்திரைப்படத்தினை ரேவதி வர்மா இயக்கியுள்ளார். இத்திரைப்படத்தில் ஜோதிகா, குஷ்பூ, சரிதா, பிசூ மேனன் ஆகியோர் நடித்துள்ளனர்.



</doc>
<doc id="239807" url="https://ta.wikipedia.org/wiki?curid=239807" title="புதுயுகம் தொலைக்காட்சியின் நிகழ்ச்சிகளும் தொடர்களும்">
புதுயுகம் தொலைக்காட்சியின் நிகழ்ச்சிகளும் தொடர்களும்



</doc>
<doc id="239811" url="https://ta.wikipedia.org/wiki?curid=239811" title="சம்மு காசுமீர் மக்களின் சனநாயக கட்சி">
சம்மு காசுமீர் மக்களின் சனநாயக கட்சி

சம்மு காசுமீர் மக்களின் சனநாயக கட்சி என்பது சம்மு காசுமீர் மாநில அரசியல் கட்சியாகும். 1998இல் இதை முன்னாள் உள்துறை அமைச்சரான முப்தி முகமது சயீத் தொடங்கினார். இக்கட்சி அக்டோபர் 2002இல் மாநில ஆட்சியைக் கைப்பற்றியது. 2004 மக்களவையிலும் மாநிலங்களவையிலும் தலா ஒரு உறுப்பினரைக் கொண்டிருந்ததுடன் ஐக்கிய முற்போக்குக் கூட்டணியில் அங்கம் 2009 வரை பங்கு பெற்றது. 

தற்போது இக்கட்சியின் தலைவராக மெகபூபா முப்தி உள்ளார். முப்தி முகமது சையது சம்மு காசுமீர் மக்களின் சனநாயக கட்சியும் காங்கிரசும் இணைந்த கூட்டணி அரசுக்கு அக்டோபர் 2002 முதல் நவம்பர் 2005 வரை தலைமையேற்று முதல்வராகப் பணியாற்றினார். 

சம்மு காசுமீர் மக்களின் சனநாயகக் கட்சி தற்சார்பு அரசு (இறையாண்மையுடைய அரசு) என்ற கொள்கையுடையது. இது தன்னாட்சி என்பதிலிருந்து வேறுபாடானது. இது இறையாண்மையுடைய அரசு என்ற அரசியல் தத்துவத்தை நம்பும் கட்சியாகும். சம்மு காசுமீர் மக்கள் மேம்பாடு அடைய வேண்டும் என்பதில் இது உறுதியாய் உள்ளது. சம்மு காசுமீருக்கு புதிய அரசியல் அதிகாரங்கள் கிடைப்பதற்காகப் பேச்சுவார்த்தையிலும் ஈடுபடுகிறது. 2014 மக்களவைத் தேர்தலில் இக்கட்சி மூன்று தொகுதிகளில் வென்றது. 2014 சட்டமன்ற தேர்தலில் 28 தொகுதிகளில் வென்று அதிக உறுப்பினர்களைக் கொண்ட கட்சியாக உள்ளது.

2014ஆம் ஆண்டு நடந்த மக்களவைத் தேர்தலில் மெகபூபா முப்தி அனந்நாக் மக்களவை தொகுதியில் இருந்தும் 2014ஆம் ஆண்டு நடந்த சட்டமன்ற தேர்தலில் முப்தி முகமது சையது அனந்நாக் சட்டமன்ற தொகுதியில் இருந்தும் தேர்ந்தெடுக்கப்பட்டார்கள். முப்தி முகமது சையது பிப்ரவரி 28, 2015 அன்று சம்மு காசுமீர் மாநில முதல்வராகப் பதவியேற்றார். 


</doc>
<doc id="239814" url="https://ta.wikipedia.org/wiki?curid=239814" title="கீசாங்">
கீசாங்

கீசாங் (ஆங்கிலம், மலாய் மொழி: Kesang) என்பது மலேசியா, மலாக்கா, ஜாசின் மாவட்டத்தில் உள்ள ஒரு சிறு நகரம் ஆகும். ஜாசின் நகரில் இருந்து 7 கி.மீ. தொலைவிலும், மலாக்கா மாநகரில் இருந்து 26 கி.மீ. தொலைவிலும் இருக்கிறது. 

கீசாங் சிறுநகரம் ஒரு சமவெளியில் அமைந்து இருக்கிறது. முன்பு காலத்தில் ஈயக் கனிமத்திற்கு பெயர் போன இடம். ஈயம் தோண்டி எடுக்கப்பட்ட இடங்கள் இப்போது ஈயக் குட்டைகளாக மாறியுள்ளன. அந்தக் குட்டைகளில் இப்போது மீன்கள் வளர்க்கப் படுகின்றன. மீன் வளர்ப்புத் துறை உபரி வருமானத்தை ஈட்டித் தரும் துறையாக மாறி வருகிறது.

இந்த நகரில் சீனர்கள் அதிகமாக வாழ்ந்தாலும், நகரைச் சுற்றியுள்ள கிராமங்களில் மலாய்க்காரர்களையும் கணிசமான எண்ணிக்கையில் காண முடியும். கீசாங் சிறுநகரத்தைச் சுற்றிலும் நிறைய ரப்பர் தோட்டங்களும், எண்ணெய்ப்பனைத் தோட்டங்களும் காணப்படுகின்றன. சில இடங்களில் நெல் விவசாயம் செய்யப்படுகிறது.

1950-களில் டுரியான் துங்கலில் இருந்து கீசாங்கிற்குச் செல்வதற்கு மண்பாதை இருந்தது. பாதை நெடுகிலும் அடர்ந்த காடுகள் இருந்தன. அவை 1960-களில் மலாயா அவசரகாலத்தின் போது கம்யூனிஸ்டுகளின் புகலிடமாகவும் விளங்கின. இப்போது அந்த மண்பாதை, தார் சாலையாக மேம்பாடு கண்டுள்ளது.

கீசாங்கில் இருந்து ஆறு கி.மீ. தொலைவில் மலேசிய மலாக்கா தொழில்நுட்ப பல்கலைக்கழகம் "(Universiti Teknikal Malaysia Melaka)" இருக்கிறது. இந்தப் பல்கலைக்கழகம் 2000-ஆம் ஆண்டு டிசம்பர் மாதம் முதல் தேதி கட்டப்பட்டது. இது மலேசியாவின் 14-ஆவது பல்கலைக்கழகம் ஆகும். இந்தப் பல்கலைக்கழகத்திற்கு மூன்று பயிற்று வளாகங்கள் உள்ளன. 

தலை வளாகம் கீசாங் - டுரியான் துங்கல் பகுதியில் உள்ளது. 2010-ஆம் ஆண்டு 766 ஏக்கர் பரப்பளவில் தலை வளாகம் உருவாக்கப்பட்டது. மிக நவீன வசதிகளுடன் கூடிய கட்டமைப்புகளுடன் இந்தப் பல்கலைக்கழகம் பிரசித்தி பெற்று விளங்குகிறது. இரு பயிற்று வளாகங்கள் மலாக்கா ஹங் துவா சாலையிலும், ஆயர் குரோ தொழில்பேட்டையிலும் இயங்கி வருகின்றன. 

இந்தோனேசியா, சவூதி அரேபியா, சாட், சிரியா, பாகிஸ்தான், கேமரூன், வங்காள தேசம், தான்சானியா, இந்தியா, சோமாலியா, சிங்கப்பூர், கத்தார், பாலஸ்தீனம், லிபியா, ஈராக், ஈரான், கானா, பிரான்ஸ், ஏமன், நைஜீரியா, ஜோர்டான் ஆகிய நாடுகளைச் சேர்ந்த மாணவர்கள் இங்கு உயர்க்கல்வி பயில்கின்றனர்.



</doc>
<doc id="239822" url="https://ta.wikipedia.org/wiki?curid=239822" title="சமண அறநெறிகள் (நூல்)">
சமண அறநெறிகள் (நூல்)

சமண அறநெறிகள் அனந்தபுரம் கிருட்டினமூர்த்தி எழுதிய நூலாகும். 

நரகர் பிறப்பு தொடங்கி, தவம், இல்லறத்தாருக்கான ஒழுக்க நெறிகள், துறவியார் தவம் உள்ளிட்ட பல தலைப்புகளைக் கொண்டுள்ளது. சமண அறநெறிகள் தொடர்பாக கல்வெட்டில் காணப்படும் நுணுக்கங்களும் ஆராயப்பட்டுள்ளன.

<references>

'சமண அறநெறிகள்', நூல், (முதற்பதிப்பு, 1998; பல்லவி பதிப்பகம், பெரியார் தெரு, எம்.ஜி.ஆர்.நகர், சென்னை)


</doc>
<doc id="239823" url="https://ta.wikipedia.org/wiki?curid=239823" title="மனுக்கா நீள்வட்ட அரங்கம்">
மனுக்கா நீள்வட்ட அரங்கம்

மனுக்கா ஓவல் அல்லது மனுக்கா நீள்வட்ட அரங்கம் ("Manuka Oval") ஆத்திரேலியத் தலைநகர் கான்பராவின் வணிக மாவட்டமான மனுக்காவை அடுத்த கிரிஃபித் புறநகர்ப் பகுதியில் அமைந்துள்ள துடுப்பாட்ட அரங்கமாகும். ஆத்திரேலியக் காற்பந்தாடப் போட்டிகளின்போது புரவலர் காரணங்களுக்காக இசுடார்டிராக் ஓவல் கான்பரா என அழைக்கப்படுகின்றது. இந்த அரங்கத்தின் கொள்ளளவு 13,550 பேர் ஆகும்; இருப்பினும் சில நேரங்களில் இதைவிடக் கூடுதலானவர்கள் காணலாம். 

இந்த அரங்கத்தில் கோடைக்காலத்தில் துடுப்பாட்ட விளையாட்டுக்களும் குளிர்காலத்தில் ஆத்திரேலிய காற்பந்தாட்ட போட்டிகளும் ஆடப்படுகின்றன.
அரங்கப் பொறுப்பாளரின் இரண்டு மாடிக் குடியிருப்பு திடலுடன் இணைக்கப்பட்டுள்ளது. இது 1930 ஆம் ஆண்டுகளில் கட்டப்பட்டது. நீள்வட்ட அரங்கைச்சுற்றிலும் சைப்பிரசு, பாப்புலசு, கருவாலி, எல்ம் மரங்கள் 1920 ஆம் ஆண்டுகளில் நடப்பட்டன. இங்குள்ள புள்ளிப்பலகை, 1901 காலத்து "ஜாக் பிங்கிள்டன் புள்ளிப்பலகை", மெல்போர்ன் துடுப்பாட்ட அரங்கத்திலிருந்து இங்கு கொணரப்பட்டது; அங்கு 1980களில் புதிய இலத்திரனியல் புள்ளிப்பலகை நிறுவப்பட்டப்போது இவ்வாறு மாற்றப்பட்டது. இந்தப் பலகை மனுக்காவில் நிறுவப்பட்ட சமயத்தில் மரணமடைந்த ஆத்திரேலிய துவக்க ஆட்டக்காரரும் அரசியல் விமரிசகரும் எழுத்தாளருமான ஜாக் பிங்கிள்டன் நினைவாக அவ்வரது பெயர் இதற்கு சூட்டப்பட்டுள்ளது.



</doc>
<doc id="239830" url="https://ta.wikipedia.org/wiki?curid=239830" title="ஈடன் பூங்கா">
ஈடன் பூங்கா

ஈடன் பூங்கா ("Eden Park"), நியுசிலாந்தின் பெரிய நகரமான ஆக்லன்ட் நகரின் மத்தியில் அமைந்துள்ள நாட்டின் மிகப்பெரும் விளையாட்டரங்கமாகும். ஆக்லன்டின் மத்திய வணிக மாவட்டத்திலிருந்து தென்மேற்கே மூன்று கிமீ தொலைவில் ஈடன் குன்று, கிங்சுலாந்து புறநகர்ப்பகுதிகளின் எல்லைகளுக்கிடையே அமைந்துள்ளது. குளிர்காலத்தில் இரக்பி ஆட்டங்களுக்கும், கோடைக்காலத்தில் துடுப்பாட்டங்களுக்கும் முதன்மையாக பயன்படுத்தப்பட்டாலும், இங்கு சங்கக் கால்பந்து ஆட்டங்களும் நடத்தப்பட்டுள்ளது. 2011 ஆம் ஆண்டில் நடந்த இரக்பி உலகக் கோப்பை போட்டிகளின் போது குழு நிலை ஆட்டங்களும், இரண்டு காலிறுதிகளும், இரு அரையிறுதிகளும், இறுதி ஆட்டமும் இங்கே நடத்தப்பட்டது. முன்னதாக 1987ஆம் ஆண்டு இரக்பி உலகக்கோப்பையிலும் இறுதி ஆட்டம் இங்கு நடந்துள்ளது; இதனால் உலகில் இரு இரக்பி உலகக்கோப்பை இறுதியாட்டங்ள் நடைபெற்ற ஒரே விளையாட்டரங்கம் என்ற பெருமை பெற்றது. ஆத்திரேலியாவும் நியூசிலாந்தும் இணைந்து நடத்தும் 2015 துடுப்பாட்ட உலகக்கிண்ணப் போட்டியின் நிகழிடங்களில் ஒன்றாக விளங்குகின்றது.



</doc>
<doc id="239832" url="https://ta.wikipedia.org/wiki?curid=239832" title="மக்ளீன் பூங்கா">
மக்ளீன் பூங்கா

மக்ளீன் பூங்கா ("McLean Park"), நியூசிலாந்தின் நேப்பியரில் அமைந்துள்ள விளையாட்டரங்கமாகும். இங்கு விளையாடப்படும் இரு முதன்மையான விளையாட்டுக்கள், துடுப்பாட்டமும் இரக்பி யூனியனும் ஆகும். நியூசிலாந்திலுள்ள துடுப்பாட்டத்திற்குப் பொருத்தமான பத்து அரங்கங்களில் இதுவும் ஒன்றாகவுள்ளது. 

பன்னாட்டு சீர்தரத்தில் உள்ள மகளீன் பூங்காவில் முதன்மையான வெளியரங்க விளையாட்டரங்கமும், ரோட்னி கிரீன் நூற்றாண்டு நிகழ்வு மையம் என்ற உள்ளரங்கு விளையாட்டரங்கமும் உள்ளன. இதனை ஆக்சு பே இரக்பி யூனியனும் நடுவண் மாவட்டங்கள் துடுப்பாட்ட சங்கமும் தாயக அரங்கமாக கொண்டுள்ளன. பந்து வீச்சாளர்கள் நூற்றாண்டு மேடை முனையிலிருந்தும் மேட்டுக்கரை முனையிலிருந்தும் பந்து வீசுகின்றனர். பன்னாட்டு நாள் கோட்டிற்கு அண்மையில் உள்ளதால் உலகின் மிகவும் கிழக்கில் அமைந்துள்ள தேர்வுப் போட்டி அரங்கமாக விளங்குகின்றது. 



</doc>
<doc id="239835" url="https://ta.wikipedia.org/wiki?curid=239835" title="நிதி ஆயோக்">
நிதி ஆயோக்

நிதி ஆயோக் (NITI Aayog) அல்லது நீதி ஆயோக் என்பது இந்தியாவின் மத்திய திட்டக்குழுவுக்கு மாற்றாக அமைக்கப்பட்டுள்ள ஒரு குழுவாகும். இதில் "நிதி" (NITI - National Institution for Transforming India) என்பதன் பொருளாகும். இது 2015, சனவரி மாதம் 1ஆம் தேதியிலிருந்து செயல்பட துவங்கியுள்ளது. இதன் தற்போதைய துணைத் தலைவராக ராஜிவ் குமார் உள்ளார்.

இந்திய நாடு சுதந்திரம் அடைந்த பிறகு மாநிலங்களில் வளர்ச்சித் திட்டங்களுக்கு நிதி ஒதுக்குவது தொடர்பாக 1950 ஆம் ஆண்டு மார்ச் மாதம் 15 ஆம் தேதி மத்திய திட்டக்குழு ஏற்படுத்தப்பட்டது. இந்தத் திட்டக் குழுவின் முதல் தலைவராக அப்போதைய பிரதமர் நேரு இருந்தார். இந்நிலையில் 2014 ஆம் ஆண்டு சுதந்திர தின உரையின்போது பிரதமர் நரேந்திர மோடி தலைமையிலான பாரதிய ஜனதா அரசு மத்திய திட்டக் குழுவை கலைத்துவிட்டு, மாநிலங்களுக்கு முக்கியத்துவம் அளிக்கும் வகையில் புதிய குழு அமைக்கப்படும் என அறிவித்தார். இதன்படி 2015, சனவரி 1 ஆம் தேதி திட்டக் குழுவுக்குப் பதிலாக நிதி ஆயோக் என்ற புதிய அமைப்பு மத்திய அரசால் உருவாக்கப்பட்டது.

இந்த அமைப்பின் தலைவராகப் பிரதமர் செயல்படுவார். துணைத் தலைவர் மற்றும் ஐந்து நிரந்தர உறுப்பினர்களும் பிரதமரால் நியமிக்கப்படுவார்கள்.




</doc>
<doc id="239836" url="https://ta.wikipedia.org/wiki?curid=239836" title="வேளச்சேரி இரயில் நிலையம்">
வேளச்சேரி இரயில் நிலையம்

வேளச்சேரி தொடருந்து நிலையம் சென்னை பறக்கும் தொடருந்துத் திட்டத்தைச் சார்ந்த வேளச்சேரியில் உள்ள தொடருந்து நிலையம் ஆகும். 

19 நவம்பர் 2007 அன்று வேளச்சேரி தொடருந்து நிலையம் செயல்பட துவங்கியது. வேளச்சேரி தொடருந்து நிலையமானது சென்னை மற்றும் காஞ்சிபுரம் மாவட்டங்களுக்கு இடையே ஒரு எல்லை போல் செயல்படுகிறது.

இங்கு உள்ள நடைமேடையின் நீளம் 280 மீட்டர் ஆகும். தொடருந்து நிலைய வளாகத்தில் 12,250 சதுர மீட்டர் பரப்பளவு கொண்ட திறந்தவெளி வாகன நிறுத்த வசதி உள்ளது.
தொடருந்து நிலையத்தில் இருந்து அரை கி.மீ தொலைவில் (வேளச்சேரி) விஜயநகரம் பேருந்து நிலையம் உள்ளது. அங்கிருந்து சென்னையின் பிற பகுதிகளுக்கு பேருந்தில் செல்லலாம்.

இந்த நிலையத்தில் இருந்து பூங்கா நகர் வரை தொடர்வண்டியில் செல்லலாம். பெருங்குடி, தரமணி, திருவான்மியூர், இந்திரா நகர், கஸ்தூரிபா நகர், மைலாப்பூர் வழியாக சென்னை சென்ட்ரல்(பூங்கா நகர்) நிலையத்தை அடையலாம்.


</doc>
<doc id="239851" url="https://ta.wikipedia.org/wiki?curid=239851" title="ஏக்லி ஓவல் அரங்கம்">
ஏக்லி ஓவல் அரங்கம்

ஏக்லி ஓவல் ("Hagley Oval", "ஹேக்லி நீள்வட்ட அரங்கம்") நியூசிலாந்தின் தெற்குத் தீவில் கிறைஸ்ட்சேர்ச் நகரில் "ஹேக்லி பூங்கா" என்னுமிடத்தில் அமைந்துள்ள துடுப்பாட்ட விளையாட்டரங்கமாகும். இங்கு முதன்முதலாக பதியப்பட்டுள்ள ஆட்டம் 1867 ஆம் ஆண்டில் நிகழ்ந்தது. கேன்டர்பரி துடுப்பாட்ட அணிக்கும் ஒடாகோ துடுப்பாட்ட அணிக்கும் இடையே இந்த ஆட்டம் நடைபெற்றது. அதன்பிறகு 1920 ஆம் ஆண்டுகள் வரை கேன்டர்பரி இதனை அடிக்கடி பயன்படுத்தவில்லை.

உள்நாட்டு மாநில அணிகளுக்கிடையேயான புளுங்கெட் கேடய ஆட்டமொன்று முதலில் திசம்பர் 1907 அன்று கேன்டர்பரிக்கும் ஆக்லன்டிற்கும் இடையே நடைபெற்றது. பின்னர் 1979 இல் தான் கேன்டர்பரி திரும்பவும் இங்கு விளையாடியது; 1993ழ94 ஆண்டுகளில் செல் கோப்பை ஆட்டங்களுக்கு இதனைத் தன் தாயக அரங்கமாகக் கொண்டது. 

இந்த அரங்கத்தில் முதல் ஒருநாள் பன்னாட்டுத் துடுப்பாட்டம் இசுக்காட்லாந்திற்கும் கனடாவிற்கும் இடையே உலகக்கிண்ண தகுநிலைப் போட்டிகளுக்காக சனவரி 23, 2014 அன்று நடந்தது. இங்கு மூன்று மகளிர் தேர்வுத் துடுப்பாட்டப் போட்டிகளும் ஆறு மகளிர் ஒருநாள் பன்னாட்டுத் துடுப்பாட்டப் போட்டிகளும் நடந்தேறியுள்ளன. 

2013இல் இந்த அரங்கை பன்னாட்டு துடுப்பாட்ட நிகழிடமாக மேம்படுத்தும் திட்டத்தை கேன்டர்பரி துடுப்பாட்ட சங்கம் முன்மொழிந்தது; நிரம்ப சர்ச்சைக்குப் பின்னர் சுற்றுச்சூழல் நீதிமன்றம் இதற்கு ஒப்புதல் அளித்தது.

2014இல் நியூசிலாந்தின் எட்டாவது தேர்வுத் துடுப்பாட்ட நிகழிடமாக ஹக்ளே ஓவல் ஏற்கப்பட்டது; இலங்கைக்கு எதிரான பொக்சிங் நாள் தேர்வு ஆட்டம் 2011 நிலநடுக்கத்திற்கு பிறகான கிறைஸ்ட்சேர்ச்சின் முதல் தேர்வாட்டமாக அமைந்தது.



</doc>
<doc id="239859" url="https://ta.wikipedia.org/wiki?curid=239859" title="பூந்துறையான்">
பூந்துறையான்

முனைவர் பூந்துறையான் (பிறப்பு: ஏப்ரல் 23, 1950, இயற்பெயர் : இரத்தினமூர்த்தி) தமிழகத்தைச் சேர்ந்த தமிழ் ஆய்வாளர் ஆவார். தமிழ்நாட்டில், ஈரோடு மாவட்டம், கள்ளிப்பட்டி என்னும் ஊரில் பிறந்தவர். இவரது பெற்றோர் கா.வெங்கடாசலம், வீரம்மாள். மனைவி சாந்தி. இவர் தமிழுக்காக உழைக்கும் முதன்மையானவர்களில் ஒருவர். தமிழாசிரியராகப் பணியாற்றி ஓய்வுபெற்றவர். தனித்தமிழறிஞர்கள் பலரின் தொடர்பில் இருந்தவர். அவர்களின் நூல்களைக் கற்றும், இயக்கப் பணிகளில் பங்கெடுத்தும் வருபவர். தொல்காப்பிய நோக்கில் புதுக்கவிதை என்னும் தலைப்பைத் தேர்ந்து எடுத்து, பேராசிரியர் முனைவர் கா. அரங்கசாமியின் நெறிப்படுத்தலில் முனைவர் பட்டம் பெற்றவர். தமிழகத் தமிழாசிரியர் கழகம் உள்ளிட்ட அமைப்புகளில் இணைந்து தமிழ்ப்பணி புரிந்து வருபவர். தொடர்ந்து தொல்காப்பிய ஆய்விலும், சங்க இலக்கிய ஆய்வுகளிலும் ஈடுபட்டு வருபவர்.

இவர் கள்ளிப்பட்டியில் தொடக்க காலக் கல்வியை முடித்தவர். மேலைச்சிவபுரி கணேசர் செந்தமிழ்க் கல்லூரியில் வித்துவான் படிப்பை நிறைவு செய்தவர். மதுரை காமராசர் பல்கலைக்கழகத்தில் முதுகலை, கோவை பாரதியார் பல்கலைக்கழகத்தில் இளம் முனைவர், முனைவர் பட்டங்களைப் பெற்றவர். 




</doc>
<doc id="239860" url="https://ta.wikipedia.org/wiki?curid=239860" title="செடான் பூங்கா அரங்கம்">
செடான் பூங்கா அரங்கம்

செடான் பூங்கா ("Seddon Park") நியூசிலாந்தின் நான்காவது பெரிய நகரமும் "சிற்றூர் பசுமைத்தன்மை" உடையதுமான ஆமில்டனில் அமைந்துள்ள துடுப்பாட்ட விளையாட்டரங்கமாகும். இங்கு பார்வையாளர்களுக்கு சிற்றுலா சென்ற உணர்வு ஏற்படுகின்றது. நியூசிலாந்தின் கொள்ளளவில் நான்காவது பெரிய துடுப்பாட்ட அரங்கமாகவும் 'உண்மையான' நீள்வட்ட அரங்கங்களில் மூன்றாவது பெரிய அரங்கமாகவும் விளங்குகின்றது. இந்த விளையாட்டரங்கத்திற்கு முன்னாள் நியூசிலாந்தின் பிரதமர் ரிச்சர்டு செடானின் பெயர் சூட்டப்பட்டுள்ளது.



</doc>
<doc id="239870" url="https://ta.wikipedia.org/wiki?curid=239870" title="சாக்சுட்டன் ஓவல் அரங்கம்">
சாக்சுட்டன் ஓவல் அரங்கம்

சாக்சுட்டன் ஓவல் ("Saxton Oval") அல்லது சாக்சுட்டன் களம் ("Saxton Field") நியூசிலாந்தின் நெல்சனில் உள்ள துடுப்பாட்ட ஆடுகளமாகும். இது 2015 துடுப்பாட்ட உலகக்கிண்ணத்திற்கான நிகழிடங்களில் ஒன்றாகத் தேர்ந்தெடுக்கப்பட்டுள்ளது. இப்போட்டிகளின்போது மூன்று ஆட்டங்கள் இங்கு நடைபெறுகின்றன.
நெல்சன் துடுப்பாட்ட சங்கம் $3.8 மில்லியன் செலவில் இதைக் கட்டி முடித்த பின்னர் முந்தைய டிரபால்கர் பூங்காவிலிருந்து இங்கு மாறியது. பன்னோக்கு விளையாட்டு வளாகத்தின் ஒரு அங்கமாக சாக்சுட்டன் ஓவல் உள்ளது. இந்த வளாகத்தில் தடகள விளையாட்டுக்கள், சங்கக் கால்பந்து, வளைதடிப் பந்தாட்டம் மற்றும் மென்பந்தாட்டம் விளையாடவும் வசதிகள் உள்ளன.

இங்கு ஆடவருக்கான முதல் பன்னாட்டு துடுப்பாட்டம் சனவரி 4, 2014 அன்று நடைபெற்றது; மேற்கிந்தியத் தீவுகளுக்கும் நியூசிலாந்திற்கும் இடையே 50 பந்துப் பரிமாற்ற ஆட்டம் ஆடப்பட்டது.


</doc>
<doc id="239878" url="https://ta.wikipedia.org/wiki?curid=239878" title="முதலாம் சிவமாறன்">
முதலாம் சிவமாறன்

முதலாம் சிவமாறன் (679–726) என்பவன் மேற்கு கங்க மரபைச்சேர்ந்த மன்னன் இவன் இவனுக்கு முன் ஆட்சியில் இருந்த பூவிக்ரமனின் சகோதரன். இவன் ஆட்சிப் பொறுப்பேற்றதும் சாளுக்கியர்களும்,பல்லவர்களும் இவனை அடக்க முற்பட்டனர். ஆனால் சிவமாறன் எவருக்கும் தலை வணங்காமல் திறம்பட ஆட்சி செலுத்தினான். இவனது கல்வெட்டுகள் தமிழகத்தின் தர்மபுரி,கிருட்டிணகிரி மாவட்டங்களில் காணப்படுகின்றன.

அவனி மகேந்திரன், ஸ்திரவிநித பிருத்துவி கொங்கனி, நவகாமன், சிஸ்த பிரியன் போன்ற பட்டப் பெயர்களைச் சிவமாறன் பெற்றிருந்தான்.

 

</doc>
<doc id="239879" url="https://ta.wikipedia.org/wiki?curid=239879" title="சிறீபுருசன்">
சிறீபுருசன்

சிறீபுருசன் (726–788), என்பவன் மேற்கு கங்க மரபைச்சேர்ந்த மன்னன் இம்மரபில் ஏறக்குறைய 62 ஆண்டுகள் ஆட்சிசெய்தவன். இவனுக்கு முன் ஆட்சியில் இருந்த முதலாம் சிவமாறனின் பேரன். இவன் கங்க மரபில் மிகச்சிறப்பாகப் பேசப்படும் மன்னனாவான்.

இவன் சிறந்த கல்விமான். யானைப்போரில் வல்லவன்.கஜசாத்திரம் என்ற நூலை எழுதியவன்.

பாண்டியன் பராங்குசன் கங்க நாட்டின் மீது படையெடுத்து வந்தான். சிறீபுருசன் சாளுக்கியரின் மேலாட்சியை ஏற்றிருந்ததால் இவனுக்கு ஆதரவாக சாளுக்கியரும் போர்க்களத்திற்கு வந்தனர். கி.பி.740 அல்லது 741ல் வேண்பை என்ற இடத்தில் நடந்த போரில் பாண்டியன் பராங்குசன் பெருவெற்றி பெற்றான். இப்போருக்கு பிறகு பாண்டிய பேரரசு தென்னாட்டின் உச்ச பேரரசாக மாறியது. இதன் பிறகு கங்கர்கள் பாண்டியரின் மேலாட்சியை ஏற்றுக்கொண்டு, அவர்களின் நேசத்திற்கு அடையாளமாகச் சிறிபுருசன் புதல்வியை பாண்டிய இளவரசன் பராந்தகனுக்கு மணமுடித்தனர். 

கட்டாணை, மகாராசாதிராசன், பரமேசுவரன், பிருத்துவி கொங்கணி, கொங்கணி முத்தரசன், பெருமானடி சிறீவல்லபன், ரணபஜனன் போன்ற பட்டப் பெயர்களைச் சிறீபுருசன் பெற்றிருந்தான்.

 

</doc>
<doc id="239882" url="https://ta.wikipedia.org/wiki?curid=239882" title="2015 ஏர்செல் சென்னை ஓப்பன்">
2015 ஏர்செல் சென்னை ஓப்பன்

2015 சென்னை ஓப்பன் என்பது 2015ஆம் ஆண்டுக்கான டென்னிசு தொழில்முறை விளையாட்டுக்காரர்கள் சங்கம் ஏற்புடைய டென்னிசு போட்டியாகும். இபோட்டி சென்னையில் நுங்கம்பாக்கம் டென்னிஸ் அரங்கத்தில் கடுந்தரை ஆடுகளங்களில் நடைபெற்றது. இந்தியாவில் நடைபெறும் ஒரே ஏடிபி போட்டியான இது 20ஆவது பதிப்பாகும். இப்போட்டி சனவரி 5, 2015 தொடங்கி சனவரி 11, 2015 வரை நடைபெற்றது.


கீழ்கண்ட விளையாட்டு வீரர்களுக்கு ஒற்றையர் முதன்மை நிரலில் ஆட நேரடி அழைப்பு வழங்கப்பட்டுள்ளது:

கீழ்கண்ட விளையாட்டு வீரர்கள் தகுநிலைப் போட்டிகள் மூலம் பங்கேற்க அழைக்கப்பட்டுள்ளனர்:


கீழ்கண்ட இரட்டையர்களுக்கு இரட்டையர் முதன்மை நிரலில் பங்கேற்க நேரடி அழைப்பு வழங்கப்பட்டுள்ளது:



</doc>
<doc id="239884" url="https://ta.wikipedia.org/wiki?curid=239884" title="இரண்டாம் சிவமாறன்">
இரண்டாம் சிவமாறன்

இரண்டாம் சிவமாறன் (788–816) என்பவன் மேலைக் கங்க மரபைச் சேர்ந்த மன்னன். இவன் சிறீபுருசனுக்கு பின் வந்த மன்னனாவான். 

இவன் நெருக்கடியான காலகட்டத்தில் ஆட்சி செய்தவனாவான். இவன் இராட்டிரகூட மன்னர்களை எதிர்த்தமையால் மூன்றாம் கோவிந்தனால் சிறைப்படுத்தப்பட்டான்.

கோவிந்தன் வட நாட்டுப் போரில் ஈடுபட்டபோது, சிவமாறன் சேர, பாண்டிய, பல்லவ மன்னர்களோடு சேர்ந்து எதிர்க் கூட்டணியில் பங்கு கொண்டான். வடக்கிலிருந்து திரும்பிய கோவிந்தனோடு நிகழ்ந்த போரில் கங்கர்களுக்கு பேரிழப்பு ஏற்பட்டது.


 

</doc>
<doc id="239885" url="https://ta.wikipedia.org/wiki?curid=239885" title="ரேஞ்சர் 2">
ரேஞ்சர் 2

ரேஞ்சர் 2 (Ranger 2) என்பது அமெரிக்காவின் நாசாவால் ரேஞ்சர் திட்டத்தில் ஏவப்பட்ட விண்கலன்களில் ஒன்றாகும். இவ்விண்கலம் 1961ஆம் ஆண்டின் நவம்பர் பதினெட்டாம் நாளில் செலுத்தப்பட்டது. இவ்விண்கலம் எதிர்கால நிலவுப் பயணத்திற்குத் தேவையான தரவுகளைச் சேகரிக்க அனுப்பப்பட்டது. காஸ்மிக் கதிர்கள், காந்தப் புலம், கதிர்வீச்சு, தூசிப் பொருட்கள், ஹைட்ரஜன் வாயு, பூமியின் ஈர்ப்பின் தாக்கம் ஆகியவற்றை பற்றிய சோதனைக்காகச் செலுத்தப்பட்டது.

இது ரேஞ்சர் 1 விண்கலத்தின் வடிவத்தை ஒத்தது. அறுங்கோண வடிவமுடையது. இதன் அடிப்பாகம் 1.5 மீட்டர் அளவுடையது. இதன் சூரிய மின்தகடுகள் 5.2 மீட்டர் அளவுடையன. இதன் அடிப்புறத்தில் அதிதிறன் அலை வாங்கி/செலுத்தி இணைக்கப்பட்டிருந்தது. இதன் 4 மீட்டர் உயரமுடைய கோபுரத்திலும் அடிப்புறத்திலும் சோதனைக் கருவிகள் பொருத்தப்பட்டிருந்தன.

இவ்விண்கலம் பூமியின் தாழ் வட்டப்பாதையில் நிலைநிறுத்தப்பட்டு, பின்னர் பாதை மாறுமாறு திட்டமிடப்பட்டிருந்தது. ஆனால், பூமியின் தாழ் வட்டப்பாதைக்குப் பின்னர், தொழில்நுட்பக் கோளாறு காரணமாய் திட்டமிட்டபடி செலுத்த இயலவில்லை. விண்கலம் நவம்பர் 20, 1961 அன்று பூமிக்குத் திரும்பியது.



</doc>
<doc id="239889" url="https://ta.wikipedia.org/wiki?curid=239889" title="நாகெல் புள்ளி">
நாகெல் புள்ளி

வடிவவியலில் ஒரு முக்கோணத்தின் நாகெல் புள்ளி ("Nagel point") என்பது அம்முக்கோணத்தின் ஒரு முக்கோண மையம் (ஒரு முக்கோணத்தில் அதன் அமைவிடம் மற்றும் அளவுகளால் மாறுபடாதவகையில் வரையறுக்கப்படும் புள்ளிகள் முக்கோண நடுப்புள்ளிகள்) ஆகும். முக்கோணம் "ABC" இன் வெளிவட்டங்களின் தொடுபுள்ளிகள் "T", "T", "T" எனில் "AT", "BT", "CT" ஆகிய மூன்று கோட்டுத்துண்டுகளும் முக்கோணத்தின் பிளப்பிகள்) ஆகும். அவை மூன்றும் ஒரு புள்ளியில் சந்திக்கின்றன. அப்புள்ளி முக்கோணத்தின் நாகெல் புள்ளி ("N") எனப்படுகிறது. 19ஆம் நூற்றாண்டின் ஜெர்மானியக் கணிதவியலாளரான கிறிஸ்டியன் ஹெயின்ரிச் வொன் நாகலைச் (Christian Heinrich von Nagel) சிறப்பிக்கும் விதமாக இப்புள்ளிக்குப் அவரது பெயர் இடப்பட்டுள்ளது.

வெளிவட்டங்களின் துணையின்றியும் "T", "T", "T" புள்ளிகளைக் காணலாம். "A" இலிருந்து முக்கோணத்தின் வரம்பு வழியே முக்கோணத்தின் அரைச்சுற்றளவு தொலைவில் "T" புள்ளியும், "B" இலிருந்து முக்கோணத்தின் வரம்பு வழியே முக்கோணத்தின் அரைச்சுற்றளவு தொலைவில் "T" புள்ளியும், "C" இலிருந்து முக்கோணத்தின் வரம்பு வழியே முக்கோணத்தின் அரைச்சுற்றளவு தொலைவில் "T" புள்ளியும் அமைகின்றன. இதனால் நாகெல் புள்ளியானது இருசமக்கூறிடப்பட்ட சுற்றளவுப் புள்ளி ("bisected perimeter point") எனவும் சில சமயங்களில் அழைக்கப்படுகிறது.,

நாகெல் புள்ளியானது கெர்கோன் புள்ளியின் ஐசோட்டாமிக் இணையியம் ஆகும். ஒரு முக்கோணத்தின் நாகெல் புள்ளி, நடுக்கோட்டுச்சந்தி, உள்வட்ட மையம் ஆகிய மூன்றும் ஒரே கோட்டின் மீதமைகின்றன. அக்கோடு, "நாகெல் கோடு" எனப்படுகிறது. நடுப்புள்ளி முக்கோணத்தின் நாகெல் புள்ளியாக உள்வட்ட மையம் இருக்கும்.

நாகெல் புள்ளியின் முக்கோட்டு ஆட்கூறுகள் (trilinear coordinates):

முக்கோணத்தின் பக்க நீளங்கள் "a" = |"BC"|, "b" = |"CA"|, and "c" = |"AB"| எனில்:



</doc>
<doc id="239895" url="https://ta.wikipedia.org/wiki?curid=239895" title="நான் சிந்திக்கிறேன், ஆகையால் நான் இருக்கிறேன்">
நான் சிந்திக்கிறேன், ஆகையால் நான் இருக்கிறேன்

நான் சிந்திக்கிறேன், ஆகையால் நான் இருக்கிறேன் ("", ஒலிப்பெயர்ப்பு: ""கொஜிட்டோ இர்கோ சும்""; , ; பண்டைய இலத்தீன்: ˈkoːɡitoː ˈɛrɡoː ˈsʊm; அல்லது சிறப்பாக , நான் சிந்தித்துக் கொண்டிருக்கிறேன், ஆகையால் நான் இருக்கிறேன்.) என்பது ரெனே டேக்கார்ட் என்ற மெய்யியலாளரின் மெய்யியல் கருத்துரை ஆகும். "நான்" இருப்பதால் சிந்திக்க முடிகிறது என்ற கூற்றானது ஒருவருடைய இருத்தலை அல்லது தன் இருப்பை அத்தாட்சிப்படுத்துகிறது என்ற இலகுவான அர்த்தத்தை வழங்குகிறது. அல்லது டேக்கார்ட் விபரிப்பதன்படி, "நாம் சந்தேகித்துக் கொண்டே நாம் இருக்கிறோமா என்பதை சந்தேகிக்க முடியாது."

இக் கருத்துரை எல்லா அறிவின் ஓர் அடிப்படைக்கும் புரிந்துகொள்ளல் வடிவத்தை வழங்கியதால் இது மேற்கத்தைய மெய்யியலில் அடிப்படை மூலக்கூறாகியது. கற்பனை, ஏமாற்றுதல் மற்றும் தவறு போன்ற பொய்யாக ஏனைய அறிவு இருக்கும்போது, ஒருவருடைய சொந்த இருப்பின் உண்மையின் அத்தாட்சியாக தன் இருப்பைப்பற்றியே சந்தேகித்தல் அல்லது சிந்தித்தல் சிறந்த செயல் ஆகும்.

அறிஞர்களைவிட தன் நாட்டவர்களுக்குச் செல்ல வேண்டும் என்ற நோக்கில் இலத்தீனில் எழுதுவதைத் தவிர்த்து பிரான்சிய மொழியில் அவர் எழுதிய "முறையின் விளக்கவுரை" (1637) () என்ற டேக்கார்ட்டின் உண்மையான கூற்றைக் கொண்டுள்ளது. இவர் "Cogito ergo sum" ("கொஜிட்டோ இர்கோ சும்") என்ற இலத்தீன் கூற்றை "மெய்யியலின் கொள்கைகள்" (1644) என்ற நூலின் பயன்படுத்தினார்.

ஆங்கிலம் பேசுவோரிடத்தில் இவ்விவாதம் "the cogito ergo sum argument" ("கொஜிட்டோ இர்கோ சும் விவாதம்") அல்லது சுருக்கமாக "the cogito" ("கொஜிட்டோ") என பிரபல்யமாக அறியப்படுகிறது.



</doc>
<doc id="239896" url="https://ta.wikipedia.org/wiki?curid=239896" title="கடவுளின் இருப்பு">
கடவுளின் இருப்பு

கடவுளின் இருப்பு அல்லது கடவுளின் இருத்தல் ("Existence of God") என்பதற்கெதிரான விவாதங்கள் மெய்யியலாளர்கள், இறையியலாளர்கள், அறிவியலாளர்கள் மற்றும் ஏனையவர்களால் ஆயிரம் ஆண்டுகளாக முன்மொழியப்பட்டு வந்துள்ளது. மெய்யியல் வரையறையில், இவ்விவாதம் அறிவாய்வியல் (இயற்கை, அறிவின் நோக்கம்) ஒழுங்குமுறைகள், உள்ளியம் (இருப்பின் இயற்கை, இருப்பு, உண்மை) என்பவற்றுடன் முதன்மையாக ஈடுபட்டதுடன், பெறுமதிக் கொள்கை, பூரணத்துவக் கருத்துக்கள் கடவுளின் கற்பிதங்களுடன் தொடர்புபட்டது. விவாத இருப்பின் பரந்த வகைகள் மீவியற்பியல், ஏரணம், அனுபவ அறிவு, உள்ளுணர்வுச் சார்பு என வகைப்படுத்தலாம். கடவுளின் இருப்பு மெய்யியல் உற்சாகமாக விவாதத்தில், சமய மெய்யியலில், பரவலர் பண்பாட்டில் விடயப் பொருளாகவுள்ளது.

மேற்கத்தைய மரபு மெய்யியலின் கடவுளின் இருப்பு பற்றிய உரையாடல் பிளேட்டோ, அரிசுட்டாட்டில் ஆகியோரினால் ஆரம்பமாகியது. இவர்கள் ஆரம்பித்த விவாதமானது தற்போது அண்டவியல் தொடர்பானதாக பகுப்பிடப்பட்டுள்ளது. கடவுளின் இருப்பு பற்றிய ஏனைய விவாதங்கள் முதலாவது உள்ளியம் பற்றிய விவாதத்தை உருவாக்கியவரான புனித அன்ஸ்லம், அண்டவியல் விவாதம் பற்றி (முறையே கலாம் விவாதம் மற்றும் முதலாவது வழி) தங்கள் சொந்த வெளியீட்டை அறிமுகப்படுத்திய இப்னு றுஷ்து மற்றும் தாமஸ் அக்குவைனஸ், அர்த்தமுடைய புலனுணர்வின் அத்தாட்சிக்கு இரக்கமுள்ள கடவுளின் இருப்பு ஏரணத்தின்படி தேவையாகும் என்ற ரெனே டேக்கார்ட், நல்லதின் இருப்பிலிருந்து கடவுளின் இருப்பினைப் பகுத்தறியலாம் என்ற இம்மானுவேல் கண்ட் ஆகியோரால் முன்வைக்கப்பட்டது. கடவுளின் இருப்புக்கு மாற்றுக் கருத்து வைத்த சிநதனையாளர்களாக டேவிட் கியூம், இம்மானுவேல் கண்ட், பிரீட்ரிக் நீட்சே, பெர்ட்ரண்டு ரசல் ஆகியோரைக் குறிப்பிடலாம். தற்கால பண்பாட்டில், கடவுளின் இருப்பு பற்றிய கேள்வி அறிவியலாளர்களான ஸ்டீபன் ஹோக்கிங், பிரான்சிஸ் கொலின்ஸ், ரிச்சர்ட் டாக்கின்சு, ஜோன் லெனொக்ஸ் ஆகியோராலும் மெய்யியலாளர்களான ரிச்சட் சுவின்புரூன், அல்வின் பிளான்டிங்கா, வில்லியம் லான் கிரேக், டானியல் டெனற், எட்வட் பெசர், டேவிட் பென்ட்லி காட் ஆகியோராலும் உரையாடப்பட்டுள்ளது.



</doc>
<doc id="239898" url="https://ta.wikipedia.org/wiki?curid=239898" title="ஆயர் குரோ">
ஆயர் குரோ

ஆயர் குரோ (ஆங்கிலம், மலாய் மொழி: Ayer Keroh) என்பது மலேசியா, மலாக்கா, மலாக்கா தெங்ஙா மாவட்டத்தில் உள்ள ஒரு முக்கிய நகரம் ஆகும். இந்த நகர்ப் பகுதி மேம்பாடு கண்டு, தற்சமயம் மலாக்கா மாநிலத்தின் அரசு நிர்வாக மையமாகவும் விளங்கி வருகிறது. சுற்றுலாப் பயணிகளைக் கவரும், குட்டி மலேசியா "(Mini Malaysia)", குட்டி ஆசியான் "(Mini ASEAN)", மலாக்கா வண்ணத்துப் பூச்சி - ஊர்வன காப்பகம் "(Malacca Butterfly & Reptile Sanctuary)", விலங்கியல் பூங்கா போன்றவை பிரசித்தி பெற்றவை. 

கோலாலம்பூர் மாநகரில் இருந்து 134 கி.மீ. தொலைவிலும், மலாக்கா மாநகரில் இருந்து 15 கி.மீ. தொலைவிலும் இருக்கிறது. தீபகற்ப மலேசியா, வடக்கு தெற்கு நெடுஞ்சாலையின் ஆயர் குரோ நுழைவுச் சாவடியில் இருந்து மூன்று கி.மீ. தொலைவில் இருக்கிறது. 

இரவு விலங்கியல் பூங்கா எனும் சுற்றுலாக் கவர் நிகழ்ச்சியும் இரவு நேரங்களில் நடைபெற்று வருகிறது. இரவு சார் விலங்குகளின் நடமாட்டத்தை அந்த நிகழ்ச்சியில் காண முடியும். தவிர, இங்குள்ள தாமான் புவாயா எனும் முதலைகள் பண்ணை "(Taman Buaya)", உலக தேனீக்கள் அருங்காட்சியகம் "(World Bees Museum)" போன்றவை, பொழுதுபோக்குச் சார்ந்த உயிரியல் பூங்காக்களாக விளங்குகின்றன. 

மலாக்கா மணிப்பால் மருத்துவக் கல்லூரி இங்குதான் உள்ளது. மலேசியாவைச் சேர்ந்த மாணவர்களும், வெளிநாட்டு மாணவர்களும் இந்தக் கல்லூரியில் மருத்துவம் பயின்று வருகின்றனர். மலாக்கா மாநகரத்தில் இருந்து 15 கி.மீ. தொலைவில் இருக்கும் ஆயர் குரோ பகுதியில், மலாக்கா மணிப்பால் மருத்துவக் கல்லூரி அமைந்து இருக்கிறது. 

1997 ஆம் ஆண்டு தோற்றுவிக்கப் பட்ட இந்தக் கல்லூரியில் இது வரை 1500 மருத்துவர்கள் படித்துப் பட்டம் பெற்றுள்ளனர். புக்கிட் பெருவாங் புற நகர்ப் பகுதியில் பல்லூடகப் பல்கலைக்கழகம் ஒன்றும் உள்ளது. மலேசியாவில் இருக்கும் ஒரே பல்லூடகப் பல்கலைக்கழகம் இது தான். இந்தப் பலகலைக்கழகத்தில் கணினியியல் படிப்பதற்கு மத்தியக் கிழக்கு நாடுகளில் இருந்து ஆயிரக் கணக்கான மாணவர்கள் வருகின்றனர்.

மலேசியப் பல்லூடகப் பலகல்கலைக்கழகம் "(Multimedia University, சுருக்கம்: MMU)," ஆயர் குரோவில்தான் இருக்கிறது. மலேசிய அரசாங்கம் அனுமதி வழங்கிய முதல் தனியார் பலகலைக்கழகம். 1996-இல் தோற்றுவிக்கப்பட்டது.
மலாக்கா மலேசியத் தொழில்நுட்பப் பலகல்கலைக்கழகம் "(Universiti Teknikal Malaysia Melaka, சுருக்கம்: UTeM)," எனும் அறிவியல் பல்கலைக்கழகமும் இந்த ஆயர் குரோ நகர்ப்பகுதியில்தான் இருக்கிறது. தாமான் தாசேக் உத்தாமா தொழிற்பேட்டையில் கட்டப்பட்டு இருக்கிறது. தவிர, சாட் அறவாரியக் கல்லூரியும் "(Kolej Yayasan Saad)," இங்குதான் இருக்கிறது. இது மாணவர்கள் தங்கிப் படிக்கும் கல்லூரி ஆகும்.


</doc>
<doc id="239899" url="https://ta.wikipedia.org/wiki?curid=239899" title="அழுகண்ணி">
அழுகண்ணி

அழுகண்ணி ("drosera burmanni") என்பது கிடைப்பதற்கு அரிதான ஒரு காயகற்ப மூலிகை ஆகும். இது ஒரு அடி நீளம் வளரும் ஒரு குத்துச் செடி. இம் மூலிகைக்கு வடமொழியில் ருதந்தி என்றும் சாவ்வல்யகரணி என்றும் பெயர் உண்டு. இதன் இலை தடிமனாகவும் வழுவழுப்பாகவும் கடலை இலையினைப் போலவும் இருக்கும். இதன் இலையின் நுனியில் இருந்து பனித்துளி போல் நீர் கசிந்து கொண்டே இருக்கும். அதனால் இந்தச் செடிக்கு அடியில் பூமியில் எப்போதும் ஈரப்பதம் இருக்கும். இந்த நீர் இனிப்புச் சுவை உடையதால் எப்போதும் எறும்பு மொய்த்துக்கொண்டே இருக்கும். இது ஒரு ஜீவ சக்தி உடைய மூலிகை. இது ஒரு பூண்டு வகையைச் சார்ந்தது என்று ஆங்கிலத்தில் கூறுவர். சதுரகிரி மலையில் இம் மூலிகை இருக்கிறது.

இதனை முறைப்படி 48 நாட்கள் சாப்பிட்டு வந்தால் நரை, திரை, மூப்பு, பிணி இன்றி நெடுங்காலம் வாழலாம். இக் காயகற்ப மூலிகையை முறைப்படி உண்டுவந்தால் உடலில் வெட்டுப்பட்ட பாகங்களை உடனே இணைக்கும் என்று சித்தர் பாடல்கள் குறிப்பிடுகின்றன.


</doc>
<doc id="239900" url="https://ta.wikipedia.org/wiki?curid=239900" title="தொழுகண்ணி">
தொழுகண்ணி

தொழுகண்ணி ( Desmodium gyrans, Telegraph Plant, Semaphore plant or dancing grass ) என்பது கிடைப்பதற்கு அரிதான ஒரு காயகற்ப மூலிகை ஆகும். இதன் இலை பார்ப்பதற்குச் சனப்ப இலை போல இருக்கும், இதைத் தொட்ட உடன் பக்க இலையுடன் இலை சேர்ந்து கைகூப்புவது போல் இருக்கும். ஒரு முழ நீளம் வரை வளரும், அந்தி மல்லிச் செடியின் தோற்றத்தை ஒத்து இருக்கும். 
சூரியன் உச்சியில் இருக்கும் போது இலைகள் சேர்ந்து பிரிவது மிக வேகமாக இருக்கும். சூரியனின் சக்தி இதற்கு அதிக ஆற்றல் அளிப்பதனாலேயே இது நிகழ்கிறது. சதுரகிரி மலையில் இம் மூலிகை இருக்கிறது.

அழுகண்ணி போலவே இக் காயகற்ப மூலிகையையும் முறைப்படி உண்டுவந்தால் உடலில் வெட்டுப்பட்ட பாகங்களை உடனே இணைக்கும் என்று சித்தர் பாடல்கள் குறிப்பிடுகின்றன.



</doc>
<doc id="239901" url="https://ta.wikipedia.org/wiki?curid=239901" title="கடிதப் புதினம்">
கடிதப் புதினம்

கடிதப் புதினம் அல்லது கடித நாவல் என்பது ஒரு வகை உரைநடை இலக்கியம் ஆகும். 

கதாபாத்திரங்களுக்கு இடையேயான தொடர்ச்சியான கடிதங்கள் மூலமாக கதையை நகர்த்திச் செல்வது இவ்வகை இலக்கியம் ஆகும். கடிதப் புதினங்களில் பெரும்பாலும் கடிதங்கள் பயன்படுத்தப்பட்டாலும் சில சமயங்களில் நாட்குறிப்புப் பதிவுகள், செய்தித்தாள் குறிப்புகள் போன்றவையும் பயன்படுத்தப்படும். புதின வகைகளில் முதன் முதலில் உருவாக்கப்பட்டவைகளில் கடிதப் புதினமும் ஒரு வகை ஆகும். பத்தொன்பதாம் நூற்றாண்டு வரை இவ்வகை இலக்கியங்கள் புகழ்வாய்ந்தவையாக திகழ்ந்தன. எசுப்பானிய மொழியில் எழுதப்பட்ட "'பிரிசன் ஆப் லவ்"' என்ற புதினம் முதன் முதலில் எழுதப்பட்ட கடிதப் புதினமாகும்.

கடிதப் புதினங்கள் கதாபாத்திரங்களின் எண்ணிக்கையைப் பொறுத்து வகைப்படுத்தப்படுகின்றன. ஒரே கதாபாத்திரம் எழுதும் கடிதங்களைக் கொண்ட புதினம், இரு கதாபாத்திரங்கள் இடையேயான கடிதப் போக்குவரத்துகளைக் கொண்ட புதினம், இரண்டுக்கு மேற்பட்ட கதாபாத்திரங்கள் இடையேயான கடிதங்களின் மூலமான கதையைக் கொண்ட புதினங்கள் என்று வகைப்படுத்தப்படுகின்றன. 


</doc>
<doc id="239905" url="https://ta.wikipedia.org/wiki?curid=239905" title="ஐதராபாத் ஸ்டேட் வங்கி">
ஐதராபாத் ஸ்டேட் வங்கி

ஐதராபாத் ஸ்டேட் வங்கி அல்லது ஸ்டேட் பேங்க் ஆப் ஐதராபாத் என்பது இந்தியாவில் செயல்பட்டுவரும் 27 பொதுத்துறை வங்கிகளில் ஒன்றாகும். இவ்வங்கி 1941 ஆம் ஆண்டில், ஐதராபாத்தின் அப்போதைய அரசரான மிர் உஸ்மான் அலி கான் என்பவரால் உருவாக்கப்பட்டது. ஒருங்கிணைந்த இந்தியாவை உருவாக்குவதற்காக 1948 ஆவது ஆண்டில் மேற்கோள்ளப்பட்ட போலோ நடவடிக்கையின் மூலம் ஐதராபாத் மாநிலம் இந்தியாவுடன் ஒருங்கிணைக்கப்பட்ட ஒரு பகுதி ஆனது. 1950ஆம் ஆண்டு சுமார் 50 கிளைகளுடன் ஐதராபாத்தில் மட்டும் செயல்பட்ட இவ்வங்கி, படிப்படியாக மற்ற மாநிலங்களிலும் தொடங்கப்பட்டது. 1956 ஆம் ஆண்டு முதல் பாரத ஸ்டேட் வங்கியின் துணை வங்கியாகச் செயல்பட்டு வருகிறது. இந்த வங்கியின் தலைமை ஐதராபாதில் உள்ளது. இந்திய முழுவதும் 1700 கிளைகளும் 12800 ஊழியர்களும் பணி புரிகின்றனர். தெலுங்கனா மாநிலத்தின் (650 கிளைகள்) தலைமை வங்கியாளராக இந்த வங்கி திகழ்கின்றது.

இவ்வங்கி சேமிப்பு கணக்குகள் மட்டுமின்றி, இணைய வழி பரிவர்த்தனைகளும் தனது வாடிக்கையாளர்களுக்கு வழங்கி வருகிறது
2016 ஆம் ஆண்டில், ஐதராபாத் ஸ்டேட் வங்கி உள்ளிட்ட ஐந்து பொதுத்துறை வங்கிகளான பிகானீர் மற்றும் ஜெய்ப்பூர் ஸ்டேட் வங்கி, ஐதராபாத் ஸ்டேட் வங்கி, பாட்டியாலா ஸ்டேட் வங்கி, திருவாங்கூர் ஸ்டேட் வங்கி, மைசூர் ஸ்டேட் வங்கி ஆகிய வங்கிகள், பாரத ஸ்டேட் வங்கியுடன் ஒன்றிணைக்க திட்டமிடப்பட்டது, இதற்கு இந்திய அரசு 2017 பிப்ரவரி 15 ஆம் தேதி ஒப்புதல் அளித்தது. இறுதியாக 2017 மார்ச் 31 அன்று பாரத ஸ்டேட் வங்கியுடன் இணைக்கப்பட்டன.


</doc>
<doc id="239913" url="https://ta.wikipedia.org/wiki?curid=239913" title="நடுவர் தீர்ப்பாயம்">
நடுவர் தீர்ப்பாயம்

நடுவர் தீர்ப்பாயம் (Tribunal) என்பது இருதரப்பினருக்கு இடையேயான பூசல்களை தீர்க்க அமைக்கப்படும் ஒரு அமைப்பு ஆகும். இதில் இரு தரப்பினரும் கலந்து நடுவராக ஒருவரையோ அல்லது இருவரையோ பூசல்களை தீர்க்க நியமிக்கலாம். இருவர் நியமிக்கப்படும் பட்சத்தில் நடுவராக நியமிக்கப்படும் இருவரும் கூடி மூன்றாவதாக ஒருவரை அவைத்தலைவராக நியமிக்கலாம். ஆனால் இருதரப்பினருக்கும் எத்தனை பேரினை வேண்டுமானாலும் நியமிக்க முழு சுதந்திரம் உண்டு. சில சட்ட முறைமைகளில் ஒப்பந்தங்களில் இருக்கும் நடுவர் தீர்பாய சரத்துக்கள் இரு நடுவர்களை நியமிக்க கூறும்பட்சத்தில் மூன்றாவது நபர் மேற்கூறியவாறு நியமிக்கப்படவேண்டும் என்பது பொதுவாகவே அனுமநிக்கபடும் ஒன்றாகும். 

பொதுவாக நடுவர் தீர்ப்பாயங்களில் அதற்கான செலவுகளை இருதரப்பினரும் சரி சமமாக பங்கிட்டு கொள்வர். மேலும் இது அவர்கள் இருவரும் தங்களுக்கு இடையில் ஏற்படுத்திக்கொண்ட ஒப்பந்தத்தின் அடிப்படையில் தான் முடிவாகும். ஒப்பந்தத்தில் குறிக்கப்படாத பட்சத்தில் மேற்கூறியது போல் இரு தரப்பினரும் சரி சமமாக பங்கிட்டுகொள்வர். ஆயினும் நடுவர் தீர்ப்பாயம் வழங்கும் தீர்ப்பில் யார் இந்த செலவுகளை ஏற்கவேண்டும் என்று கூறும்பட்சத்தில் அவர் அதனை முழுமையாக ஏற்க்கவேண்டும்.


</doc>
<doc id="239914" url="https://ta.wikipedia.org/wiki?curid=239914" title="பிராக்கன் குகை">
பிராக்கன் குகை

பிராக்கன் குகை (Bracken Cave) என்பது அமெரிக்காவின் டெக்சாஸ் மாகாணத்தில் இருக்கும் ஒரு குகையாகும். இதுதான் உலகின் மிகப்பெரிய வௌவால் குகையாகும். இக்குகை 100 அடி அகலம் உள்ள பிறைவடிவ குகையாகும்.

இந்தக் குகையில் இரண்டு கோடி வௌவால் உள்ளன. இந்தக் குகைக்குப் போனால் வௌவால் குட்டிகளைக் குவியல்குவியலாகப் பார்க்கலாம். ஐம்பதாயிரம் குட்டி வௌவால்கள் உள்ளன.

இக்குகைக்கு மார்ச், ஏப்ரல் மாதங்களில் 20,000,000 வெளவால்கள் மெக்சிக்கோவிலிருந்து குட்டிகளைப் பெற்றெடுக்க கிட்டத்தட்ட 1,000 மைல்கள் பறந்து வருகின்றன.

இரவில் வௌவால்கள் உணவுக்காகப் பல டன் பூச்சிகளை உண்கின்றன. பருத்தியை பாதிக்கும் பூச்சிகள் அழிவதால், தென்மத்திய டெக்சாஸ் பகுதியில் உள்ள பருத்தி விவசாயிகளுக்கு ஓர் ஆண்டில் ஏறத்தாழ 740,000 டாலர்கள் மிச்சமாகிறது.


</doc>
<doc id="239916" url="https://ta.wikipedia.org/wiki?curid=239916" title="ராஜே சுல்தான்பூர்">
ராஜே சுல்தான்பூர்

ராஜே சுல்தான்பூர் (இந்தி: राजे सुल्तानपुर, உருது: گۋڙکھ پور)) நேபாள எல்லைக்கு அருகே இந்தியாவின் உத்தரப் பிரதேச மாநிலத்தின் கிழக்கு பகுதியில் உள்ள ஒரு நகரம் ஆகும். இது அம்பேத்கர் நகர் மாவட்டத்தின் பைசாபாத் பிரிவின் நிர்வாக தலைமையகமாக உள்ளது.

ராஜே சுல்தான்பூர் ஒரு பிரபலமான மத மையமான நகரம். பெளத்த, இந்து, சமண, சீக்கிய துறவிகளின் இருப்பிடமாகவும் இடைக்கால துறவி Bharme பாபா பெயரில் உள்ளது. ராஜே சுல்தான்பூர் இன்னும் நாத் பிரிவை இருக்கை ஆகும். நகரில் வரலாற்றுச் புத்த தளங்கள் மற்றும் பாண்டே பிரஸ், இந்து மதம் மத நூல்கள் ஒரு பதிப்பாளரிடம் வீட்டில் ஆகிறது.

இருபதாம் நூற்றாண்டில், ராஜே சுல்தான்பூர் இந்திய சுதந்திர இயக்கத்தின் ஒரு மைய புள்ளியாக இருந்தது.


</doc>
<doc id="239918" url="https://ta.wikipedia.org/wiki?curid=239918" title="பத்து பிரண்டாம்">
பத்து பிரண்டாம்

பத்து பிரண்டாம் (ஆங்கிலம், மலாய் மொழி: "Batu Berendam", பத்து பெரெண்டாம்) என்பது மலேசியா, மலாக்கா, மலாக்கா தெங்ஙா மாவட்டத்தில் உள்ள ஒரு நகரம் ஆகும். மலாக்கா நகரில் இருந்தும், டுரியான் துங்கல் சிறுநகரில் இருந்தும் 10 கி.மீ., தொலைவில் இருக்கிறது. 

பத்து பிரண்டாம் புறநகர் பகுதிக்கு அருகில் மாலிம் ஜெயா, செங் ஆகிய ஊர்கள் உள்ளன. இங்கு ஒரு விமான நிலையம் உள்ளது. 

புதிய விமானத் தளம் உருவாக்கும் பணிகள் 2006 ஏப்ரல் மாதம் தொடங்கின. மூன்றாண்டுகளுக்குப் பின்னர், 2009 மே மாதம் திறப்பு விழா கண்டது, மலேசியப் பிரதமர் நஜீப் துன் ரசாக் புதிய விமான நிலையத்தைத் திறந்து வைத்தார். கட்டுவதற்கு 131 மில்லியன் ரிங்கிட் செலவானது. இந்த நிலையத்தின் மொத்தப் பரப்பளவு 141 ஏக்கர்.

மலேசிய வரலாற்றில் இந்த விமான நிலையம் முக்கியத்துவம் வாய்ந்தது. 1956 பிப்ரவரி மாதம் 20-ஆம் தேதி, பிரித்தானிய அரசாங்கத்திடம் இருந்து சுதந்திரம் பெற்று, லண்டனில் இருந்து திரும்பி வந்த பிரதமர் துங்கு அப்துல் ரஹ்மான், இந்த பத்து பிரண்டாம் விமான நிலையத்தில்தான் தரையிறங்கினார். பின்னர், மலாக்கா நகருக்குச் சென்று பண்டார் ஹீலிர் பிரதான திடலில் சுதந்திரச் செய்தியை அறிவித்தார். 

அண்மைய காலங்களில் பத்து பிரண்டாம் மிகத் துரிதமாக வளர்ச்சி கண்டு வருகிறது. இதன் சுற்று வட்டாரத்தில் நிறைய தொழிற்சாலைகளும் தொழிற்பேட்டைகளும் உருவாகியுள்ளன. 1942-இல் ஜப்பானியர்களால் உடைக்கப்பட்ட மலாக்கா - தம்பின் தொடர்வண்டி தண்டவாளங்களின் சிதைவு பாகங்களை, பத்து பிரண்டாம் கிராமப் புறங்களில் இன்னும் பார்க்க முடியும். 


</doc>
<doc id="239919" url="https://ta.wikipedia.org/wiki?curid=239919" title="மிண்டனாவோ">
மிண்டனாவோ

மின்டனாவ் ("Mindanao", ) பிலிப்பீன்சின் இரண்டாவது மிகப்பெரியதும் தெற்குக் கோடியில் உள்ளதுமான முதன்மைத் தீவாகும். இத்தீவுடன் அருகிலுள்ள சிறு தீவுகளும் இணைந்த மின்டனாவ் தீவுக்கூட்டம் நாட்டிலிலுள்ள மூன்று தீவுக் கூட்டங்களில் (மற்றவை லூசோன், விசாயசு) ஒன்றாகும். மின்டனாவில் உள்ள மிகப்பெரிய நகரம் தவாவ் நகரமாகும். 2010 மக்கள்தொகை கணக்கெடுப்பின்படி தீவின் மக்கள்தொகை மட்டும் 20,281,545 ஆகும்; மின்டனாவ் தீவுக்கூட்டத்தின் மக்கள்தொகை 21,968,174 ஆகும்.

மின்டனாவின் தென்மேற்குப் பகுதிகளில், குறிப்பாக மகின்டனாவ் மாநிலம், லானாவ் டெல் சுர், சூலு, டாவி-டாவி மாநிலங்களில் (தன்னாட்சி பெற்ற முசுலிம் மின்டனாவ் மண்டலப் பகுதிகள்) முசுலிம்கள் பெரும்பான்மையாக வாழ்கின்றனர். பரவலான ஏழ்மை மற்றும் சமய வேறுபாடுகளால் இத்தீவில் பொதுவுடமைவாத ஆயுதப்போராட்டங்களும் மோரோ தனிநாடு இயக்கங்களும் நடைபெற்று வருகின்றன. 

மின்டனாவ் பிலிப்பீன்சின் வேளாண்மை ஆதாரமாகக் கருதப்படுகின்றது. பிலிப்பீன்சிலிருந்து ஏற்றுமதியாகும் முதல் பத்து வணிகப்பயிர்களில் எட்டு இங்கு உற்பத்தியாகின்றது.



</doc>
<doc id="239921" url="https://ta.wikipedia.org/wiki?curid=239921" title="மகின்டனாவ்">
மகின்டனாவ்

மகின்டனாவ் ("Maguindanao") பிலிப்பீன்சின் தன்னாட்சி பெற்ற முசுலிம் மின்டனாவ் மண்டலத்தின் ஓர் மாநிலமாகும். இதன் தலைநகரம் சரீஃப் அகுவாக் ஆகும். வடக்கில் லனாவ் டெல் சுர் மாநிலமும் கிழக்கில் கொடபாடோவும் தெற்கில் சுல்தான் குதரத்தும் எல்லைகளாக உள்ளன.


</doc>
<doc id="239932" url="https://ta.wikipedia.org/wiki?curid=239932" title="இரண்டாம் பூதுகன்">
இரண்டாம் பூதுகன்

இரண்டாம் பூதுகன் (938-961 ) என்பவன் மேற்கு கங்க மரபைச்சேர்ந்த மன்னன் ஆவான். இவனுக்கு முன்னிருந்த மன்னனான மூன்றாம் இராசமல்லன் இவனது அண்ணன் ஆவான். இவனைத் தூக்கி எறிந்துவிட்டு ஆட்சியைக் இரண்டாம் பூதுகன் கைப்பற்றினான்.
இரண்டாம் பூதுகன் தன் அண்ணனிடமிருந்து சிம்மாசனத்தைக் கைப்பற்ற இராஷ்டிரகூடர் மன்னனான மூன்றாம் அமோகவர்சன் உதவியைநாடி அவன் உதவியுடன் ஆட்சியைக் கைப்பற்றினான். இதனால் இராஷ்டிரகூடர்களுடன் நல் உறவு உண்டானது. 

மேலும் இரண்டாம் பூதுகன் தனது மகள் ரேவகண்ணிமதியை மூன்றாம் அமோகவர்சனுக்கு திருமணம் செய்வித்து உறவைப் பலமாக்கிக்கொண்டான்.

கி.பி.949-இல் நடந்த தக்கோலப் போரில் இராஷ்டிரக்கூடர்களுக்கும் சோழர்களுக்கும் நடந்த போரில் இராஷ்டிரகூடர்களுக்கு ஆதரவாக இரண்டாம் பூதுகனும் தன்படைகளுடன் போருக்குச் சென்று நஞ்சு தோய்ந்த அம்பினால் சோழ இளவரசன் இராஜாதித்யனைக் கொன்றான். இதனால் சோழர் படை தோல்வியுற்றது.

Dr. Suryanath U. Kamat, Concise history of Karnataka, 2001, MCC, Bangalore (Reprint 2002)


</doc>
<doc id="239935" url="https://ta.wikipedia.org/wiki?curid=239935" title="மரியாதைத் தலைப்பு">
மரியாதைத் தலைப்பு

மரியாதைத் தலைப்பு அல்லது மரியாதை அடைமொழி என்பது ஒருவரை அழைக்கும் போது அவரது பெயருடன் அடைமொழியாகப் பயன்படுத்தும் மரியாதை தரும் சொல் ஆகும். ஏனைய மொழிகளுக்குச் சமாந்தரமாக தமிழில் பல மரியாதைத் தலைப்புகளைக் காணலாம். "எ.கா.": "திரு", "திருமதி", "செல்வி", "வணக்கத்துக்குரிய" இவை ஒருவரின் தொழில்சார் அடைமொழியாக அல்லாமல் சமூகம் சார் அடைமொழியாகக் காணப்படுகின்றது.









</doc>
<doc id="239936" url="https://ta.wikipedia.org/wiki?curid=239936" title="மாத்தூர் ஊராட்சி (திருச்சிராப்பள்ளி)">
மாத்தூர் ஊராட்சி (திருச்சிராப்பள்ளி)

மாத்தூர் (Mathur) தமிழ்நாடு, திருச்சிராப்பள்ளி மாவட்டம், திருவரங்கம் வட்டம், மணிகண்டம் ஊராட்சி ஒன்றியத்தில் உள்ள ஒரு ஊராட்சி. 

இது திருவரங்கம் சட்டமன்றத் தொகுதிக்கும், திருச்சிராப்பள்ளி மக்களவைத் தொகுதிக்கும் உட்பட்டது.


</doc>
<doc id="239941" url="https://ta.wikipedia.org/wiki?curid=239941" title="மத்திய மலாக்கா">
மத்திய மலாக்கா

மத்திய மலாக்கா ("Central Malacca", மலாய் மொழி: "Melaka Tengah", மலாக்கா தெங்ஙா) என்பது மலேசியா, மலாக்கா மாநிலத்தில் உள்ள ஒரு மாவட்டம் ஆகும். இந்த மாவட்டத்தை இரு நகராண்மைக் கழகங்கள் நிர்வாகம் செய்கின்றன. வரலாற்று மலாக்கா மாநகராண்மைக் கழகம் ("Historical Malacca City Council", மலாய் மொழி: "Majlis Bandaraya Melaka Bersejarah (MBMB)"; ஹங்துவா ஜெயா நகராண்மைக் கழகம் ("Hang Tuah Jaya Municipal Council", மலாய் மொழி: "Majlis Perbandaran Hang Tuah Jaya (MPHTJ)" ஆகியவையே அந்த இரு கழகங்கள். 

1977-ஆம் ஆண்டில் தோற்றுவிக்கப்பட்ட வரலாற்று மலாக்கா மாநகராண்மைக் கழகம் "(Historical Melaka City Municipal Council (MPMBB)," 15 ஏப்ரல் 2003-இல் மலாக்கா மாநகராண்மைக் கழகம் என்று பெயர் மாற்றம் கண்டது. பின்னர், 1 ஜனவரி 2010-இல், மேலும் தனி ஒரு நகராண்மைக் கழகம் இணைக்கப்பட்டது. அதன் பெயர் ஹங்துவா ஜெயா நகராண்மைக் கழகம். 

தற்சமயம், மலாக்கா தெங்ஙா மாவட்டத்தில், வரலாற்று மலாக்கா மாநகராண்மைக் கழகம் 30.86 ச.கி.மீ. பரப்பளவை நிர்வாகம் செய்கிறது. ஹங்துவா ஜெயா நகராண்மைக் கழகம் 57.66 ச.கி.மீ. பரப்பளவை நிர்வாகம் செய்கிறது. 

மலாக்கா மாநிலத்தின் மூன்று மாவட்டங்களில், இந்த மலாக்கா தெங்ஙா மாவட்டம்தான் மிகுந்த வளர்ச்சி கண்டுள்ளது. அதிகமான மக்கள் தொகை கொண்ட மாநிலமாகவும் விளங்குகிறது. மாநிலத்தின் தலைநகரம் அமைந்துள்ள இந்த மாவட்டத்தில், சுற்றுப்பயணிகளை அதிகமாகக் கவரும் இடங்களும் நிறைய உள்ளன.

மலாக்கா தெங்ஙா மாவட்டத்தில் 40 துணை மாவட்டங்கள் அல்லது முக்கிம்கள் "(Mukims)" உள்ளன. மலேசியாவில் ஒரு முக்கிம் என்றால் ஒரு துணை மாவட்டம் அல்லது ஒரு துணை மாவட்டத்தில் மற்றொரு துணை மாவட்டத்தைக் குறிப்பதாக அமையும். 



</doc>
<doc id="239942" url="https://ta.wikipedia.org/wiki?curid=239942" title="ஒடாகோ">
ஒடாகோ

ஒடாகோ (; ) இது ஒரு தெற்குத் தீவு நாடான நியூசிலாந்தின் ஒரு பகுதியாகும், இதை ஒடாகோ பிராந்தியச் சபையின் கீழ் நிருவகிக்கப்படுகிறது. மேலும் நியூசிலாந்து நாட்டின் மூன்றாவது பெரிய உள்ளூர் அரசாங்கப் பிராந்தியத்தைக் கொண்டுள்ளது. இது சுமார் , பரப்பளவைக் கொண்டது. இதன் மக்கள்தொகை சூன் 2014 ஆம் ஆண்டின் மதிப்பீட்டின் படி 2,11,700 மக்கள் இங்கு வசிக்கின்றனர். 



</doc>
<doc id="239944" url="https://ta.wikipedia.org/wiki?curid=239944" title="முதலாம் இராசமல்லன்">
முதலாம் இராசமல்லன்

முதலாம் இராசமல்லன் (816–843) என்பவன் மேற்குக் கங்க மரபைச் சேர்நத மன்னனாவான் 

இவனுக்கு முன்னிருந்த இரண்டாம் சிவமாறன் சிறைப்பட்டிருந்த காலத்திலேயே கங்கநாடு இராட்டிரக்கூட மன்னர்களால் பிடிக்கப்பட்டிருந்தது. இந்நிலையில் கங்கர்களுக்கு ஆதரவாக இருந்த நுளம்பர்கள் விலகி, இராட்டிரகூடர்களின் ஆதரவுடன் மேலும் சில கங்க நாட்டு பகுதிகளைப் பெற்று தங்கள் நுளம்பப்பாடியுடன் இணைத்துக் கொண்டனர்.

நுளம்பர்களுடன் நல்லுறவை விரும்பிய இராசமல்லன் நுளம்பாதிராசனின் 
தங்கையை மணந்தான். தன் மகள் ஜெயபீயை போலால்சோர நுளம்பனுக்கு
மணம் முடித்தான்.

தகடூர் வரலாறும் பண்பாடும் இரா.இராமகிருட்டிணன். பக்.181

</doc>
<doc id="239950" url="https://ta.wikipedia.org/wiki?curid=239950" title="கிளிமானூர்">
கிளிமானூர்

கிளிமானூர் என்னும் ஊர், கேரளத்தின் திருவனந்தபுரம் மாவட்டத்தில் உள்ளது. இது திருவனந்தபுரத்தில் இருந்து 36 கி.மீ. வடக்கில் அமைந்துள்ளது. அங்கமாலி முதல் திருவனந்தபுரம் வரை செல்கின்ற எம். சி. ரோடு கிளிமானூரைக் கடக்கிறது. 



</doc>
<doc id="239953" url="https://ta.wikipedia.org/wiki?curid=239953" title="வினோத் ரெயினா">
வினோத் ரெயினா

வினோத் ரெயினா (Vinod Raina, செப்டம்பர் 12, 2013) ஓர் இந்திய கல்வியாளர். இவர் கல்வி உரிமை சட்டம் இயற்றுவதில் ஓர் உறுப்பினராக இருந்தார். 

இவர் தில்லிப் பல்கலைக்கழகத்தில் இயற்பியல் பயன்று பின் அங்கு 10 ஆண்டுகள் பேராசிரியராகப் பணியைத் தொடர்ந்தார். பின் பணியைத் துறந்து இந்தியாவில் கல்வியில் சீர்திருத்தங்களை மேற்கொண்டார். அவர் பாரத் கியான் விஞ்ஞான் சமிதி (BGVS), அகில இந்திய மக்கள் அறிவியல் வலையமைப்பு (AIPSN) நிர்வாக குழு உறுப்பினர் ஆவார். 
இவர் போபால் விசவாய்வுக்கசிவு பேரிடர் பாதிக்கப்பட்டவர்களின் நீதிக்காகப் பணியாற்றியுள்ளார்.

இவர்கள் தான் படிக்கவேண்டும் இவர்கள் படிக்கக் கூடாது என்று இருந்த தேசத்தில், கல்வி என்பது ஒவ்வொருவரின் உரிமை அந்த உரிமை மக்களுக்கு கிடைக்கவேண்டும் என்பதற்காக அமைக்கப்பட்ட "அனைவருக்கும் இலவசக் கல்வி உரிமைச் சட்டத்தின் வரைவு திட்டத்தில் அதற்கு அடித்தளமிட்டவர். மேலும் அறிவியல் என்பது அனைவருக்கும் கிடைக்க வேண்டும் என்று நோக்கத்தோடு மக்கள் அறிவியல் இயக்கத்தின் முன்னோடியாகச் செயல்பட்டவர். எளிய மக்களுக்கும் கல்வி கிடைக்கவேண்டும் அதற்காக முழு நேரத்தையும் செலவிட்டார்."

மேலும், கல்விக்காகப் பணி செய்து வருகின்ற ஏக்லவ்யா மற்றும் பாரத் கியான் விஞ்ஞான் சமிதி அமைப்புகளைத் தோற்றுவித்தவர்களில் இவரும் ஒருவர்.
கல்வியைக் கடைசி மனிதனும் பெற வேண்டும் என்ற நோக்கில் உருவாக்கப்பட்ட நிறுவனங்களாகும்.

அவர் செப்டம்பர் 12, 2013 அன்று புற்றுநோயால் இறந்தார். வகுப்பு அறை முதல் இந்திய கல்விமுறையின் பன்முக வளர்ச்சிக்கு வித்திட்ட பல முன்மாதிரிகளை உருவாக்கியவர். 

ஆராய்ச்சி சக - ஹோமி பாபா
ஆராய்ச்சி சக - நேரு நினைவுக் கூடம் மற்றும் நூலகம், புது தில்லி
மதிப்புறு ஆய்வாளராக - இந்திய அறிவியல் எழுத்தாளர்கள் சங்கம்.
ஆசிய தலைமைத்துவ சக 2002 (ஜப்பான்).
டாக்டர் ரெய்னா உலக சமூக பேரவையின் சர்வதேச கவுன்சில் உறுப்பினராக இருக்கிறார்.



</doc>
<doc id="239956" url="https://ta.wikipedia.org/wiki?curid=239956" title="இணையச்சு விதி">
இணையச்சு விதி

சடத்துவச் சுழல்திறன் பற்றிய இணையச்சு விதி (Law of parallel axis of moment of inertia ) என்பது M நிறையுடை ஒரு பொருளின் ஈர்ப்பு மையம் வழியாகச் செல்லும் அச்சில், அதன் சடத்துவச் சுழல்திறன் I என்றால், அவ்வச்சிற்கு இணையானதும் a தூரம் தொலைவில் இருப்பதுமான மற்றொரு அச்சில் அதன் சடத்துவச் சுழல் திறன் I + M a க்குச்சமமாகும். இதுவே சடத்துவச் சுழல்திறன் பற்றிய இணையச்சு விதியாகும்.

சடத்துவச் சுழல்திறன் பற்றிய செங்குத்தச்சு விதி (Law of perpendicular axis of moment of inertia ) என்பது ஒரு சீரான தகட்டின் தளத்திலிருக்கும் ஒன்றிற்கொன்று செங்குத்தான இரு அச்சுகளில் அந்தத் தகட்டின் சடத்துவச் சுழல் திறன்கள் I , I என்றால், இவ்வச்சுகள் சேருமிடத்தில்-புள்ளியில்-தகட்டிற்குச் செங்குத்தான அச்சில் அதன் சடத்துவச் சுழல் திறன் I என்றும் கொண்டால் 
I = I + I

என்று கொடுக்கப்படும்.


</doc>
<doc id="239971" url="https://ta.wikipedia.org/wiki?curid=239971" title="தேசிய நெடுஞ்சாலை 1எ (இந்தியா)">
தேசிய நெடுஞ்சாலை 1எ (இந்தியா)

'தேசிய நெடுஞ்சாலை 1எ (1A) ஆனது தேசிய நெடுஞ்சாலை 44 ஆக மாற்றப்பட்டுள்ளது. ஜம்மு மற்றும் காஷ்மீர் பகுதியை இணைக்கும் வட இந்தியாவில் உள்ள ஒரு தேசிய நெடுஞ்சாலையாகும். வடப்பகுதியில் உள்ள உரி நிலையத்தையும் தென்ப்பகுதியில் உள்ள ஜலந்தர் நிலையத்தையும் இணைக்கிறது. இச்சாலையின் மொத்த நீளம் 663 கிலோமீட்டர்(412 மைல்கள்) ஆகும். இந்த சாலையில் ஜனவரி, மற்றும் பிப்ரவரி மாதங்களில் கடும் பனிப்பொழிவு ஏற்படுவதால் சில நாட்கள் மூடப்படும். 


</doc>
<doc id="239972" url="https://ta.wikipedia.org/wiki?curid=239972" title="சார்லி ஹெப்டோ துப்பாக்கிச் சூடு">
சார்லி ஹெப்டோ துப்பாக்கிச் சூடு

சார்லி ஹெப்டோ துப்பாக்கிச் சூடு (Charlie Hebdo shooting) என்பது 07 சனவரி 2015 அன்று ஒ.ப.நே 10:30 மணியளவில் முகமூடி அணிந்த மூன்று தீவிரவாதிகளால் பிரான்சு நாட்டின் பாரிஸ் நகரில் அமைந்துள்ள "சார்லி ஹெப்டோ" பத்திரிகையின் தலைமையகத்தின் மீது துப்பாக்கிச் சூடு நடத்தப்பட்ட நிகழ்வாகும். முதலில் வெளியிடப்பட்ட அறிக்கையின்படி 12 பேர் கொல்லப்பட்டனர் மற்றும் 11 பேர் காயமுற்றனர். கட்டிடத்தினுள் நுழைந்ததும் தானியங்கி ஆயுதங்களின் மூலம் ஆயுததாரிகள் சுட்டனர். 50 முறை துப்பாக்கிச் சூடு நடத்தினர். பிரான்சு நாட்டில் 18 ஜூன் 1961 அன்று 28 பேர் கொல்லப்பட்ட தொடர்வண்டிக் குண்டு வெடிப்பிற்குப் பின்னர் நடந்த மிக மோசமான தீவிரவாதத் தாக்குதல் இதுவாகும்.

"சார்லி ஹெப்டோ", பிரான்சு நாட்டிலிருந்து வெளியாகும் ஒரு வாராந்த இடதுசாரிப் பத்திரிகை ஆகும். இது கேலிச்சித்திரங்கள், அறிக்கைகள், நகைச்சுவைகள் மற்றும் சர்ச்சைக்குரிய செய்திகளை வெளியிடும் பத்திரிகை ஆகும். 2011 ஆம் ஆண்டு இஸ்லாமிய இறைத்தூதர் முகம்மது நபி தொடர்பான கேலிச்சித்திரம் ஒன்றை வெளியிட்டது. இந்நிகழ்விற்காக, இப்பத்திரிகையின் பழைய அலுவலகம் மீது குண்டுத் தாக்குதல் செய்யப்பட்டு, எரியூட்டப்பட்டது. மேலும் இதன் இணையத்தளமும் விசமிகளால் முடக்கப்பட்டது.

07 ஜனவரி 2015 அன்று ஒ.ப.நே 10 மணியளவில் முகமூடி அணிந்த மூன்று தீவிரவாதிகளால் பிரான்சு நாட்டின் பாரிஸ் நகரில் அமைந்துள்ள "சார்லி ஹெப்டோ" பத்திரிகையின் தலைமையகத்தின் மீது துப்பாக்கிச் சூடு நடத்தப்பட்டது. முதலில் வெளியிடப்பட்ட அறிக்கையின் படி 12 பேர் கொல்லப்பட்டனர் மற்றும் 11 பேர் காயமுற்றனர். இறந்தவர்களில் இருவர் காவல்துறை அதிகாரிகள். கட்டிடத்தினுள் நுழைந்ததும் தானியங்கி ஆயுதங்களின் மூலம் ஆயுததாரிகள் சுட்டனர். 50 முறை துப்பாக்கிச் சூடு நடத்தினர். துப்பாக்கிச் சூடு நடத்தும் போது பதிவான காணொளியில் தீவிரவாதிகள் "அல்லாஹூ அக்பர்" எனக் குரலெழுப்பினர். மேலும் "நாங்கள் முகம்மது நபிக்காக பழிவாங்குகிறோம், அதனால்தான் கொன்றோம்" எனவும் குரலெழுப்பினர். இந்தத் துப்பாக்கிச் சூடு முதலில் கட்டிடத்தின் நுழைவாயிலில் ஆரம்பிக்கப்பட்டது, பின்னர் அலுவலகத்தின் இரண்டாவது மாடியிலும் நடத்தப்பட்டது. இத்துப்பாக்கிச் சூட்டின் போது அலுவலகத்தில் ஊழியர்கள் கலந்துரையாடலில் இருந்தனர். மொத்த துப்பாகிச் சூடு நிகழ்வும் ஐந்து முதல் பத்து நிமிடங்களில் முடிவுற்றது. சில சாட்சிகளின் கூற்றுப்படி துப்பாக்கி ஏந்திய ஆயுததாரி சுடும் போது ஊழியர்கள் பெயரைச் சொல்லி அழைக்கப்பட்டிருக்கின்றனர். இந்தத் ஆயுததாரிகள் ஏமன் நாட்டினைச் சேர்ந்த அல் காயிதா தீவிரவாதிகள் எனத் தெரிகிறது.

சார்லி ஹெப்டோ பத்திரிகை அலுவலகம் மீது நடத்தப்பட்ட தாக்குதலுக்கு அல் காயிதா அமைப்பின் ஏமன் நாட்டுக் கிளை பொறுப்பேற்றுள்ளது. அல்கய்தா ஏமன் கிளையின் முக்கிய தளபதியான நாசர் அல் அன்சாய் இறைதூதரை இழிவுபடுத்தியதற்கு பழிக்குப்பழியாக சார்லி ஹெப்டோ பத்திரிகை அலுவலகம் மீது தாக்குதல் நடத்தப்பட்டது என காணொளி மூலம் இத்தகவலை உறுதிப்படுத்தினார். மேலும், பிரான்சில் தாக்குதல் நடத்த அல்கய்தாவின் ஏமன் கிளை திட்டமிட்டதாகவும் தாக்குதலுக்கு திட்டம் வகுத்து நிதி உதவியை ஏமன் நாட்டு அல்கய்தா வழங்கியதாகவும் அவர் தெரிவித்துள்ளார்.

தாக்குதலுக்குப் பின்னர் தீவிரவாதிகள் மூவரும் காத்திருந்த நான்காவது தீவிரவாதியின் வாகனத்தில் "போர்ட் டி பான்டின்" (Porte de Pantin) பகுதிக்குச் சென்றனர். அங்கிருந்து மற்றொரு வாகனத்தின் ஓட்டுனரை வலுக்கட்டாயமாக வெளியேற்றி அவ்வாகனத்தைக் கடத்தித் தப்பிச் சென்றனர். தடுத்த காவல் அதிகாரிகளையும் சுட்டனர். காயமுற்ற காவலரை அணுகிய தீவிரவாதி, "நீ என்னைக் கொல்ல வேண்டுமா?" எனக் கேட்டிருக்கிறார், காவலர் "இல்லை, பரவாயில்லை" எனப் பதிலளித்த பின்னர் அக்காவலர் தீவிரவாதியால் தலையில் சுடப்பட்டார்.

மேலும் அடையாளம் காணப்படாத காவல்துறை அதிகாரிகள்.

இத்தீவிரவாதத் தாக்குதலுக்கு எதிர்ப்புத் தெரிவிக்கும் விதமாகப் பொதுமக்கள் பிரான்ஸின் பல்வேறு பகுதிகளில் பேரணிகளை நடத்திவருகின்றனர்.


வடக்கு பாரிஸ் பகுதியில் பதுங்கியிருந்த சகோதரர்களான "சையது கோவ்சி" மற்றும் "ஷெரீஃப் கோவ்சி" இருவரும் பிரான்சு காவல்துறையினரால் சுட்டுக் கொல்லப்பட்டனர். இருவரும் தொழிற்சாலைப் பகுதிகளில் பதுங்கியிருந்தபோது காவலர்கள் மீது துப்பாக்கிச் சூடும் நடத்தினர். காவலர்களின் பதில் தாக்குதலில் இருவரும் கொல்லப்பட்டனர். இவர்களுடன் தொடர்புடைய மற்றொரு தீவிரவாதி கிழக்கு பாரீஸ் நகரின் வணிக அங்காடி ஒன்றில் பிணையக்கைதிகளுடன் பதுங்கியிருந்தான். "சையது கோவ்சி" மற்றும் "ஷெரீஃப் கோவ்சி" சகோதரர்களுக்கு எதிரான தாக்குதல் நடவடிக்கையை காவல்துறையியினர் கைவிட வேண்டும் என்று அந்தத் தீவிரவாதி மிரட்டியிருந்தான். பின்னர், தீவிரவாத எதிர்ப்புக் காவலர் பிரிவின் நடவடிக்கையில் அவன் கொல்லப்பட்டான். பிணையக்கைதிகளில் நால்வர் மீட்பு நடவடிக்கையின் போது கொல்லப்பட்டனர், மேலும் நால்வர் காயமடைந்தனர் மற்றும் பதினைந்து பேர் பத்திரமாக மீட்கப்பட்டனர். காவலர்களில் இருவர் காயமடைந்தனர்.

பிரான்சில் மீண்டும் தாக்குதல் நடத்தப்படும் என்று அல் காயிதா எச்சரித்துள்ளது. தாக்குதலில் ஈடுபட்ட தீவிரவாதிகளில் ஒருவன் ஏமனில் கல்வி பயின்றதாகவும் அங்கு அல் காய்தா பயிற்சி முகாம்களில் கலந்து கொண்டதாகவும் ஏமன் பாதுகாப்பு படை தெரிவித்துள்ளது. அரேபியன் தீபகற்பத்தில் உள்ள அல் காய்தா தீவிரவாத அமைப்பின் முக்கிய தலைவரான "ஷேக் ஹாரித் அல்-நதாரி" (Sheikh Harith al-Nadhari), பிரான்சில் பத்திரிகை அலுவலகம் மற்றும் ஜெவிஸ் பல்பொருள் விற்பனை அங்காடி மீது நடத்தப்பட்ட தாக்குதல் போல் மீண்டும் பிரான்சில் தாக்குதல் நடத்தப்படலாம் என்று மிரட்டல் விடுத்துள்ளார். "முஸ்லீம்கள் மீது ஆக்ரோஷம் காட்டுவதை குறைத்துக்கொள்வது உங்களுக்கு நல்லது. இதனால் நீங்கள் பாதுகாப்பாக வாழ முடியும். நீங்கள் ஏற்க மறுத்தால் போர் தொடுக்கப்படும்" என மிரட்டலில் தெரிவித்துள்ளன. தீவிரவாதி "ஷெரீஃப் கோவ்சி" இத்தாக்குதலுக்கு அல் காயிதா நிதி உதவி வழங்கியதாக கொல்லப்படுவதற்கு முன்னர் தெரிவித்தான்.



</doc>
<doc id="239979" url="https://ta.wikipedia.org/wiki?curid=239979" title="ஆமைப் புறா">
ஆமைப் புறா

ஆமைப் புறா ("turtle dove" அல்லது "mourning dove" (புலம்பும் புறா); "Zenaida macroura") என்பது வடஅமெரிக்கக் கண்டத்தில் காணப்படும் புறா வகையாகும். இதற்குப் புலம்பும் புறா, கரோலினா புறா, மழை புறா எனப் பல பெயர்கள் உண்டு. வட அமெரிக்காவில் அதிகம் காணப்படும் பறவை இதுவாகும். பொழுதுபோக்குக்காகவும் இறைச்சிக்காகவும் அதிகமாக வேட்டையாடப்படும் பறவையும் இதுவே. மித வெப்பமான பகுதிகளில் ஆண்டுக்கு ஆறு குஞ்சுகளை ஈனும் திறனுடையது இது. மணிக்கு 88 கி.மீ வேகத்தில் பறக்கும் திறனுடைய பறவை இதுவாகும்.

இப்பறவை வெளிர் சாம்பலாகவும் பழுப்பாகவும் இருக்கும். ஆண் பெண் பறவைகள் பார்க்க ஒரே மாதிரி இருக்கும். இவை விதைகளை உண்ணும் பறவையாகும், குஞ்சுகளுக்குப் பெற்றோர்ப் புறாக்கள் பயிர்ப் பாலை உணவாகக் கொடுக்கின்றன.

இப்பறவைகள் ஊஉ ஊஉ என்று துக்கம் அனுசரிப்பது போல் சத்தமிடுவதால் புலம்பும் பறவைகள் என அழைக்கப்படுகின்றன. பழங்கால ரோமப் புலவர் வெர்சில் கூறிய சிறு செய்யுளை அடிப்படையாகக் கொண்டு இப்பெயர் சூட்டப்பட்டிருக்கலாம் என்றும் கருதப்படுகிறது.

இவை காது புறாவுடனும் (Zenaida auriculata) சொகோரோ தீவு சொகோரோ புறாவுடனும் (Zenaida graysoni) நெருங்கியவை. இவை மூன்றும் Zenaida பேரினத்தை சார்ந்தவை என குறிக்கப்பட்டுள்ளன.

ஆமை புறாவில் ஐந்து கிளையினங்கள் உள்ளன.

இவற்றில் மூன்று துறையினங்கள் ஐக்கிய அமெரிக்காவிலும் கனடாவிலும் கலந்து காணப்படுகின்றன. மேற்கிந்திய துணையினம் கரீபியன் கடல் பகுதியில் உள்ள தீவுகளில் காணப்படுகிறது. இவை புளோரிடா கீ-க்கு அண்மையில் குடிபுகுந்துள்ளன. கிழக்கு துணையினம் வடஅமெரிக்காவின் கிழக்குப் பகுதியிலும் பகாமாசு, பெர்முடா பகுதிகளிலும் காணப்படுகின்றன. மேற்குத் துணையினம் வடஅமெரிக்காவின் மேற்குப்பகுதியிலும் மெக்சிக்கோவின் சில பகுதிகளிலும் காணப்படுகின்றன. பனாமா துணையினம் நடு அமெரிக்காவில் காணப்படுகிறது. கிளாரியன் தீவு துணையினம் கிளாரியன் தீவு பகுதியில் மட்டும் காணப்படுகிறது.

பிரெஞ்சு உயிரியல் பறவையியல் அறிஞரான சார்லசு பனபர்டே தம் மனைவி இளவரசி சினைடேவை (Zénaïde) சிறப்பிக்கும் பொருட்டு 1838இல் இந்த அறிவியல் பெயரை சூட்டினார். இதே போன்ற பெயருடைய புறா (கழுத்துப்பட்டை புலம்பும் புறா) ஆப்பிரிக்காவிலும் காணப்படுவதால் இது அமெரிக்க புலம்பும் புறா என்றும் அழைக்கப்படுகிறது. ஆப்பிரிக்க புறாவின் கழுத்தில் பட்டை போன்ற கறுப்பு நிறம் இருப்பதை கொண்டு எளிதாக வேறுபடுத்தலாம்.

ஆமைப் புறா 11,000,000 சதுர கிமீ (4,200,000 சதுர மைல்) பரப்பில் வசிக்கிறது. இவை கரீபியன் கடலின் தீவுக்கூட்டமான பெரும் ஆன்டில்லெசு, ஐக்கிய அமெரிக்கா, தெற்கு கனடா, மெக்சிக்கோவின் பெரும் பகுதிகளில் வசிக்கிறது. கனடாவில் கோடை காலத்திலும் தென் நடு அமெரிக்க பகுதியில் குளிர்காலத்திலும் இப்பறவைகளை காணலாம். வட கனடாவிலும் அலாசுக்காவிலும் சில முறை இப்பறவைகளை காணமுடியும் மற்றும் தென் அமெரிக்கா .. பிரித்தானிய தீவுக்கூட்டம், ஐசுலாந்து, போர்த்துக்கலின் அசோர்சு தீவுக்கூட்டத்திலும் ஏழு முறை காணப்பட்டுள்ளது . 1963ல் அவாய் தீவில் இப்பறவையினம் அறிமுகப்படுத்தப்பட்டது 1998ல் அங்கு சிறிய கூட்டம் இருந்தது. சொகோரோ புறா 1972இல் சொகோரோ தீவுகளில் அழிந்தது சில மட்டுமே காட்சிசாலைகளில் உள்ளன. 1988இல் ஆமைப் புறா இத்தீவுகளில் காணப்பட்டது.

இப்புறா அளவில் நடுத்தர அளவு உள்ளது. இது 31 செமீ நீளமும் 112 கிராமிலிருந்து 170 வரையான கிராம் எடையும் உடையது. இதன் தலை வட்ட வடிவமானது. இதன் வால் நீளமானதுமாகவும் சாய்வானதுமாகவும் இருக்கும்.). இதன் அலகு சிறியதாகவும் கருமையாகவும் இருக்கும். இதன் கால்கள் சிறியதாகவும் செந்நிறத்திலும் இருக்கும்.


</doc>
<doc id="239980" url="https://ta.wikipedia.org/wiki?curid=239980" title="72வது கோல்டன் குளோப் விருதுகள்">
72வது கோல்டன் குளோப் விருதுகள்

72வது கோல்டன் குளோப் விருதுகள் அமெரிக்க நாட்டுத் திரைப்படங்கள் மற்றும் தொலைக்காட்சி நிகழ்ச்சிகளுக்கு வழங்கப்படும் விருதுகள் ஆகும். 2014ஆம் ஆண்டுக்கான இந்த விருது வழங்கும் நிகழ்ச்சி ஜனவரி 11, 2015ஆம் ஆண்டு பெவர்லி ஹில்டன் ஹோட்டல் பெவர்லி ஹில்ஸ், கலிபோர்னியாவில் நடைபெறுகின்றது. இந்த நிகழ்ச்சியை என்பிசி தொலைக்காட்சி நேரடியாக ஒளிபரப்பு செய்கின்றது.

2014 ஆம் ஆண்டின் சிறந்த திரைப்படம் , சிறந்த நடிகர், சிறந்த நடிகை, சிறந்த துணை நடிகர், சிறந்த துணை நடிகை, சிறந்த திரைக்கதை, சிறந்த இயக்குனர் போன்ற 14 பிரிவுகளுக்கு பரிந்துரைகள் டிசம்பர் 11, 2014 இல் அறிவிக்கப்பட்டன.



</doc>
<doc id="239984" url="https://ta.wikipedia.org/wiki?curid=239984" title="மலேசிய மாநிலங்களின் தலைநகரங்கள்">
மலேசிய மாநிலங்களின் தலைநகரங்கள்

மலேசியாவில் உள்ள மாநிலங்களில் மலாக்கா, பினாங்கு, சபா, சரவாக் மாநிலங்களைத் தவிர மற்ற அனைத்து மாநிலங்களும் அரசமைப்புக்கு உட்பட்ட முடியரசு மாநிலங்கள் ஆகும். மலாக்கா, பினாங்கு, சபா, சரவாக் மாநிலங்கள் அரசமைப்புக்கு உட்பட்ட முடியரசு அல்லாத மாநிலங்கள். அந்த மாநிலங்களில் கவர்னர் எனும் ஆளுநர் தலைவராக இருக்கிறார் அல்லது யாங் டி பெர்துவா என்பவர் தலைவராக இருக்கிறார். 

அரசமைப்புக்கு உட்பட்ட முடியரசு மாநிலங்களில், அரச நகரங்கள் அல்லது அரசத் தலைநகரங்கள் இருக்கும். அங்குதான் அரசர்களின் அரண்மனைகள் அல்லது அதிகாரப்பூர்வ அலுவல்முறை உறைவிடங்களும் இருக்கும். இந்த அரசத் தலைநகரங்கள், மாநில நிர்வாகத் தலைநகரங்களில் இருந்து அப்பாற்பட்டவை. மாநில நிர்வாகத்தை மாநில அரசாங்கங்கள் செயல்படுத்துகின்றன. 


</doc>
<doc id="239987" url="https://ta.wikipedia.org/wiki?curid=239987" title="ஜே. ஆர். கங்காரமணி">
ஜே. ஆர். கங்காரமணி

ஜே. ஆர். கங்காரமணி (J. R. Gangaramani) என்பவர் ஒர் வெளிநாடு வாழ் இந்தியத் தொழிலதிபர் ஆவார்.

இவர் 1974 இல் மும்பையிலிருந்து ஐக்கிய அரபு அமீரகம் குடிபெயர்ந்து, 1980 இல் அல்ப் பாரா எனும் கட்டுமான நிறுவனம் அமைத்தார். தற்போது அதில் சுமார் 18000 தொழிலாளர்கள் பணிபுரிகின்றனர்.



</doc>
<doc id="239993" url="https://ta.wikipedia.org/wiki?curid=239993" title="மகுயிண்டனாவோ படுகொலை">
மகுயிண்டனாவோ படுகொலை

மகின்டனாவ் படுகொலை ("Maguindanao massacre") (அல்லது திரளான கல்லறைகள் கண்டுபிடிக்கப்பட்ட அம்பாதுவான் நகரை ஒட்டி அம்பாதுவான் படுகொலை ("Ampatuan massacre")) பிலிப்பீன்சின் மின்டனாவ் தீவில் மகின்டனாவ் மாநிலத்தில் அம்பாதுவான் நகரில் நவம்பர் 23, 2009 காலையில் நடந்தது. 2010ஆம் ஆண்டின் பிலிப்பீன்சு பொதுத்தேர்தல்களில் அங்கமாக எதிர்வந்த ஆளுநர் தேர்தலில் இசுமேய்ல் மங்குடடாதுவின் வேட்புமனுவை தேர்தல் அதிகாரியிடம் அளிக்க உயிரிழந்த 58 பேரும் கூட்டமாகச் சென்று கொண்டிருக்கையில் வழி கடத்தப்பட்டு கொடூரமாகக் கொல்லப்பட்டனர். நடப்பில் மகின்டனாவின் ஆளுநராக இருந்த "அண்டால் அம்பாதுவான் முதியவரின்" மகனும் தாது உன்சேயின் மேயருமான "அண்டால் அம்பாதுவான் இளையவருக்கு" எதிராக மங்குடடாதா போட்டியில் இறங்கினார். அண்டால் அம்பாதுவான் முதியவருக்கு மின்டனாவ் முசுலிம் சமூகத்தில் வலுவான செல்வாக்கு இருந்தது. இந்தப் படுகொலையில் மங்குடடாதுவின் மனைவி, இரண்டு சகோதரிகள், இதழாளர்கள், வழக்கறிஞர்கள், உதவியாளர்கள் மற்றும் இக்குவிழுவின் உறுப்பினர்களாக தவறாக எண்ணப்பட்ட மகிழுந்து ஓட்டுநர்கள் கொல்லப்பட்டனர். 

இதழாசிரியர்கள் காப்புக் குழு (CPJ) மகின்டனாவ் படுகொலையை வரலாற்றிலேயே மோசமான பத்திரிக்கையாளர் படுகொலையாகக் கருதுகின்றது. குறைந்தது 34 இதழிகையாளர்களாவது கொல்லப்பட்டதாக அறியப்படுகின்றது. இந்தப் படுகொலைகளுக்கு முன்னதாகவே இதழாசிரியர்கள் காப்புக் குழு பிலிப்பீன்சை, ஈராக்கிற்கு அடுத்தபடியாக, பத்திரிகையாளர்களுக்கு இரண்டாவது மிக அபாயகரமான நாடாக முத்திரையிட்டுள்ளது.


</doc>
<doc id="239994" url="https://ta.wikipedia.org/wiki?curid=239994" title="பிரவாசி பாரதீய சம்மான்">
பிரவாசி பாரதீய சம்மான்

பிரவாசி பாரதீய சம்மான் (Pravasi Bharatiya Samman) என்பது வெளிநாடுவாழ் இந்தியருக்கான விருது. இது மகாத்மா காந்தி அடிகள் 1915 இல் தென்னாபிரிக்காவிலிருந்து இந்தியா வந்தடைந்த தினமான ஜனவரி ஒன்பதாம் நாளை நினைவுபடுத்தும் வகையில், வெளிநாட்டு இந்தியருக்கு ஆண்டுதோறும் வழங்கப்படுகிறது. 

வெளிநாடுவாழ் இந்தியர் நாள் (பிரவாசி பாரதிய திவாஸ்) ஆண்டுதோறும் ஜனவரி 7-9ம் திகதிகளில் கொண்டாடப்படுகின்றது.

வெளிநாடுகளில் வாழும் இந்தியர்கள் ஒன்று கூடி தமக்குள்ளும் இந்திய மத்திய அரசுடனும் மாநில அரசுடனும் கலந்துரையாடவும் இடைத்தொடர்புகளை மேற்கொள்ளவும், இந்திய நாட்டில் முதலீடு செய்வதற்கான வாய்ப்புகள் எவை என்பதை எடுத்துக் காட்டவும் இவ்விழாக்கள் உதவும். 



</doc>
<doc id="239995" url="https://ta.wikipedia.org/wiki?curid=239995" title="சுரேந்திரநாத் ஆர்யா">
சுரேந்திரநாத் ஆர்யா

சுரேந்திரநாத் ஆர்யா (S. P. Y. Surendranath Arya)என்பவர் சென்னை மாகாணத்தைச் சேர்ந்த இந்திய சுதந்திரப் போராட்ட வீர்ரும்,தெலுங்குப் பேச்சாளருமாவார். இவர் சுப்பிரமணிய பாரதியின் நண்பராவார். இவரது இயற்பெயர் எத்திராஜ் ஆகும்.

சுரேந்திரநாத் ஆர்யா சென்னையைச் சேர்ந்த தனகோடி ராஜு நாயுடு என்பவருக்கு மகனாகப் பிறந்தார். அவரது ஆரம்ப கல்வி முடிந்த பின்பு, தீவிரவாத அரசியல் நடவடிக்கைகளில் ஈடுபட்டார். 1897இல் வங்கம் சென்றார்.அங்கு 1906 வரை வாழ்ந்தார்.அங்கு பெங்காலி புரட்சியாளர்கள் தொடர்பை ஏற்படுத்திக்கொண்டார். வங்கத்தில் இருந்தபோது, சுரேந்திரநாத் பானர்ஜி மீது கொண்ட ஈடுபாட்டால்,தனது பெயரை "சுரேந்திரநாத் ஆர்யா" என்று மாற்றிக்கொண்டார்.

சென்னை திரும்பிய ஆர்யா சுப்பிரமணிய பாரதியுடன் இணைந்து, செயல்பட்டார். அரச துரோகக் குற்றச்சாட்டின் பேரில் ஆகத்து 18, 1908 ல் கைது செய்யப்பட்டார்.

சுரேந்திரநாத் ஆர்யா ஆறு ஆண்டுகள் கடுங்காவல் சிறைத்தண்டனை அனுபவித்துப் பிறகு, 1914-ல் சிறையிலிருந்து விடுதலை செய்யப்பட்டார். பெல்லாரி சிறையிலிருந்தபோது அவரது உடல் நிலை பாதிக்கப்பட்டது. டேனிஷ் கிருத்துவ மிஷினரிகள் சேவையால் ஈர்க்கப்பட்ட அவர் கிறித்துவத்துக்கு மதம் மாறினார்.
மிஷனரிகளால் ஆர்யா அமெரிக்காவுக்கு படிப்புக்காக அனுப்பப்பட்டார் அங்கு தத்துவத் துறையில் முனைவர் பட்டம் பெற்றார்.படிப்பு முடித்துக் கிருத்தவ மதப் போதகராகச் சென்னைக்குத் திரும்பினார். இந்தியா திரும்பிய, ஆர்யா ஒரு ஸ்வீடிஷ் அமெரிக்கப் பெண்ணைத் திருமணம் செய்து கொண்டார். பாரதியின் மறைவுக்குப் பிறகு பாரதியின் குடும்பத்துக்குப் பலவிதங்களில் உதவிசெய்தார்.

ஆர்யா தனது ஸ்வீடிஷ் அமெரிக்க மனைவியை விவாகரத்து செய்துவிட்டு, 1920 களின் பிற்பகுதியில் மீண்டும் இந்து மதத்துக்கு மாறினார். பிரம்ம சமாசத்தின் உறுப்பினராகப் பணியாற்றினார்.சுயமரியாதை இயக்கத்தில் சேர்ந்து பெரியார் ஈ.வே.ராவின் நெருக்கமான நண்பர் ஆனார்.

பாரதி திரைப்படத்தில் சுரேந்திரநாத் ஆர்யா வேடத்தில் நிழல்கள் ரவி நடித்திருந்தார்.


</doc>
<doc id="240005" url="https://ta.wikipedia.org/wiki?curid=240005" title="சார்லி எப்டோ">
சார்லி எப்டோ

சார்லி எப்டோ ("Charlie Hebdo", ; மாற்று ஒலிப்பு: "சார்லி ஹெப்ஃடோ", பொருள்: "வாராந்திர சார்லி") பிரான்சிய அங்கத வாராந்தர செய்தியிதழாகும். பல கேலிச்சித்திரங்களும் அறிக்கைகளும் சமய நம்பிக்கைகளுக்கு எதிரான வாதங்களும் நகைச்சுவைத் துணுக்குகளும் இதில் வெளியாகின்றன. வழிபாடுகளற்ற, வழமைகளுக்கெதிரான தொனியுடன் இந்த இதழ் இடது-சாரி மற்றும் சமயங்களுக்கு எதிரான கருத்துக்களை முன்வைக்கின்றது. பிரான்சிய அரசியலில் மிகுந்த வலதுசாரி கருத்துக்கள், கத்தோலிக்கம், இசுலாம், யூதம், பண்பாடு குறித்த விமர்சனக் கட்டுரைகளை வெளியிடுகின்றது. முன்னாள் ஆசிரியர் "இசுடெபானெ சார்போன்னியெ" (சார்பு) கூற்றுப்படி "இடதுசாரி பன்முகத்தின் அனைத்துக் கூறுகளையும், விடுபட்டவைகளையும் கூட" இந்த இதழின் பார்வைக்கோணம் கொண்டுள்ளது.

1970இல் துவங்கிய இந்த இதழ் 1981இல் மூடப்பட்டது; 1992இல் மீண்டும் வெளிவரத்தொடங்கியது. 2009இலிருந்து சார்பு இதன் ஆசிரியராக பொறுப்பிலிருந்தார்; 2015இல் இதழின் அலுவலகங்கள் மீது நடந்த தீவிரவாத தாக்குதலில் உயிரிழந்தார். இவருக்கு முன்னதாக "பிரான்சுவா கவன்னாவும்" (1969–1981) "பிலிப்பு வாலும்" (1992–2009) ஆசிரியர்களாக இருந்துள்ளனர். 

இது ஒவ்வொரு புதன் கிழமையும் வெளியாகின்றது; சிறப்புப் பதிப்புகள் நடுநடுவே வெளியிடப்படுகின்றன. 

சனவரி 7, 2015 அன்று செய்தி இதழின் பாரிசு அலுவலகத்தில் வாராந்தர ஆசிரியக்குழு சந்திப்பின்போது இசுலாமியத் தீவிரவாதிகள் என ஐயுறப்படும் நபர்கள் பல ஒருங்கிணைப்பாளர்களையும் வருகையாளர்களையும் துப்பாக்கியால் சுட்டு வீழ்த்தினர்; இரண்டு காவல்துறையினரையும் சுட்டுக் கொன்றனர்.

இந்த இதழ் மீது இரண்டு முறை தீவிரவாதத் தாக்குதல்கள் நடத்தப்பட்டுள்ளன: 2011இல் தீக்குண்டு, 2015இல் துப்பாக்கிப் படுகொலை.



</doc>
<doc id="240012" url="https://ta.wikipedia.org/wiki?curid=240012" title="வேடுபறி நிகழ்ச்சி">
வேடுபறி நிகழ்ச்சி

சோழப் பேரரசில் படைத்தலைவராக இருந்த திருமங்கைமன்னன், திருவரங்கப் பெருமாளிடம் கொண்ட பக்தியால், ஸ்ரீரங்கம் கோயிலுக்கு திருப்பணி செய்தார். போதுமான நிதியில்லாத நிலையில், வழிப்பறி கொள்ளையிலும் ஈடுபட்டு திருப்பணியை தொடர்ந்தார். அவரை திருத்துவதற்காக மாறுவேடத்தில் வந்த பெருமாளையும் வழிமறித்தார் திருமங்கைமன்னன்.

அப்போது பெருமாள், திருமங்கைமன்னன் காதில் ‘ஓம் நமோ நாராயணா‘ என்ற மந்திரத்தை ஓதினார். இதன் மகிமையால் திருமங்கைமன்னன் மனம் திருந்தி திருமங்கையாழ்வாராக மாறினார். இந்த நிகழ்ச்சியை நினைவு கூறும் வகையில்வேடுபறி நிகழ்ச்சி எனும் பெயரில் திருவரங்கம் அரங்கநாத சுவாமி கோயிலில் ஆண்டுதோறும் மார்கழி மாத இராப் பத்து திருவிழாவின் எட்டாம் நாள் மாலையில் பக்தர்களுக்கு நடத்திக் காண்பிக்கப்படுகிறது.. 



</doc>
<doc id="240019" url="https://ta.wikipedia.org/wiki?curid=240019" title="மலேசிய மாநிலங்களின் தலைவர்கள்">
மலேசிய மாநிலங்களின் தலைவர்கள்

மலேசிய மாநிலத் தலைவர்களின் பட்டியல். இதில் 2015 ஜனவரி மாதம் 1-ஆம் தேதி வரையிலான புள்ளிவிவரங்கள் அடங்கியுள்ளன. இந்தப் பட்டியல் அவ்வப்போது மாற்றம் அடையலாம். 



</doc>
<doc id="240020" url="https://ta.wikipedia.org/wiki?curid=240020" title="சிவா (இயக்குநர்)">
சிவா (இயக்குநர்)

சிவா தென்னிந்தியத் திரைப்பட இயக்குநர் ஆவார். இவர் ஒளிப்பதிவாளர், திரைக்கதை ஆசிரியர் எனப் பன்முகம் கொண்டவர். சிறுத்தை திரைப்படத்தை இயக்கி புகழ் பெற்றமையால் சிறுத்தை சிவா என்றும் பரவலாக அறியப்படுகிறார். அஜித் குமார் நடிப்பில் இவர் இயக்கிய வீரம் திரைப்படமும் வெற்றித் திரைப்படமாக அமைந்தது. பின்னர் இவர் மீண்டும் நடிகர் அஜித் குமார் உடன் இணைந்து பணியாற்றிய வேதாளம் திரைப்படமானது, 2015 ஆம் ஆண்டு தீபாவளி அன்று வெளியானது. மூன்றாவது முறையாக அஜித்குமார் மற்றும் சிவா கூட்டணியில் பிரம்மாண்ட பொருட்செலவில் உருவான விவேகம் திரைப்படம் கலவையான விமர்சனம் பெற்றபோதிலும் நல்ல வருவாய் ஈட்டியது.


</doc>
<doc id="240023" url="https://ta.wikipedia.org/wiki?curid=240023" title="வெட்டி (வடிவவியல்)">
வெட்டி (வடிவவியல்)

வடிவவியலில் ஒரு முக்கோணத்தின் வெட்டி ("cleaver") என்பது முக்கோணத்தின் சுற்றளவை இருசமக்கூறிடும் கோட்டுத்துண்டாகும். இக்கோட்டுத்துண்டின் ஒரு முனை முக்கோணத்தின் ஒரு பக்கத்தின் நடுப்புள்ளியாக இருக்கும். ஒரு முக்கோணத்திற்கு மூன்று வெட்டிகள் உள்ளன.





</doc>
<doc id="240025" url="https://ta.wikipedia.org/wiki?curid=240025" title="ஸ்கிரீன் ஜெம்ஸ்">
ஸ்கிரீன் ஜெம்ஸ்

ஸ்க்ரீன் ஜெம்ஸ் () இது ஒரு அமெரிக்க நாட்டுத் திரைப்பட தயாரிப்பு நிறுவனம் ஆகும். இதன் தலைமையகம் கல்வர் சிட்டி, கலிபோர்னியா, அமெரிக்காவில் அமைந்துள்ளது.



</doc>
<doc id="240026" url="https://ta.wikipedia.org/wiki?curid=240026" title="டக்ளஸ் பூத்">
டக்ளஸ் பூத்

டக்ளஸ் பூத் ("Douglas Booth ", பிறப்பு: 9 ஜூலை 1992) ஒரு இங்கிலாந்து நாட்டு நடிகர் ஆவார். நோவா, யூப்பிட்டர் அசென்டிங் போன்ற திரைப்படங்களில் நடித்துள்ளார். 

டக்ளஸ் பூத் 9 ஜூலை 1992ஆம் ஆண்டு லண்டன், இங்கிலாந்துல் பிறந்தார். இவரின் தந்தையான விவியன் ஓவியர் ஆவார். இவரது தாயாரான சீமோன் பூத் கப்பல் நிதி ஆலோசகர் ஆவார்.



</doc>
<doc id="240027" url="https://ta.wikipedia.org/wiki?curid=240027" title="மலேசிய ஊராட்சி அரசுகளின் மக்கள் தொகை">
மலேசிய ஊராட்சி அரசுகளின் மக்கள் தொகை

மலேசிய அரசாங்கம் 2013-ஆம் ஆண்டில் 2010 ஆண்டுக்கான மக்கள் தொகை புள்ளிவிவரங்களை வெளியிட்டது. அவற்றில், மலேசிய ஊராட்சி அரசுகளில் "(Local Government)," அதிகமான மக்கள் தொகையைக் கொண்ட 50 நகரங்களின் புள்ளிவிவரங்கள் இங்கே தரப்படுகின்றன.



</doc>
<doc id="240028" url="https://ta.wikipedia.org/wiki?curid=240028" title="பாரிஸ் உடன்படிக்கை (1763)">
பாரிஸ் உடன்படிக்கை (1763)

பாரிசு உடன்படிக்கை ("Treaty of Paris") அல்லது 1763 உடன்படிக்கை என்பது ஏழாண்டுப் போரில் பிரான்சு, எசுப்பானியாவை பிரித்தானியா வென்ற பின்னர் பாரிய பிரித்தானியா, பிரான்சு மற்றும் எசுப்பானியா இராச்சியங்கள் போர்த்துகல்லுடன் பெப்ரவரி 10, 1763ஆம் ஆண்டில் ஒப்பிட்ட உடன்படிக்கை ஆகும். 

இந்த உடன்படிக்கை ஏழாண்டுப் போரை முறையாக முடிவுக்கு வந்தது. தவிரவும் ஐரோப்பாவிற்கு வெளியே பிரித்தானியாவின் ஆதிக்கத்தை நிலைநாட்டுவதற்கு இது துவக்கமாகவும் அமைந்தது. பிரான்சும் எசுப்பானியாவும் போரின்போது தாங்கள் கையகப்படுத்திய பகுதிகளை திருப்பித் தந்தன; பிரித்தானியாவிற்கு வட அமெரிக்காவில் பிரான்சின் நிலப்பகுதிகள் சொந்தமாயின. மேலும், பிரித்தானியா "புதிய உலகில்" உரோமைக் கத்தோலிக்கத்தை பாதுகாக்க உடன்பட்டது. இந்த உடன்படிக்கை பிரசியாவையும் ஆத்திரியாவையும் கட்டுப்படுத்தவில்லை; ஐந்து நாட்கள் கழித்து அவை தனியாக ஹுபர்டுசுபர்கு உடன்படிக்கையில் கையெழுத்திட்டன.

போர் நடந்து கொண்டிருந்தபோது இங்கிலாந்தானது கனடா, குவாடெலோப், மார்டினீகு, செயின்ட் லூசியா, டாமினிகா, கிரனாடா, செயின்ட் வின்சென்ட் மற்றும் க்ரெனடைன்கள், டொபாகோ அகிய பிரெஞ்சுக்காலணிகளையும், இந்தியவிலிருந்த பிரன்சு தொழிற்சாலைகளையும், கோரீயிலிருந்த அடிமை வணிக நிலையங்களையும், செனெகல் நதி மற்றும் அதன் உடன்படிக்கைய் இடங்களையும், பிலிப்பீன்சிலிருக்கும் மனிலா மற்றும் கியூபாவின் ஹவானா ஆகிய எசுப்பானிய காலணிகளையும் வென்றிருந்தது.




</doc>
<doc id="240029" url="https://ta.wikipedia.org/wiki?curid=240029" title="தேசிய நெடுஞ்சாலை 1சி (இந்தியா)">
தேசிய நெடுஞ்சாலை 1சி (இந்தியா)

தேசிய நெடுஞ்சாலை 1சி (NH 1C) ஜம்மு காஷ்மீரில் உள்ள ஒரு தேசிய நெடுஞ்சாலை. இதன் மொத்த நீளம் 8 கிமீ (5 மைல்) ஆகும். டோமெல் மற்றும் கட்ரா பகுதியை இணைக்கிறது. தற்போது தேசிய நெடுஞ்சாலை 144 (NH 144) என்று மறுபெயரிடப்பட்டுள்ளது.


</doc>
<doc id="240035" url="https://ta.wikipedia.org/wiki?curid=240035" title="இலவாசியே-இலப்பிலாசு விதி">
இலவாசியே-இலப்பிலாசு விதி

வெப்பவேதியியலில் இலவாசியே-இலப்பிலாசு விதி ("Lavoisier-Laplace law") அல்லது இலப்பிலாசு விதி என்பது வேதி வினையின் போது தோன்றும் வெப்பம் (heat evolved) அல்லது ஏற்கும் வெப்பம் (heat absorbed), அவ்வினை எதிர்த் திசையில் நிகழும் போது ஏற்கப்படுகிறது அல்லது வெளிப்படுகிறது. அந்துவான் இலவாசியே, பியர் சிமோன் இலப்லாசு ஆகியோர் 1780 ஆம் ஆண்டில் இவ்விதியை அறிமுகப்படுத்தினர்.

ஒரு கூட்டுப் பொருளிலிருந்து, அதிலுள்ள தனிமங்களைப் பெறத் தேவைப்படும் வெப்ப அளவு, அத்தனிமங்களைக் கொண்டு அந்தக் கூட்டுப் பொருளைப் பெறத் தேவைப்படும் வெப்ப அளவிற்குச் சமமாக இருக்கும். கூட்டுப் பொருளைப் பெற அதிக வெப்பம் தேவை என்றால் அதன் நிலைப்புத் தன்மை (stability) அதிகமாக இருக்கும்.

எடுத்துக் காட்டு,



</doc>
<doc id="240036" url="https://ta.wikipedia.org/wiki?curid=240036" title="ஜமீன் தேவர்குளம்">
ஜமீன் தேவர்குளம்

ஜமீன் தேவர்குளம் தூத்துக்குடி மாவட்டத்தின், கோவில்பட்டி வட்டத்தில், குருவிகுளம் ஊராட்சி ஒன்றியத்தில்உள்ள ஊர். இது இளையரசேனந்தல் வருவாய் பிர்காவில் (வட்டத்தில்) , 1500 பேர்கள் கொண்ட ஊராட்சியாகும். இவ்வூராட்சி 4 ஆண் உறுப்பினர்களாலும் 2 பெண் உறுப்பினர்களாலும் நிர்வகிக்கப்படுகிறது. 

இவ்வூராட்சியின் பொது இடங்களில் அரசியல், மதம், சாதியம் சார்ந்த அடையாளங்கள் முற்றிலும் தடை செய்யப்பட்டுள்ளன. திருட்டு, கொள்ளை மற்றும் வழிப்பறி போன்ற சமூக விரோத செயல்களைத் தடுக்கும் பொருட்டு, கற்காரையால் பாவப்பட்ட தெருக்களில் மின் விளக்குகளும், காண்காணிப்பு படக்கருவிகள் பொருத்தப்பட்டுள்ளன. நவீனக் கழிப்பறைகளும் குளியலறைகளும் கொண்ட மிகவும் துப்புரவான ஊராட்சி பகுதியாகும்.

மற்ற ஊராட்சிகளுக்கு முன்மாதிரி ஊராட்சியாக, ஜமீன் தேவர்குளம் ஊராட்சியின் செயல்பாடு அமைந்துள்ளது..


</doc>
<doc id="240038" url="https://ta.wikipedia.org/wiki?curid=240038" title="மாநில நெடுஞ்சாலை 2 (கேரளம்)">
மாநில நெடுஞ்சாலை 2 (கேரளம்)

திருவனந்தபுரத்தில் தொடங்கி கொல்லம் - திருமங்கலம் தேசிய நெடுஞ்சாலையில், இரண்டாம் மாநில நெடுஞ்சாலை இணைகிறது. இது 73.2 கி. மீ. நீளமான சாலையாகும்.

திருவனந்தபுரம் - கரைக்குளம் - அழிக்கோடு - பழக்குற்றி - பாலோடு - மடத்தறை - மாநில நெடுஞ்சாலை 64 - வர்க்கலை பாரிப்பள்ளி - மடத்தறை - குளத்துப்புழை - தென்மலை - தேசிய நெடுஞ்சாலை 208


</doc>
<doc id="240041" url="https://ta.wikipedia.org/wiki?curid=240041" title="மாநில நெடுஞ்சாலை 3 (கேரளம்)">
மாநில நெடுஞ்சாலை 3 (கேரளம்)

கேரள மாநிலத்தின் மூன்றாம் நெடுஞ்சாலை திருவனந்தபுரம் மாவட்டத்தின் நெடுமங்காட்டில் தொடங்கி தமிழக மாநில நெடுஞ்சாலைக்கு அருகில் முடிவடைகிறது. இது 37.5 கிலோமீட்டர் நீளமுடைய சாலையாகும்..

நெடுமங்காடு - பருத்திப்பள்ளி - குடப்பனமூடு - கத்திப்பாறை - கதுக்கரை


</doc>
<doc id="240043" url="https://ta.wikipedia.org/wiki?curid=240043" title="மாநில நெடுஞ்சாலை 5 (கேரளம்)">
மாநில நெடுஞ்சாலை 5 (கேரளம்)

கேரளத்தின் ஐந்தாம் மாநில நெடுஞ்சாலை, காயங்குளத்தில் தொடங்கி பத்தனாபுரத்தின் புளிமுக்கில் முடிகிறது. இது 42.5 கி.மீ. நீளமுடைய சாலையாகும்.

காயங்குளம் - கற்றானம் - நூறநாடு - அடூர் - பத்தனாபுரம் - புளிமுக்கு சந்திப்பு - மாநில நெடுஞ்சாலை 8 - மெயின் ஈஸ்டர்ன் ஹைவே)


</doc>
<doc id="240047" url="https://ta.wikipedia.org/wiki?curid=240047" title="அனந்தபுரம் கிருட்டினமூர்த்தி">
அனந்தபுரம் கிருட்டினமூர்த்தி

அனந்தபுரம் கோ.கிருட்டினமூர்த்தி (Ananthapuram G.Krishnamurthy, பிறப்பு: ஜுன் 4, 1950) தமிழகம் அறிந்த கல்வெட்டு அறிஞர்களில் ஒருவராகக் கருதப்படுபவர்.

மின்சாரத்துறைத் துறையில் பணியாற்றி ஓய்வு பெற்ற இவர் கல்வெட்டுக்களில் அதிக நாட்டமுள்ளவர். பணிக்காலத்தில் தன் ஓய்வு நேரத்தில் பல இடங்களுக்குக் கல்வெட்டுக்களைத் தேடிச் சென்று அரிய தகவல்களைத் தமிழ்கூறு நல்லுலகிற்கு அளித்துள்ளார்.

இவர் எழுதியுள்ள நூல்களில் கீழ்க்கண்டவை உள்ளிட்ட பல நூல்கள் அடங்கும்.

இவர் எழுதியுள்ள மற்றுமொரு நூல் வரலாற்றில் மணிமங்கலம். பல்லவர் காலம், சோழர் காலம் ஆகிய காலங்கள் தொடங்கி காஞ்சீபுரம் மாவட்டத்திலுள்ள மணிமங்கலம் என்னும் வரலாற்றுச் சிறப்புமிக்க ஊரைப் பற்றி கல்வெட்டுகள் மற்றும் பிற ஆதாரங்களைக் கொண்டு எழுதப்பட்டுள்ள இந்நூல் 13 தலைப்புகளைக் கொண்டு அமைந்துள்ளது. 

கள ஆய்வின்போது 50க்கும் மேற்பட்ட (சோழர் மற்றும் பல்லவர் கால) கல்வெட்டுக்களையும் 100க்கும் மேற்பட்ட (சோழர் மற்றும் பல்லவர் கால) சிலைகளையும் கண்டுபிடித்துள்ளார். பௌத்தம் மற்றும் சமணம் தொடர்பான ஆய்வுகளில் அதிகம் ஆர்வம் காட்டிவரும் இவர், அண்மையில் சமணம் தொடர்பாக ஒரு பெருந்திட்டத்தினைத் தயாரித்து அளித்துள்ளார்.

'வரலாற்றில் மணிமங்கலம்', நூல், (முதற்பதிப்பு, 2010; திருக்குறள் பதிப்பகம், பெரியார் தெரு, எம்.ஜி.ஆர்.நகர், சென்னை)



</doc>
<doc id="240049" url="https://ta.wikipedia.org/wiki?curid=240049" title="பென் பார்னெஸ்">
பென் பார்னெஸ்

பென் பார்னெஸ் () (பிறப்பு: 20 ஆகஸ்ட் 1981) ஒரு இங்கிலாந்து நாட்டு நடிகர் ஆவார். இவர் நார்னியா, செவன்த் சன் போன்ற திரைப்படங்களில் நடித்துள்ளார். 

பென் பார்னெஸ் 20 ஆகஸ்ட் 1981ஆம் ஆண்டு லண்டன், இங்கிலாந்தில் பிறந்தார். இவருக்கு ஜாக் என்ற ஒரு சகோதரன் உண்டு


</doc>
<doc id="240051" url="https://ta.wikipedia.org/wiki?curid=240051" title="மலேசிய மாவட்டங்களின் மக்கள் தொகை">
மலேசிய மாவட்டங்களின் மக்கள் தொகை

மலேசிய அரசாங்கம் 2013-ஆம் ஆண்டில் 2010 ஆண்டுக்கான மக்கள் தொகை புள்ளிவிவரங்களை வெளியிட்டது. மலேசிய மாவட்டங்களின் மக்கள் தொகை அடிப்படையில், மாநகரங்கள் அல்லது நகரங்களின் தரப் பட்டியல் இங்கே தரப்படுகிறது. இந்தப் புள்ளிவிவரங்கள் மலேசியாவின் 2010 பொது மக்கள் தொகைக் கணக்கெடுப்பில் இருந்து பெறப்பட்டவை. 








</doc>
<doc id="240056" url="https://ta.wikipedia.org/wiki?curid=240056" title="காஜாங்">
காஜாங்

காஜாங் (ஆங்கிலம், மலாய்: Kajang) என்பது மலேசியா, சிலாங்கூர் மாநிலத்தில் உள்ள ஒரு பெருநகரம் ஆகும். இந்த நகரம் உலு லங்காட் மாவட்டத்தின் தலைநகரமும் ஆகும். மலேசியத் தலைநகரமான கோலாலம்பூரில் இருந்து 21 கி.மீ., தொலைவில் அமைந்துள்ளது. சிலாங்கூர் மாநிலத்தில் மிகப் பழமையான நகரங்களில் காஜாங் நகரமும் ஒன்றாகும். 

கடந்த சில ஆண்டுகளில், காஜாங் நகரின் மக்கள் தொகை விரைவாக வளர்ச்சி கண்டு வருகிறது. அதன் மக்கள் தொகை வளர்ச்சி, ஆண்டுக்கு சராசரி 9% என மதிப்பிடப்பட்டுள்ளது. காஜாங் நகரும் துரிதமான வளர்ச்சி கண்டு வருகிறது.

2004-ஆம் ஆண்டு வரை, "தாமான் பிரிமா சவுஜானா", "சுங்கை சுவா", "தாமான் காஜாங் பெர்டானா" போன்ற பல புது குடியிருப்புகள் உருவாகியுள்ளன. 

அண்மையக் காலங்களில், காஜாங் சுற்றுவட்டாரத்தில் டுவின் பால்ம்ஸ் "(Twin Palms)," ஸ்ரீ பன்யான் நாட்டுப்புற மாளிகைகள் "(Sri Banyan Country Heights)," பிரிமா பாராமவுண்ட் "(Prima Paramount)" போன்ற ஆடம்பர மனைத் திட்டங்களும் தோன்றியுள்ளன.

காஜாங்கில் புதிதாக உருவாகி வரும் புறநகர்ப் பகுதிகளை ‘சில்க்’ விரைவுச்சாலை வழியாகச் சென்றடையலாம். காஜாங் நகரை காஜாங் நகராண்மைக்கழகம் பராமரித்து வருகிறது.

காஜாங் எனும் சொல் எப்படி உருவானது என்பதற்கு சில காரணங்களும் சில கருத்துகளும் சொல்லப்படுகின்றன. 1580-களில் தெமுவான் எனும் மலேசியப் பழங்குடியின மக்கள், இந்த இடத்தைக் கண்டுபிடித்ததாகச் சொல்லப்படுகிறது. அவர்கள் காஜாங் எனும் தாழைக்காய் வகையைச் சேர்ந்த தாவரங்களின் ஓலைகளைக் கொண்டு குடிசைகளைப் பின்னி இருக்கிறார்கள். காஜாங்கில் அந்தத் தாவரங்கள் நிறைய இருந்து இருக்கின்றன. அந்த வகையில் காஜாங் எனும் பெயர் வந்து இருக்கலாம். 

முன்பு காலத்தில் பத்தின் பெரங்காய் என்பவர் சுங்கை ஊஜோங் பகுதியின் மிராசுதாரராக இருந்து இருக்கிறார். ஆற்று ஓரங்களில் சிறிய குடிசைகளைக் கட்டி இருக்கிறார். அவர் தாழைக்காய் தாவர ஓலைகளையே பயன்படுத்தி இருக்கிறார். அவர் புதிதாகக் குடியேறிய போது அந்த இடம், பொருத்தமான ஒரு குடியிருப்பு பகுதியாக அமைந்ததால், அந்த இடத்திற்கு காஜாங் என பெயர் வைத்ததாகச் சொல்லப்படுகிறது. 

1870-களில் இங்கு வாழ்ந்த மெண்டாயிலிங் இனத்தைச் சேர்ந்தவர்களுக்கும் பூகிஸ் இனத்தைச் சேர்ந்தவர்களுக்கும் "பெர்காஜாங்" எனும் சொல்லினால் கருத்து வேறுபாடு ஏற்பட்டது. மெண்டாயிலிங் இனத்தவர்களுக்கு பெர்காஜாங் என்றால் புகலிடம். அதாவது பாதுகாப்பான இடம். 

ஆனால், அதே சமயத்தில் பூகிஸ் இனத்தவர்களுக்கு பெர்காஜாங் என்றால் சண்டை போடுதல். இந்தச் சொல்லினால், ஒரு கட்டத்தில் இரு இனத்தவருக்கும் சொற்பூசல் தகராறு ஏற்பட்டது. அதனால், பின்னர் காலத்தில் காஜாங் எனும் சொல் புழக்கத்திற்கு வந்ததாகவும் சொல்லப்படுகிறது.

1776-இல் இந்தோனேசியா ரியாவ் மாநிலத்தில் இருந்து டோ லிலி "(Toh Lili)" என்பவர் இங்கு வந்து காஜாங் பகுதியைத் தோற்றுவித்ததாகவும் சான்றுகள் உள்ளன. அவர் ரியாவ் நிலப்பகுதியைச் சேர்ந்த சுல்தான் முகமட் ஷா இப்னி அல்மார்ஹும் சுல்தான் இப்ராஹிம் ஷா என்பவரின் சீடர் ஆகும். சுல்தானின் அனுமதியின் பேரில் புக்கிட் சுங்கை மெர்பாவ் எனும் இடத்தில் நெல் விவசாயத்திற்காக நிலத் துப்புரவு செய்ததாகவும், பின்னர் அந்த இடம் காஜாங் என பெயர் பெற்றதாகவும் சொல்லப்படுகிறது.
1800-ஆம் ஆண்டுகளின் தொடக்கத்தில், மெண்டாயிலிங் இனத்தைச் சேர்ந்த ராஜா ஆலாங் என்பவர் தன்னுடைய விசுவாசிகளுடன் மலாயாவிற்கு வந்தார். சுங்கை லங்காட் நதியின் வழியாக இங்கு வந்து, ஒரு குடியிருப்பை உருவாக்கி இருக்கிறார். அவர் முதன்முதலில் கால் பதித்த இடத்தை, இப்போது ஜாலான் மெண்டாயிலிங் என்று அழைக்கிறார்கள். 

1860-ஆம் ஆண்டுகளில் இஞ்ச் கென்னத் தோட்ட நிர்வாகத்தினால் சில காபித் தோட்டங்கள் தோற்றுவிக்கப்பட்டன. பின்னர், கர்னல் ஹென்றி கோவ் என்பவரும் காஜாங்கிற்கு அருகாமையில், பிராங் பெசார் ரப்பர் தோட்டத்தை உருவாக்கினார்.

காஜாங் நகரின் மொத்த மக்கள் தொகை 342,657. இவர்களில் 60.4% மலாய்க்காரர்கள். 19.3% சீனர்கள். 9.7% இந்தியர்கள். 10.6% மற்ற இனத்தவர்கள். மக்கள் மிகுதியாக வாழும் மையப் பகுதிகள்:


காஜாங் நகரத்திலும், புறநகர்ப் பகுதியிலும் காஜாங் பொது மருத்துவமனை, செர்டாங் பொது மருத்துவமனை, புத்ராஜெயா பொது மருத்துவமனை போன்ற பொது மருத்துவமனைகள் உள்ளன. காஜாங் பொது மருத்துவமனை 1889-ஆம் ஆண்டு கட்டப்பட்டது. மலேசியாவில் மிகப் பழமையான மருத்துவமனைகளில் இதுவும் ஒன்றாகும். 

இருபத்து நான்கு மணிநேர மருத்துவச் சேவை வழங்கும் கிளினிக் மெடிவிரோன் பிரிமா சவுஜானா, காஜாங் பிளாசா மருத்துவ மையம், காஜாங் நிபுணத்துவ மருத்துவமனை, கொலாம்பியா ஆசியா மருத்துவமனை போன்ற தனியார் மருத்துவமனைகளும் உள்ளன. 

உலு லங்காட் மாவட்டத்தின் போலீஸ் தலைமையகம், காஜாங் நகரின் மையப் பகுதியில்தான் உள்ளது. அஞ்சலகம், அரசாங்க மருத்துவச் சேவை மையங்கள், விளையாட்டுத் திடல், காய்கறிச் சந்தை போன்ற வசதிகளும் உள்ளன. தேசியப் பதிவுத் துறை, குடிநுழைவுத் துறை, உலு லங்காட் கல்வி அலுவலகம் போன்ற நடுவண் அரசு அமைப்புகளும் பொது மக்களுக்குச் சேவைகளை வழங்கி வருகின்றன.

காஜாங்கிலும் அதன் சுற்று வட்டாரப் பகுதிகளிலும், உயர்க் கல்விக்கான பல கல்வி நிலையங்கள் உள்ளன. அவற்றில் சில:

மேலே குறிப்பிடப்பட்ட கல்வி நிலையங்களில், சில நிலையங்கள் காஜாங் பெருநகர்ப் பகுதியில் உள்ள செமினி, பண்டார் பாரு பாங்கி, செர்டாங் போன்ற நகரங்களிலும் அமைந்து உள்ளன.



</doc>
<doc id="240057" url="https://ta.wikipedia.org/wiki?curid=240057" title="ஸ்பெல்ட்">
ஸ்பெல்ட்

ஸ்பெல்ட் (Spelt இத்தாலியில்,Farro செர்மனியில் Dinkle) என்ற தானியம் கோதுமை போன்றதே. கோதுமையின் மூதாதையினரிடமிருந்து ஸ்பெல்டாக மாறியது. இதூ கோதுமையின் நெருங்கிய உறவினர். கோதுமையைவிட சற்று நீளமாகவும், கூர்முனைகளைக் கொண்டும், சிவப்பு நிற குளிர்கால கோதுமைபோல இருக்கும் இதனைக் குளிர்காலத்தில் அறுவடை செய்வர். இதன் மீதான உமியானது மிகவும் அடர்த்தியாக இருக்கும். இதனால் பூஞ்சையாலும் பூச்சிகளாலும் பாதிக்கப்படாது. இதனால் பூச்சிமருந்து அடிக்கப்படுவதில்லை. குறைவாக அடிக்கப்படுவதும் உண்டு.

சுமார் 9000 ஆண்டுகளுக்கு முன்பே ஸ்பெல்டை மக்கள் உணவாக உட்கொண்டனர். இந்த தானியத்தைப் பற்றிப் பைபிள் பழைய ஏற்பாட்டில் கூறப்பட்டுள்ளது. ஸ்பெட்டின் தாயகம் மெசபடோமியா (ஈரான்). ஸ்வீஸ் நாட்டவர்கள் அமெரிக்க நாடுகளுக்கு இடம் பெயர்ந்தபோது உடன் இந்தத் தானியங்களை எடுத்துச் சென்று பயிரிட்டனர். ஆரம்பத்தில் கால்நடைப் பயிராகவே ஸ்பெல்ட் பயிரிடப்பட்டது.

1890க்கு பின்னரே ஸ்பெல்ட் உணவுதானியமாக மாறியது. கோதுமைக்கு மாற்றாகக் கடைகளில் விற்கத் துவங்கியதும் இதன் மதிப்பு உயர்ந்தது. இத்தானியத்தில் கோதுமையைவிட 20 விழுக்காடு புரோட்டின் உள்ளது. மேலை நாடுகளில் ஸ்பெட்டை ஒரு இயற்கை உணவாக அறிமுகம் செய்துள்ளனர்.



</doc>
<doc id="240058" url="https://ta.wikipedia.org/wiki?curid=240058" title="சேமிப்புக் கிடங்கு">
சேமிப்புக் கிடங்கு

சேமிப்புக் கிடங்கு என்பது சரக்குகளை வணிக முறையில் சேமித்து வைக்க உதவும் ஓரு இடமாகும். சேமிப்புக் கிடங்கினை கிடங்கு, பண்டக மனை, பண்டகசாலை, பண்டக வீடு, பொருளறை ஆகிய பெயர்களாலும் அழைக்கிறார்கள். இதை உற்பத்தியாளர்கள், ஏற்றுமதியாளர்கள், மொத்த விற்பனையாளர்கள், போக்குவரத்து தொழிலாளர்கள், சுங்கவரித்துறையினர் பயன்படுத்துகின்றனர்.


</doc>
<doc id="240060" url="https://ta.wikipedia.org/wiki?curid=240060" title="மத்திய சேமிப்புக் கிடங்கு கழகம்">
மத்திய சேமிப்புக் கிடங்கு கழகம்

மத்திய சேமிப்புக் கிடங்கு கழகம் 1957 ஆம் ஆண்டு நிறுவப்பட்டது. இது விவசாயத் துறைக்கு சரக்குகளை வழங்க ஆதரவாக இருக்க தொடங்கப்பட்டது. 10.3 மில்லியன் டன் சேமிப்பு திறன் கொண்ட கிடங்கு சேவைகள் நாடு முழுவதும் 467 கிடங்குகள் செயல்படுகிறது. இதில் உணவு தானிய கிடங்குகள், தொழிற்சாலை சேமிப்பு கிடங்குகள், சேமிப்பு, சரக்கு பெட்டி நிலைய கிடங்குகள், உள்நாட்டு அனுமதிச் சீட்டு மற்றும் வான் சரக்கு கிடங்குகளின் சேவைகளும் அடங்கும்.

இந்திய அரசின் பொதுத்துறை நிறுவனங்களில் சிறு நவரத்தின மதிப்பைப் பெற்ற நிறுவனம் ஆகும்.

இந்த அமைப்பு 1957 ஆம் ஆண்டு நிறுவப்பட்டது. இந்த மத்திய சேமிப்புக் கிடங்கு கழகத்திற்காக கிடங்கு கழகம், சட்டம் 1962 இயற்றப்பட்டுள்ளது.





</doc>
<doc id="240063" url="https://ta.wikipedia.org/wiki?curid=240063" title="பி. எஸ். அப்துர் ரகுமான்">
பி. எஸ். அப்துர் ரகுமான்

பி. எஸ். அப்துர் ரஹ்மான் (B.S. Abdur Rahman) அக்டோபர் 15 1927 - ஜனவரி 7 2015) இவர் ஒரு இந்தியத் தொழிலதிபர் ஆவார்.

ராமநாதபுரம் மாவட்டம் கீழக்கரையில் பிரபல முத்து வணிகர் புகாரி ஆலிம் தம்பதியினருக்கு பிறந்த இவர் வள்ளல் சீதக்காதி குடும்பத்தைச் சேர்ந்தவர். 

பி. எஸ். அப்துர் ரகுமான் பல்கலைக்கழகம் நிறுவன வேந்தர், சீதக்காதி அறக்கட்டளை, அகில இந்திய இஸ்லாமிய நிறுவனம், கிரசன்ட் பள்ளி, கீழக்கரை தாஸிம் பீவி அப்துல் காதர் பெண்கள் கல்லூரி, சென்னை, மதுரை, நாகூர் ஆகிய இடங்களிலுள்ள கிரசன்ட் மெட்ரிக்குலேசன் பள்ளிகள்.
துபாயைத் தலைமையிடமாகக் கொண்ட ஈ.டி.ஏ.அஸ்கான் ஸ்டார் நிறுவனம், ஈடிஏ ஸ்டார் நிறுவனம், ஈ.சி.சி.ஐ., உள்ளிட்ட பல நிறுவனங்களை நடத்தி வந்ததுடன், யூசுப் சுலைகா மருத்துவமனை, கிரசன்ட் மருத்துவமனைகளையும் நிறுவியுள்ளார்.



</doc>
<doc id="240064" url="https://ta.wikipedia.org/wiki?curid=240064" title="ஐக்கிய அமெரிக்காவின் பொதுவிலுள்ள இயற்றுச் சட்டங்கள்">
ஐக்கிய அமெரிக்காவின் பொதுவிலுள்ள இயற்றுச் சட்டங்கள்

ஐக்கிய அமெரிக்காவின் பொதுவிலுள்ள இயற்றுச் சட்டங்கள் ("United States Statutes at Large") அல்லது பரவலாக பொதுவிலுள்ள இயற்றுச் சட்டங்கள் ("Statutes at Large",சுருக்கமாக Stat.), ஐக்கிய அமெரிக்க சட்டமன்றத்தால் நிறைவேற்றப்பட்ட சட்டவாணைகள் மற்றும் உடன்நிகழ் தீர்மானங்களின் அலுவல்முறையான பதிவாகும். காங்கிரசின் ஒவ்வொரு சட்டவாணையும் தீர்மானமும் (சீட்டுச் சட்டங்கள்) பொதுச்சட்டம் (Pub.L.) என்றோ தனிச்சட்டம் (Pvt.L.) என்றோ பகுக்கப்பட்டு வரிசைப்படுத்தப்படுகின்றன. காங்கிரசின் அமர்வு முடிந்தபிறகு இவை "பொதுவிலுள்ள சட்டங்கள்" என அமர்வுப்படியும் வரிசை எண்படியும் ஒழுங்குபடுத்தப்படுகின்றன. கூட்டரசு இயற்றுச் சட்டங்கள் மூன்றங்கங்களாக வெளியிடப்படுகின்றன; சீட்டுச் சட்டங்கள், அமர்வுச் சட்டங்கள் ("பொதுவிலுள்ள சட்டங்கள்"), ஐக்கிய அமெரிக்க சட்டத்தொகுதி ("United States Code") என்பனவாம்


</doc>
<doc id="240065" url="https://ta.wikipedia.org/wiki?curid=240065" title="பாரிஸ் உடன்படிக்கை (1898)">
பாரிஸ் உடன்படிக்கை (1898)

பாரிசு உடன்படிக்கை 1898, ,எசுப்பானியப் பேரரசு அமெரிக்க ஐக்கிய நாட்டிடம் கியூபாவின் கட்டுப்பாட்டை இழந்ததையும் புவேர்ட்டோ ரிக்கோ, எசுப்பானிய மேற்கிந்தியத் தீவுகளின் சில பகுதிகள், குவாம் தீவு மற்றும் பிலிப்பீன்சை அந்நாட்டிற்கு வழங்கியதையும் ஆவணப்படுத்துகின்ற 1898இல் ஏற்பட்ட உடன்படிக்கை ஆகும். பிலிப்பீன்சை அமெரிக்காவிற்கு மாற்றிக்கொள்ள எசுப்பானியப் பேரரசுக்கு ஐக்கிய அமெரிக்கா $20 மில்லியன் கொடுத்தது. எசுப்பானிய அமெரிக்கப் போரை முடிவுக்குக் கொண்டுவந்த இந்த உடன்படிக்கை திசம்பர் 10, 1898 அன்று கையெழுத்தானது. இந்த உடன்பாடு ஏப்ரல் 11, 1899 முதல் செயற்பாட்டிற்கு வந்தது.

இந்த உடன்படிக்கையை அடுத்து அமெரிக்காக்களிலும் பசிபிக் தீவுகளிலும் எசுப்பானியப் பேரரசின் ஆட்சி முடிவுற்றது; உலக வல்லமை நாடாக ஐக்கிய அமெரிக்காவின் காலம் துவங்கியது.



</doc>
<doc id="240070" url="https://ta.wikipedia.org/wiki?curid=240070" title="தேவர்குளம்">
தேவர்குளம்

தேவர்குளம் (Devarkulam) தமிழ்நாடு, திருநெல்வேலி மாவட்டம், சங்கரன்கோயில் வட்டம், மேலநீலிதநல்லூர் ஊராட்சி ஒன்றியத்தில் உள்ள ஒரு ஊராட்சி. 

இது சங்கரன்கோயில் சட்டமன்றத் தொகுதிக்கும், தென்காசி மக்களவைத் தொகுதிக்கும் உட்பட்டது.



</doc>
<doc id="240073" url="https://ta.wikipedia.org/wiki?curid=240073" title="பிலிப்பீன்சு அரசியலமைப்பு">
பிலிப்பீன்சு அரசியலமைப்பு

பிலிப்பீன்சு அரசியலமைப்பு ("Constitution of the Philippines"), பரவலாக 1987 அரசியலமைப்பு, பிலிப்பீன்சு நாட்டின் அரசமைப்புச் சட்டம் அல்லது மிக உயரிய சட்டம் ஆகும்.

இது 1987இல் பிலிப்பீன்சின் குடியரசுத் தலைவர் கொரசோன் சி. அக்கினோ ஆட்சிக்காலத்தில் சட்டமாக்கப்பட்டது.

இதற்கு முன்னதாக மூன்று அரசியலமைப்புச் சட்டங்களுக்கு கீழ் நாடு இயங்கி வந்துள்ளது — 1935 பொதுநலவாய அரசியலமைப்பு, 1973 அரசியலமைப்பு, மற்றும் 1986 விடுதலை அரசியலமைப்பு. இவற்றைத் தவிர குறைந்த காலமே ஆட்சியிலிருந்த இரு போர்க்கால அரசுகளும் இரண்டு அரசியலமைப்புச் சட்டங்களை பின்பற்றின: பிலிப்பீனியப் புரட்சி போது எமிலியோ அகுனல்டோ தலைமையிலான புரட்சிகரப் படைகள், இரண்டாம் உலகப் போரின் போது சப்பானிய ஆக்கிரமிப்பின்போது ஒசே பி. இலாரல் தலைமையிலான அரசு.

அரசியலமைப்பின் முகவுரைப் பகுதி இச்சட்டத்தை அறிமுகப்படுத்துகிறது; இயற்றியோர், அடிப்படைச் சட்டங்களின் நோக்கம், சட்டத்தை புரிந்துகொள்ளுவதற்கான உதவிகள், அரசின் நோக்குகளை விவரிக்கின்றது. 

அரசியலமைப்பு முகவுரையைத் தவிர்த்து "சட்டக்கூறு" எனப்படும் 18 பாகங்களை கொண்டுள்ளது. 
பிலிப்பைன்சு ஓர் தீவுக்கூட்டம் என்றும் பிலிப்பீன்சின் ஆட்புலம் தீவுகளையும் தொடர்புடைய நீர்ப்பகுதிகளையும் உள்ளடக்கியது என்றும் விவரிக்கின்றது. பிலிப்பீன்சிற்கு இறையாண்மை அல்லது அதிகாரம் உள்ள பகுதிகள் பட்டியலிடப்பட்டுள்ளன. தீவுக்கூட்டங்களின் தீவுகளுக்கு இடையே உள்ள நீர்ப்பகுதிகள் உள்நாட்டு நீர்ப்பகுதிகளாக கொள்ளப்படுகின்றன. 
நாட்டின் அடிப்படை சமூக, அரசியல் கொள்கைகளை முன்மொழிகின்றது. குறிப்பாக அரசியலமைப்பின் செயலாக்கம், அரசின் நோக்கங்கள், அடிப்படைச் சட்டங்களின் குறிப்பிட்ட புரிதல்களின் விளக்கங்கள் இங்கு விவரிக்கப்பட்டுள்ளன. சில முன் ஒதுக்குகைகள்:
குடிமக்களுக்கு வழங்கப்பட்டுள்ள உரிமைகள். இவை பெரும்பாலும் அமெரிக்க அரசியலமைப்பை ஒத்துள்ளன:
இந்த உரிமைகளின் வீச்சையும் கட்டுப்பாடுகளையும் பிலிப்பீனிய உச்சநீதி மன்றம் தீர்மானிக்கும்.
பிலிப்பினோ மக்களின் குடியுரிமை இங்கு விவரிக்கப்படுகின்றது; இரண்டு வகையான குடிமக்கள் வரையறுக்கப்பட்டுள்ளனர்:
குடிமக்களின் தகுதி மற்றும் உரிமையை வரையறுக்கின்றது. தேர்தல் அமைப்பும் வாக்குச்சீட்டின் இரகசியம், வாக்களிக்காதிருத்தல், மாற்றுத்திறனாளிகள் மற்றும் எழுத்தறிவில்லாதவர்கள் வாக்களிக்கும் முறைமை விவரிக்கப்பட்டுள்ளன. 
மேலவை, கீழவை உறுப்பினர்களின் பொதிவு, தகுதி மற்றும் பணிகள் குறிப்பிடப்பட்டுள்ளன. அமைப்பு, செயல்முறைகள், தேர்தல் மற்றும் தலைமை அதிகாரிகள் விவரிக்கப்பட்டுள்ளனர். சட்டமன்றத்தின் அதிகாரங்களில் இவை உள்ளன:


</doc>
<doc id="240079" url="https://ta.wikipedia.org/wiki?curid=240079" title="அலிசியா விகண்டேர்">
அலிசியா விகண்டேர்

அலிசியா விகண்டேர் ("Alicia Vikander", பிறப்பு: 3 அக்டோபர் 1988) ஒரு சுவீடன் நாட்டுத் திரைப்பட நடிகை மற்றும் நடனக் கலைஞர் ஆவார். இவர் ஆங்கிலம் மற்றும் சுவீடன் மொழி திரைப்படங்களில் நடித்துள்ளார். 




</doc>
<doc id="240080" url="https://ta.wikipedia.org/wiki?curid=240080" title="கிட் ஹாரிங்டோன்">
கிட் ஹாரிங்டோன்

கிட் ஹாரிங்டன் () (பிறப்பு: 26 திசம்பர் 1986) ஒரு இங்கிலாந்து நாட்டுத் திரைப்பட நடிகரும் குரல் நடிகரும் ஆவார். இவர் பொம்பெய், செவன்த் சன் போன்ற திரைப்படங்களில் நடித்துள்ளார். இவர் ஹவ் டு ட்ரெய்ன் யுவர் டிராகன் 2 என்ற திரைப்படத்திற்கு குரல் கொடுத்துள்ளார் என்பது குறிப்பிடத்தக்கது. 

கிட் ஹாரிங்டன் 26 திசம்பர் 1986ஆம் ஆண்டு லண்டனில் பிறந்தார். 



</doc>
<doc id="240081" url="https://ta.wikipedia.org/wiki?curid=240081" title="இரட்டைக் குடியுரிமை">
இரட்டைக் குடியுரிமை

இரட்டைக் குடியுரிமை (Multiple citizenship) என்பது ஒருவர் ஒரே வேளையில் ஒன்றுக்கு மேற்பட்ட நாடுகளில் அந்தந்த நாடுகளின் சட்டங்களுக்கு ஏற்ப குடியுரிமை பெற்றிருக்கும் நிலையைக் குறிக்கும். ஒருவர் எந்த நாட்டின் குடிமகன் என்பதை முடிவு செய்யும் பன்னாட்டு மரபு ஏதும் இல்லை. இது அந்தந்த நாடுகளின் சட்டங்களின் அடிப்படையிலேயே முடிவாகும். இச்சட்டங்கள் ஒன்றுக்கு ஒன்று மாறுபட்டும் முரணாகவும் ஒன்று மற்றொரு நாட்டின் சட்டத்தை மீறாமலும் கூட அமையலாம். 

சில நாடுகள் இரட்டைக் குடியுரிமையை ஏற்பதில்லை. இவை குடியுரிமை கோரும் நபர்களை அவரது மற்ற குடியுரிமைகளைத் துறக்கக் கோரலாம். அல்லது, இன்னொரு நாட்டில் புதிய குடியுரிமை பெறுபவரிடம் இருந்து தம் நாட்டுக் குடியுரிமைகளைப் பறித்துக் கொள்ளலாம். சில நாடுகள் எல்லா நாடுகளிலும் கூடுதல் குடியுரிமைகள் பெறுவதை ஏற்கின்றன. மற்ற சில நாடுகளோ, குறிப்பிட்ட சில நாடுகளில் மட்டுமே இரட்டைக் குடியுரிமை பெறலாம் என்று கட்டுப்பாடு விதிக்கக்கூடும். 

இரட்டைக் குடியுரிமையை ஏற்கும் பல்வேறு நாடுகள் கூட, தத்தம் ஆட்சிப் பகுதிகளில் கூடுதல் குடியுரிமைகளுக்கு ஏற்பு வழங்குவதில்லை. எடுத்துக்காட்டுக்கு, தேர்தலில் வாக்களித்தல், தேசிய இராணுவச் சேவை ஆகியவற்றுக்கு இது பொருந்தும். இதே போல, தூதரகங்களில் பணியாற்றுதல், இராணுவம் / காவல் துறையில் பணியாற்றுதல், குறிப்பிட்ட சில அரசுப் பணிகள் ஆகியவற்றில் ஈடுபடவும் இரட்டைக் குடியுரிமை உள்ளோருக்கு ஏற்பு இருப்பதில்லை. 





</doc>
<doc id="240082" url="https://ta.wikipedia.org/wiki?curid=240082" title="ஒலிவியா வில்லியம்ஸ்">
ஒலிவியா வில்லியம்ஸ்

ஒலிவியா வில்லியம்ஸ் ("Olivia Williams", பிறப்பு: 26 ஜூலை 1968) ஒரு இங்கிலாந்து நாட்டுத் திரைப்பட நடிகை ஆவார்.


</doc>
<doc id="240084" url="https://ta.wikipedia.org/wiki?curid=240084" title="திரைட்டிகேல்">
திரைட்டிகேல்

திரைட்டிகேல் என்பது ஒரு தானியம் இதைப் பொலிஸ் கோதுமை (Polish Wheat) என்றும் அழைப்பார்கள். இது உலக மக்கள் பசியைப் போக்கவந்த புதிய தானியம்.இது பழங்கால தானியம் அல்ல.மனிதனால் உருவாக்கப்பட்ட புத்தம் புது தானியம்.மற்ற தானியங்களில் உருவான கலப்பினம் போன்றதல்ல இந்தத் தானியம்.

பொதுவாக ஒரே சிற்றினத்தில் உள்ள இரண்டு தாவரங்களைக் கொண்டு கலப்பினங்களை உருவாக்குவார்கள். ஆனால் இந்த திரைட்டிகேல் இரண்டு வேறுபட்ட தானிய இனங்களைக் கலந்து உருவாக்கப்பட்ட கலப்பினமாகும்.

கோதுமையும் ராய் என்ற இரு வேறு தனித்தனி தானியங்கள். இவை இரு வேறு இனத்தைச் சேர்ந்தவை.இந்த இரண்டு தானியப் பயிர்களைக் கலப்பு செய்து உருவாக்கப்பட்டதுதான் இந்தத் திரைட்டிகேல். டுரம் கோதுமை (Durum Wheat Triticum aestiuam)யையும் ராய்(Scale cereale)யையும் செயற்கை முறையில் ஆய்வுக் கூடத்தில் 19 ஆம் நூற்றாண்டின் இறுதியில் கலப்பு செய்யப்பட்டது. இந்தக் கலப்பில் கோதுமை பெண்ணாகவும், ரை ஆணாகவும் இருந்தன. இப்படி கலந்து உருவான தானியத்துக்குத் திரைட்டிகேல் என்று பெயர் வைத்தனர்.

கோதுமையின் தாவர இனப்பெயரான திரைட்டிகம் (Triticum) மற்றும் ராயின் தாவர இனப்பெயரான சிகேல் (Secale) ஆகிய இரண்டு பெயர்களை இணைத்து அதாவது (Triticum + Secale) திரைட்டிகேல் (Triticale) என்று பெயர் வைத்தனர். இப்படி உருவாக்கப்பட்ட இந்த தானியம் முளைப்புத் திறனற்ற மலட்டு விதையாகும். இதனை உருவாக்கியம் ஸ்காட்லாந்து மற்றும் ஸ்வீடன் நாட்டில்தான். மேலும் திரட்டிகேல் ஆய்வு மேற்கொள்ளப்பட்டது இதன் பயனாக முளைப்புத்திறன் கொண்ட விதைகள் கண்டுபிடிக்கப்பட்டன.1875-ஆம் ஆண்டு முதல் பயிர் செய்யப்பட்டன.1930வரை திரட்டிகேல் முழு வெற்றிபெற்ற தானியமாக மாறவில்லை.30ஆண்டுகள் மேலும் ஆய்வுகள் மேற்கொள்ளப்பட்டன திரைட்டிகேல்லில் சிறந்த தானியங்களை இவற்றுக்குள்ளே கலப்பு செய்யப்பட்டன.இந்த இரண்டாவது கலப்பின் வழியாக மிகச்சிறந்த தானியங்கள் கிடைத்தன.1969-இல் தான் திரட்டிகேல் வியாபார பயிராக மாறியது.

இந்தத் திரட்டிகேல் தானியமானது தனது பெற்றோர்களான கோதுமை, ராய் போன்றே இருந்தது.ஆனால் கோதுமையைவிட நீளமாகவும், ராயைவிட உருளையாகவும் உள்ளது.இத்தானியத்தில் கோதுமை,ராயைவிட புரோட்டின் கூடுதலாக உள்ளது. கோதுமை,ராயைவிட கூடுதலாக விளைச்சல் கொடுக்கிறது.வறட்சியான,மண்வளம் குறைந்த பகுதிகளிலும் நன்கு விளைகிறது.



</doc>
<doc id="240088" url="https://ta.wikipedia.org/wiki?curid=240088" title="இளைஞர் இலக்கியம் (நூல்)">
இளைஞர் இலக்கியம் (நூல்)

இளைஞர் இலக்கியம் என்ற நூலை எழுதியவர் பாவேந்தர் பாரதிதாசன்

இந்நூலினை மரபுப்பாடல்களால் ஆக்கியுள்ளார், பாவேந்தர்.

இந்நூலில் உள்ள மரபுப்பாடல்கள் ஒன்பது பெருந்தலைப்புகளின் கீழ் அமைந்துள்ளது. ஒன்பது தலைப்புகளிலும் வெவ்வேறு குறுந்தலைப்புகளில் பாடல்கள் இயற்றப்பட்டுள்ளன.








திட்டம்"


</doc>
<doc id="240089" url="https://ta.wikipedia.org/wiki?curid=240089" title="ரியாவு">
ரியாவு

ரியாவு (ஆங்கிலம்: Riau) என்பது இந்தோனேசியாவில் உள்ள ஒரு மாகாணம் ஆகும். மலாக்கா நீரிணையின் தெற்கே, சுமாத்திரா தீவின் நடுக் கிழக்குக் கரையோரத்தில் அமைந்து உள்ள ஒரு நிலப்பகுதி. 2004 ஆம் ஆண்டு வரை ரியாவு தீவுக் கூட்டம் இதன் ஒரு பகுதியாக இருந்தது. பின்னர், 2004 யூலை மாதம் இது தனி மாகாணமாகப் பிரிக்கப்பட்டது. 

ரியாவு மாநிலத்தின் தலைநகரம் பெக்கான் பாரு. டூமாய், செலாட் பாஞ்சாங், பாகான்சி அப்பிஅப்பி (Bagansiapiapi), பாங்கினாங், ரெங்காட், சியாக் ஸ்ரீ இந்திராபுரா போன்றவை இதர நகரங்கள். 

இந்தோனேசியாவில் வளமிக்க ஒரு மாகாணமாகவும் துரிதமாக வளர்ச்சி பெற்று வரும் இடமாகவும் ரியாவு கருதப்படுகிறது. இது இயற்கை வளங்கள் நிரம்பிய மாநிலம். குறிப்பாக, பெற்றோல், இயற்கை வாயு, இறப்பர், எண்ணெய்ப் பனை போன்றவை அதிகமாகக் கிடைக்கின்றன.


</doc>
<doc id="240091" url="https://ta.wikipedia.org/wiki?curid=240091" title="ஜூலியானா மூரே">
ஜூலியானா மூரே

ஜூலியானா மூரே ("Julianne Moore", பிறப்பு: டிசம்பர் 3, 1960) ஒரு அமெரிக்க நாட்டுத் திரைப்பட நடிகை ஆவார். இவர் மூவி 43, நான்-ஸ்டாப், , , செவன்த் சன் போன்ற பல திரைப்படங்களில் நடித்துள்ளார்.



</doc>
<doc id="240092" url="https://ta.wikipedia.org/wiki?curid=240092" title="நடுப்புள்ளி முக்கோணம்">
நடுப்புள்ளி முக்கோணம்

வடிவவியலில் ஒரு முக்கோணத்தின் மூன்று பக்கங்களின் நடுப்புள்ளிகளை இணைத்து வரையப்படும் முக்கோணமானது மூல முக்கோணத்தின் நடுப்புள்ளி முக்கோணம் ("medial triangle", "midpoint triangle") எனப்படுகிறது. எடுத்துக்காட்டாக, முக்கோணம் "ABC" இன் பக்கம் BC இன் நடுப்புள்ளி D, CA இன் நடுப்புள்ளி E, AB இன் நடுப்புள்ளி F எனில், முக்கோணம் "DEF" ஆனது முக்கோணம் "ABC" இன் நடுப்பக்க முக்கோணம் ஆகும். "n" பக்கங்கள் கொண்டஒரு பல்கோணத்தின் நடுப்பக்க பல்கோணத்தின் "n"=3 என்ற மதிப்பிற்கான சிறப்புவகையாக ஒரு முக்கோணத்திற்கு அதன் நடுப்பக்க முக்கோணம் அமைகிறது. 

ஒரு முக்கோணத்தின் மூன்று நடுக்கோடுகளுக்கு இணையாகவும் அவற்றின் நீளங்களுக்குச் சமநீளங்கள் கொண்டதாகவும் உள்ள மூன்று கோட்டுத்துண்டுகளால் உருவாக்கப்படும் "நடுக்கோட்டு முக்கோணமும்" நடுப்புள்ளி முக்கோணமும் ஒன்றல்ல; வெவ்வேறானவை.


முக்கோணம் ABC இன் பக்க நீளங்கள் a = |BC|, b = |CA|, c = |AB| எனில் நடுப்புள்ளி முக்கோணத்தின் உச்சிகளின் முக்கோட்டு ஆட்கூறுகள் ( Trilinear coordinates):

முக்கோணம் "ABC" இன் நடுப்புள்ளி முக்கோணம் "DEF" எனில், "DEF" முக்கோணத்தின் எதிர்நிரப்பு முக்கோணம் (anticomplementary triangle) அல்லது எதிர்நடுப்புள்ளி முக்கோணம் ("antimedial triangle") என "ABC" முக்கோணம் அழைக்கப்படும். 

முக்கோணம் "ABC" இன் எதிர்நிரப்பு முக்கோணம்:

உச்சி "C" வழியாக, "AB" பக்கத்துக்கு இணையாகவும், உச்சி B வழியாக, "AC" பக்கத்துக்கு இணையாகவும், உச்சி "A" வழியாக, "BC" பக்கத்துக்கு இணையாகவும் வரையப்படும் மூன்று கோடுகளாலும் அடைவுபெறும் முக்கோணம் "ABC" முக்கோணத்தின் எதிர்நிரப்பு முக்கோணமாக இருக்கும் .

முக்கோணம் "ABC" இன் எதிர்நிரப்பு முக்கோணம் "D'E'F"' எனில் அதன் உச்சிகளின் முக்கோட்டு ஆட்கூறுகள்:



</doc>
<doc id="240093" url="https://ta.wikipedia.org/wiki?curid=240093" title="தேசிய நெடுஞ்சாலை 1பி (இந்தியா)">
தேசிய நெடுஞ்சாலை 1பி (இந்தியா)

தேசிய நெடுஞ்சாலை 1பி (NH 1B) ஜம்மு காஷ்மீரில் உள்ள ஒரு தேசிய நெடுஞ்சாலை. இதன் மொத்த நீளம் 274 கிமீ (170 மைல்) ஆகும். படோட் மற்றும் கான்பல் பகுதியை இணைக்கிறது.


</doc>
<doc id="240097" url="https://ta.wikipedia.org/wiki?curid=240097" title="மணி. மாறன்">
மணி. மாறன்

த.ம.சரபோஜி என்கிற மணி. மாறன் (Mani.Maaran, பிறப்பு: மார்ச் 23, 1970), தஞ்சாவூரைச் சேர்ந்தவர். சரசுவதி மகால் நூலகத்தில் தமிழ்ப்பண்டிதராகப் பணியாற்றிவருகிறார். முதுகலை தமிழ் மற்றும் முதுகலை வரலாறு, நூலக அறிவியல் போன்றவற்றில் பட்டம் பெற்றுள்ளார். வரலாறு, கலை, இலக்கியம், வரலாறு மற்றும் சுவடியியல் சார்ந்த துறைகளில் ஆய்வு மேற்கொண்டு வரும் இவர், கீழ்க்கண்ட தமிழ் நூல்களை எழுதியுள்ளார். காகித ஆவணங்களில் காணப்படும் செய்திகளை இன்றைய தமிழ் வடிவிற்கு மாற்றித் தரும் பணியைச் செய்துவருகிறார். சிற்றிலக்கிய வகைகளில் அந்தாதி, குறவஞ்சி, சதகம் என்ற வகையில் முறையே அழகரந்தாதி, சரபேந்திர பூபாலக் குறவஞ்சி, அறப்பளீசுர சதகம் என்ற நூல்களைப் பதிப்பித்துள்ளார்.


தமிழ் எண்ணும் எழுத்தும் மணி. மாறன் எழுதிய நூலாகும். ஓலை, சுவடி, ஆவணம், காகிதம் என்ற நிலைகளில் பல்வேறு காலகட்டத்தில் எழுத்தின் வரலாறும், எண்களின் பயன்பாடும் இந்நூலில் தரப்பட்டுள்ளன. இந்நூலில் எழுத்தின் தோற்றம் தொடங்கி 14 கட்டுரைகள் இடம்பெற்றுள்ளன.

தமிழறி மடந்தை கதை மணி. மாறன் எழுதிய நூலாகும். ஓர் அரசகுமாரியும், ஓர் அரசகுமாரனும் விரும்பி மணக்க முற்படும்போது விருப்பம் நிறைவேறாமல் இருவரும் இறந்துவிடுகின்றனர். பின்னர் மறுபிறவிக் கதையில் தமிழ்ச்சங்கப் புலவன் நக்கீரன், கரிகாற்சோழ பெருவளத்தான், ஔவைப் பிராட்டியார், பாண்டிய மன்னன் ஆகியோர் பாத்திரப் படைப்புகளாக வருவது இந்நூலில் தரப்பட்டுள்ளது. காப்புடன் தொடங்கும் இந்நூலில் கதையானது, வெண்பா மற்றும் பொருள் என்ற வடிவில் இடம் பெற்றுள்ளது.


சரசுவதி மகால் நூலகத்தின் வழியாக நடைபெறும் சுவடியியல் பயிலரங்கின் ஒருங்கிணைப்பாளராக உள்ளார். 






</doc>
<doc id="240099" url="https://ta.wikipedia.org/wiki?curid=240099" title="நாணயம்">
நாணயம்

நாணயம் (Currency) என்பது பொருட்களையும் சேவைகளையும் பரிமாறிக் கொள்வதற்கான ஒரு "பரிமாற்ற அலகு" ஆகும். பணம் என்பது ஒரு பரிமாற்ற ஊடகமும், பெறுமானத்தைத் தன்னுள் அடக்கியுள்ள ஒன்றும் ஆகையால், நாணயமும் பணத்தின் ஒரு வடிவம் ஆகும். நாணயம் என்பது நாணயத்தாள், உலோக நாணயம் (நாணயக் குற்றி) என்னும் இரண்டு வடிவங்களில் உள்ளன. பெரும்பாலும் ஒவ்வொரு நாடும் தனது நாணயத்தின் உற்பத்தியிலும் வழங்கலிலும் தனியுரிமை கொண்டுள்ளன. இவ்வாறு வெவ்வேறு நாணயங்களைக் கொண்ட நாடுகளிடையே வணிகத்துக்கு உதவுவதற்காக நாணய மாற்று விகிதங்கள் உள்ளன. இவ்விகிதங்கள் ஒரு குறிப்பிட்ட நாணயம் பிற நாணயங்களுக்கு எதிராக என்ன பெறுமதியைக் கொண்டுள்ளது என்பதை முடிவு செய்ய உதவுகிறது. நாணயங்கள் அவை பயன்படுத்தும் நாணய மாற்றுவிகித முறையைப் பொறுத்து இரண்டாக வகைப்படுத்தப்பட்டுள்ளன. அவை, "மிதக்கும் நாணயங்கள்", "நிலைத்த நாணயங்கள்" என்பனவாகும். தமது நாணயங்கள் மீது கட்டுப்பாடுகளைக் கொண்டுள்ள நாடுகள் அதனை மத்திய வங்கிகள் மூலமாகவோ அல்லது நிதி அமைச்சகங்கள் மூலமாகவோ செயற்படுத்துகின்றன.
தமிழகத்தில் பல்வேறு அரச மரபினர்கள் பயன்படுத்திய நாணயங்கள் பொன்னாலும், வெள்ளியாலும், செம்பாலும் செய்யப்பட்டன. அவ்வகை நாணயங்கள் அக்கம், மாடை, கழஞ்சு, அன்றாடு நற்காசு, கருங்காசு, ஈழக்காசு என அழைக்கப்பட்டன.

தமிழக மன்னர்கள் புலவர்களையும், பாணர்களையும் ஆதரித்தனர் என இலக்கியங்கள் வாயிலாகவும், ஆற்றுப்படை நூல்கள் வாயிலாகவும் அறியமுடிகின்றது. இவ்வாறு புலவர்களும், பாணர்களும் அரசனை வாழ்த்திக் கூறும்போது அவர்களுக்கு மன்னர்களால் பரிசுப்பொருள்கள் வழங்கப்பட்டுள்ளன. பரிசுப் பொருள்களுடன் பொற்காசுகளும் வழங்கப்பட்டுள்ளன. 

காசுகள் சங்க காலம் தொடங்கி பல்வேறு நிலைகளில் பல்வேறு வடிவங்களில் காணப்பட்டு வந்துள்ளன. சங்க கால அரசர் காலத்தில் வெளியிட்ட காசுகள் புலி, யானை முதலிய உருவங்களுடன் காணப்பட்டன. இந்நாணயங்களில் கழஞ்சு என்பது சங்க காலத்தில் எடுத்தலளவையாகப் பயன்படுத்தப்பட்டன. சங்க கால அரசர் காலத்தில்வெளியிட்ட காசுகள் புலி, யானை முதலிய உருவங்களுடன் காணப்பட்டன. பிற்காலத்தில் நாணயங்கள் அளவான கழஞ்சு பயன்படுத்தப்பட்டுள்ளதை கல்வெட்டினால் அறியலாம். சங்க காலத்தில் ரோம் நாட்டிற்கும், தமிழ்நாட்டிற்கும் இடையிலான வியாபாரம் நடைபெற்றதற்குச்சான்றாக ரோமானியக் காசுகள் தமிழகத்தில் அகழாய்வுகளில் கிடைத்துள்ளன. . தமிழகத்தில் கிடைத்த காசுகளில் திண்ணன், எதிரான் சேந்தன் என்ற பிராமி எழுத்துக்களோடு கிடைத்துள்ளன. இது திண்ணன், சேந்தன் என்ற சங்க காலப் பெயர்களைத் தாங்கியுள்ளன. சேந்தன் என்பவர் பற்றி அகநானூற்றுப் பாடலில் அறியமுடிகிறது.
சதுரமாக வெளியிடப்பட்ட காசுகளில் மரம் (தரு), யானை, திருமறு (ஸ்ரீவத்சம்) முதலிய வடிவங்கள் பொறிக்கப்பட்டன. இக்காசு வட இந்தியாவில் புராணா எனவும், தென்னிந்தியாவில் காணம் எனவும் வழங்கப்பட்டன. 

கி.மு. 2000 இல் நடந்த இரண்டு அடிப்படை கண்டுபிடிப்புகளில் இருந்து நாணயம் உருவானது. முதலில் பண்டைய மெசொப்பொத்தேமியாவிலுள்ள சுமேரியாவிலும், பின்னர் பண்டைய எகிப்திலும் கோவில் வளாகங்களில் சேமித்து வைக்கப்பட்ட தானியங்களைப் பிரதிநிதித்துவம் செய்வதில் முதலில் பணம் என்பது ரசீதாக கிடைத்தது.

நாணயத்தின் முதல் கட்டத்தில், பொருட்களின் வடிவத்தில் சேமிக்கப்பட்ட மதிப்புகளை பிரதிநிதித்துவப்படுத்துவதற்காக உலோகங்கள் குறியீடுகளாகப் பயன்படுத்தப்பட்டன. இது 1500 ஆண்டுகளுக்கும் மேலாக வளர்ந்து வரும் செழிப்பான வர்த்தகத்தின் அடித்தளமாக அமைந்தது. இருப்பினும், அண்மைய கிழக்கு வர்த்தக அமைப்பின் சரிவு ஒரு குறைபாட்டைச் சுட்டிக்காட்டியது: ஒரு காலகட்டத்தில், மதிப்பைச் சேமித்து வைக்க பாதுகாப்பான இடம் இல்லை, சுழற்சியடையும் ஊடகத்தின் மதிப்பு, அந்த அங்காடியை பாதுகாத்துள்ள படைகள் போல் அமைந்து இருக்கும். அந்த இராணுவப்படைகளின் நம்பகத்தன்மை இருக்கும் இடம் வரைக்குமே வர்த்தகம் சென்றடைய முடியும் என்றிருந்தது. வெண்கலக் காலத்தின் பிற்பகுதியில், கிழக்கு நடுநிலம் (மத்தியதரைக்கடலுக்குக் கிழக்காக உள்ள நாடுகள்) முழுவதும் வணிகர்களின் பாதுகாப்பை உறுதிப்படுத்தும் பல ஒப்பந்தங்கள் இடப்பட்டன. இவை வடமேற்கில் மினோவன், கிரீட் மற்றும் மைசீன் (Mycenae) போன்ற இடங்களிலிருந்து, தென்கிழக்கில் ஈலாம் மற்றும் பகுரைன் ஆகிய இடங்கள்வரை பரவியிருந்தன. இந்த வணிகப் பரிமாற்றங்களில் என்ன வகையான நாணயங்கள் பயன்படுத்தப்பட்டது என்பது தெரியாமல் இருந்தாலும், இவை சைப்ரஸில் உற்பத்தி செய்யப்பட்ட, எருது போன்ற விலங்குகளின் தோல் அமைப்பை ஒத்த, இங்காட்கள் என்று அழைக்கப்படும் செப்பு நாணயங்களாக இருக்கலாம் என்று கருதப்படுகிறது.

கடல் கொள்ளை, மற்றும் வெண்கலக்கால வீழ்ச்சி தொடர்பான திடீர்ச் சோதனைகள் அதிகரிப்பு இங்காட்கள் நாணய அமைப்பை முடிவுக்குக் கொண்டுவந்ததாக நம்பப்படுகிறது. கி.மு 10ஆம், 9ஆம் நூற்றாண்டுகளில் வந்த போனீசியா வணிகம் மீண்டும் உலோக நாணயங்களையும், செழிப்பையும் கொண்டு வந்தது. அதைத் தொடர்ந்து கிரேக்க, பின்னர் பேர்சியன் நாணயங்கள் உருவாகின. ஆப்பிரிக்காவில், மணிகள் (beads), இங்காட்கள், தந்தம், பல்வேறு வகையான ஆயுதங்கள், கால்நடைகள், மணிலா நாணயம், மற்றும் ஓச்சர் மற்றும் பிற நில ஆக்சைட்டுக்கள் உட்பட பல வகையான மதிப்புக்கள் நாணயங்களாகப் பயன்படுத்தப்பட்டு வருகின்றன. 15 ஆம் நூற்றாண்டில் இருந்து அடிமைகளை விற்கும்போது பயன்படுத்தப்பட்ட நாணயங்களில், மேற்கு ஆப்பிரிக்காவின் மணிலா வளையங்களும் இருந்தன. ஆபிரிக்க நாணயங்கள் தற்போதும் அதன் பல்வேறு வகைகளில் இருக்கின்றன. உலகின் சில இடங்களில் தற்போதும் சில இடங்களில் பண்டமாற்று முறையும் நடைமுறையில் உள்ளது.

இந்தக் காலகட்டத்தில், உலோகமானது (முதலில் வெள்ளி, பிறகு ஒரே சமயத்தில் வெள்ளியும் தங்கமும், ஒரு காலத்தில் வெண்கலம்) மதிப்பை நிர்ணயிக்கும் நாணயமானது.

இப்போது நாம் செம்பு உலோகம் மற்றும் விலைமதிப்புக் குறைந்த உலோகங்கள் ஆகியவற்றை நாணயங்களாகக் கொண்டிருக்கிறோம். உலோகம் வெட்டப்பட்டு, எடையிடப்பட்டு, நாணயங்களாக முத்திரை குத்தப்படுகின்றன. நாணயத்தை எடுத்துக் கொள்ளும் தனிமனிதன் ஒரு குறிப்பிட்ட எடையில் விலைமதிப்பற்ற உலோகத்தைப் பெற்றுக் கொண்டிருப்பதாக உறுதி செய்ய வேண்டும். கள்ள நாணயங்கள் உருவாக்கப்படுவதைத் தவிர்க்க, அவர்கள் வழிமுறையை உருவாக்கினர். இது வங்கி அமைப்புக்கள் உருவாக உதவின. ஆர்க்கிமிடீசு தத்துவம் அடுத்த ஒரு முறையை உருவாக்கியது. நாணயங்கள் இப்போது இலகுவான முறையில் உலோகத்தின் அளவையிட்டுச் சோதிக்கப்படலாம். இதனால் நாணயத்தில் ஏதாவது மாற்றங்கள் செய்யப்பட்டிருப்பினும், அவற்றின் உண்மையான மதிப்பை தீர்மானிக்க முடியும்.

நாணயத்தைப் பயன்படுத்தும் மிகப்பெரும் பொருளாதாரங்கள் பல செம்பு, வெள்ளி, தங்கம் போன்ற பலவகை உலோகங்களால் ஆன நாணயங்களைக் கொண்டிருந்தன. பெரிய கொள்முதல், இராணுவம் மற்றும் அரச நடவடிக்கைகளுக்கான கட்டணங்கள் போன்றவற்றிற்குத் தங்க நாணயங்கள் பயன்படுத்தப்பட்டன. அவை பெரும்பாலும் பொருள் சார்ந்ததாக அன்றி, கணக்கின் அளவீடுகளாகப் பயன்படுத்தப்படுகின்றன. வெள்ளி நாணயங்கள் நடுத்தர பரிமாற்றங்களுக்கும், வரி, கட்டணம், ஒப்பந்தங்கள் மற்றும் வருவாய் ஆகியவற்றிற்கான கணக்கின் அலகாகவும் பயன்படுத்தப்பட்டன.செம்பு, வெள்ளி, அல்லது பல உலோக கலவைகளால் செய்த நாணயங்கள் ஆகியவற்றை தினசரி பரிவர்த்தனைகளுக்கு பயன்படுத்தப்பட்டது.இந்த முறை மகாஜனபாடர்களின் காலத்திலிருந்து பண்டைய இந்தியாவில் பயன்படுத்தப்பட்டது. மூன்று உலோகங்களின் மதிப்பில் சரியான விகிதம் வெவ்வேறு காலங்களிலும் வெவ்வேறு இடங்களிலும் வேறுபட்டது. எடுத்துக்காட்டாக, ஸ்பெயினின் வெற்றிக்குப் பிறகு புதிய உலகில் வெள்ளி அதிகரித்தது போல, மத்திய ஐரோப்பாவின் ஹார்ஸ் (Harz) மலைகளில் வெள்ளி சுரங்கங்கள் திறக்கப்பட்டு வெள்ளி அதிகளவில் பெறப்பட்டபோது, வெள்ளியின் மதிப்புக் குறைந்தது. இருப்பினும், அரிதாகக் கிடைக்கும் தங்கத்தின் மதிப்பு வெள்ளியைவிட அதிகமாகவும், வெள்ளியின் மதிப்பு செம்பைவிட அதிகமாகவும் தொடர்ந்து இருந்து வந்தது.

நவீன காலத்திற்கு முந்தைய சீனாவில், கடனும், அதிகளவு எண்ணிக்கையான செப்பு நாணயங்களைவிடச் சிக்கல்தன்மை குறைந்த பரிமாற்ற ஊடகமாக இருந்தமையும், காகிதப் பணம் அறிமுகப்படுத்தப்படுவதற்கு வழிவகுத்தது, எ.கா. வங்கித்தாள். அவற்றின் அறிமுகம், சிறிது சிறிதாக தாங் அரசமரபின் பிற்பகுதியில் இருந்து, (618-907) இருந்து சொங் அரசமரபு (960-1279) வரை நீடித்தது. வணிகர்களின் அதிகளவான உலோக நாணயங்களின் வைப்புத் தொகைக்கு ஈடாக, மொத்த விற்பனையாளர்களால் வழங்கப்பட்ட உறுதி செய்யப்பட்ட தாள்களால் இந்த முறை ஆரம்பித்து வைக்கப்பட்டது. இந்தத் தாள்கள் ஒரு சிறிய வட்டார பிராந்தியத்தில் தற்காலிக பயன்பாட்டிற்கு செல்லுபடியாகும். 10 ஆம் நூற்றாண்டில், சொங் அரசமரபு அரசாங்கம், அதன் தனிஉரிமை கொண்ட உப்புத் தொழிற்துறையில், வணிகர்களிடையே இத்தகைய தாள்களைப் பரப்பத் தொடங்கியது. சாங் அரசாங்கம் இத்தகைய தாள்களை வெளியிடுவதற்கான உரிமையை பல கடைகளுக்கு வழங்கியது. பின்னர், 12 ஆம் நூற்றாண்டின் முற்பகுதியில் சொங் அரசாங்கம் அந்தக் கடைகளை தாமே கையகப்படுத்தி, அரசினால் வெளியிடப்படும் நாணயத்தை உருவாக்கியது. ஆனாலும் இத்தகைய தாள்கள் மட்டும் செல்லுபடியாவதாகவும், தற்காலிகமாகமானதாகவுமே இருந்தன. 13 ஆம் நூற்றாண்டின் நடுப் பகுதியிலேயே, ஒரு நிலையான மற்றும் சீரான அரசுப் பத்திரமான காகிதப் பணம் தேசிய அளவில் ஏற்றுக்கொள்ளத்தக்க நாணயமாக மாறியது. 11 ஆம் நூற்றாண்டின் முற்பகுதியில், ஏற்கனவே பரவலான முறையாக இருந்த மரக்குற்றி மூலம் அச்சிடுதலும், அதன் பின்னர் வந்த ஷெங்கின் நகர்தல் வகை அச்சிடுதலும், நவீன காலத்திற்கு முந்தைய சீனாவில், காகிதப் பணம் மிக அதிகளவில் உற்பத்தியாக உதவின.
அதே வேளை, இடைக்கால இஸ்லாமிய உலகில், 7-12 ஆம் நூற்றாண்டுகளில், ஒரு நிலையான உயர் மதிப்பு நாணயத்தின் (தினார்) விரிவாக்க அளவுகளின் அடிப்படையில், ஒரு தீவிரமான பணவியல் பொருளாதாரம் உருவாக்கப்பட்டது. வைப்பு, காசோலை, உறுதிப்படுத்தப்பட்ட காகிதத்தாள், சேமிப்புக் கணக்குகள், பரிவர்த்தனைக் கணக்குகள், அறக்கட்டளை, நாணய மாற்று வீதம், கடனளிப்பு, வைப்பு மற்றும் கடன் பரிமாற்றங்கள், வைப்பு மற்றும் கடனுக்கான வங்கி நிறுவனங்கள் என்பன இஸ்லாமிய பொருளியலாளர்கள், வணிகர்கள், வியாபாரிகள் போன்றவர்களால் அறிமுகப்படுத்தப்பட்டது.

ஐரோப்பாவில், 1661 ஆம் ஆண்டில் சுவீடனில் ஒரு ஒழுங்கு முறையில் முதலில் காகிதப் பணம் அறிமுகப்படுத்தப்பட்டது. ஆனாலும் வாசிங்டன் இர்விங் என்பவரால், ஸ்பெயினில் முற்றுகையில், கிரேனாடாவை வென்ற போது, முன்னரே காகிதப் பணம் அவசரகாலப் பயன்பாடாகப் பதிவுசெய்யப்பட்டிருந்க்கிறது. சுவீடனில் செப்பு அதிகளவில் நிறைந்திருந்ததால், அதன் குறைந்த மதிப்பு அசாதாரணமாக பெரிய நாணயங்களை (பல கிலோ எடையுள்ளவை) உருவாக்கும் தேவையை ஏற்படுத்தியது. 

காகித நாணயத்தின் நன்மைகள் ஏராளமாக இருந்தன: தங்கம் மற்றும் வெள்ளி ஆகியவற்றைக் கொண்டு செல்வதற்கான தேவை குறைக்கப்பட்டது; தங்கம் அல்லது வெள்ளி கடன்களை வட்டிக்கு வசூலிக்கச் செய்தது, ஏனென்றால் அந்தக் கருவி (தங்கம் அல்லது வெள்ளி) கடன் வாங்கியவரை வேறு ஒருவரிடமிருந்து மீட்டெடுக்காத வரை, அது நாணயத்தின் ஒரு பகுதியை கடன் மற்றும் பிரத்தியேக ஆதரவு வடிவங்களுக்குள் அனுமதித்தது. இது கூட்டு-பங்கு நிறுவனங்களில் பங்கு விற்பனைக்கு உதவியது, மற்றும் காகிதத்தில் அந்த பங்குகளை மீட்டெடுப்பது.

ஒரு பணத்தாள் (பொதுவாக அமெரிக்காவில் மற்றும் கனடாவில் உள்ள ஒரு பில் என அழைக்கப்படுகிறது) ஒரு வகை நாணயம், பொதுவாக பல சட்டவாக்கங்களில் சட்ட ஒப்பந்தமாக பயன்படுத்தப்படுகிறது. நாணயங்களுடன், பணத்தாள்களும் பணத்தின் வடிவத்தை உருவாக்குகின்றன. வங்கிக் கணக்குகள் பெரும்பாலும் காகிதத்தில் உள்ளன, ஆனால் 1988 ஆம் ஆண்டில், ஆஸ்திரேலியாவின் காமன்வெல்த் அறிவியல் மற்றும் தொழில்துறை ஆராய்ச்சி நிறுவனம் உலகின் முதலாவது பாலிமர் நாணயத்தை உருவாக்கியது, பாலிமர் நாணயங்களின் ஆயுட்காலம் அதிகரிக்கிறது மற்றும் கள்ளப்பணத்தைத் தடுக்கிறது.



</doc>
<doc id="240101" url="https://ta.wikipedia.org/wiki?curid=240101" title="பங்குச்சந்தை">
பங்குச்சந்தை

ஒரு பங்குச் சந்தை (Stock market) என்பது ஒரு பொதுச் சந்தை (பொருளாதார பரிமாற்றங்களின் தளர்த்தப்பட்ட நெட்வொர்க். ஆனால் ஒரு நிஜ அமைப்போ அல்லது தனித்தியங்கும் அமைப்போ அல்ல), அதில் நிறுவனங்களின் பங்கு மற்றும் தொடர்பான கூறுகள் ஏற்றுக்கொள்ளக்கூடிய விலையில் வியாபாரம் செய்யப்படும்; இவை பங்கு பரிமாற்றகத்தில் பட்டியலிடப்பட்ட கடனீட்டு ஆவணங்கள் ஆகும், அதோடு அவை தனிப்பட்ட விதத்தில் மட்டும் விற்பனை செய்யப்படும்.

அக்டோபர் 2008இன் தொடக்கத்தில் உலக பங்குச் சந்தையின் அளவு ஏறக்குறைய 36.6 டிரில்லியன் அமெரிக்க டாலர்களுக்கு கணக்கிடப்பட்டுள்ளது. "மொத்த" உலக பங்கு தொடர்பான பொருட்களின் சந்தை 791 டிரில்லியன் டாலர்களுக்கு முகப்பு அல்லது பண மதிப்பாக கணக்கிடப்பட்டுள்ளது, அது உலக பொருளாதாரத்தின் மொத்த அளவை விட 11 மடங்கு பெரியதாகும். பங்கு தொடர்பான பொருட்களின் மதிப்பு, "குத்துமதிப்பான மதிப்புகளைக்" கொண்டு குறிப்பிடப்படுவதால், அதனை ஒரு பங்குக்கோ அல்லது நிரந்தர வருமான பாதுகாப்பு ஆவணத்துக்கோ இணையாக ஒப்பிட முடியாது, அது காலாகாலமாக ஒரு நிஜ மதிப்பாக குறிப்பிடப்பட்டு வருகிறது. அதிகப்படியாக, பல அதிகமான ' பங்கு தொடர்பான பொருட்கள்' ஒன்றை ஒன்று 'ரத்து' செய்து கொள்ளும் (அதாவது., ஒரு நிகழ்வில் நிகழ்த்தப்படும் தொடர்புப் பொருளின் 'பந்தயம்' அதனுடன் தொடர்புடைய மற்றொரு நேராத நிகழ்வின் 'பந்தயத்தால்' வீழ்த்தப்பட்டுவிடும்). அது போன்ற இழப்பு நேரக்கூடிய பாதுகாப்பு பத்திரங்கள் ஒரு நிஜ சந்தை மதிப்பாக இல்லாமல் மாதிரியாகக் குறிக்கப்பட்டவை என மதிப்பிடப்படும்.

பங்குகளையும் பாதுகாப்புப் பத்திரங்களையும் ஒன்றாகப் பட்டியலிடப்பட்ட இடத்துக்கு நிறுவனங்களின் வாங்குபவர்களையும் விற்பவர்களையும் கொண்டுவரும் தொழிலில் சிறப்பு வாய்ந்த நிறுவனங்களின் உறுப்புகள் அல்லது சமபங்கு நிறுவனங்கள் கொண்ட பங்குச் சந்தைகளில் பங்குகள் பட்டியலிடப்பட்டு வியாபாரம் செய்யப்படும். அமெரிக்காவில் NYSE என்ற பங்குச் சந்தை, கனடாவில் டொரண்டோ பங்குச் சந்தை. பல முக்கிய ஐரோப்பிய பங்குச் சந்தைகளாக எடுத்துக்காட்ட லண்டன் பங்குச் சந்தை, பாரீஸ் போர்ஸ், மற்றும் டச் போர்ஸைக் குறிப்பிடலாம். ஆசிய சந்தைகளாக டோகியோ பங்குச் சந்தை, ஹாங்காங் பங்குச் சந்தை, மற்றும் பாம்பே பங்குச் சந்தையைக் குறிப்பிடலாம். லத்தீன் அமெரிக்காவில், BM&F போவஸ்பா மற்றும் BMV சந்தைகள் உள்ளன.

பங்குச் சந்தையில், சிறிய தனிநபர் பங்கு முதலீட்டாளர்கள் முதல் மிகப்பெரும் பழுத்த பணக்கார வியாபாரிகள் வரை, எங்கிருந்து வேண்டுமானாலும் வந்து பங்குபெறலாம். அவர்களது ஆர்டர்கள் பங்குச் சந்தையில் உள்ள ஒரு நிபுணரிடம் போய்ச் சேரும், அவர் தான் ஆர்டரை செயல்படுத்துவார்.

சில சந்தைகள் ஒரு வியாபார கட்டிடத்தில் பரிமாற்றம் செய்யக்கூடிய நிஜ இடங்களாக செயல்படும், அம்முறைக்கு திறந்த கூக்குரல் (ஓபன் அவுட்கிரை) என்று பெயர். இந்த வகை ஏலங்கள் பங்குச் சந்தைகளிலும் பொருள் சந்தைகளிலும் பயன்படுத்தப்படும், அதில் வியாபாரிகள் தங்கள் ஏலங்களையும் விலைகளையும் ஒரே நேரத்தில் "கூவி" விற்பார்கள். ஒரு மாயத் தோற்றமுள்ள மற்றொரு வகையான பங்குச்சந்தை உண்டு, அதில் கணினிகள் நிறைந்த நெட்வொர்க்கில் வியாபாரங்கள் மின்விற்பனைகளாக நடைபெறும்.

நிஜ வியாபாரங்கள் அனைத்தும் ஒரு ஏலச் சந்தை மாதிரியில் நடைபெறும், அங்கு வாங்கும் சக்திகொண்ட வாங்குபவர்கள் ஒரு பங்கின் குறிப்பிட்ட விலையைச் சொல்லி ஏலம் கேட்பார், அதனை விற்கும் விருப்பமுள்ள ஒரு விற்பனையாளர் பங்கின் ஒரு குறிப்பிட்ட விலையைச் சொல்லி விலையைக் கேட்பார். ("சந்தையில்" வாங்குதல் அல்லது விற்றல் என்பது பங்குக்கான "ஏதாவது" ஒரு விலையை நீங்கள் கேட்பீர்கள் அல்லது விலையைச் சொல்வீர்கள்.) கேட்ட விலையும் ஏல விலையும் பொருந்தும் போது விற்பனை நடைபெறுகிறது, ஒரு கொடுக்கப்பட்ட விலைக்கு பல ஏலம் கேட்பவர்களும் விடுபவர்களும் இருந்தால் அது முதலில்-வருபவர்க்கு-முதலில்-சேவை என்ற அடிப்படையில் முன்னுரிமை அளிக்கப்படும்.

ஒரு பங்குச் சந்தையின் நோக்கமானது வாங்குபவர்களுக்கும் விற்பவர்களுக்கும் இடையே பாதுகாப்பு பத்திர பரிவர்த்தனைகளை ஏற்படுத்தும் ஒரு சந்தையிடத்தை (மாய அல்லது நிஜமானதை) ஏற்படுத்துவதாகும். பட்டியலிடப்பட்ட பாதுகாப்பு பத்திரங்கள் பற்றிய நிகழ்-நேர வியாபாரத் தகவலை சந்தைகள் வழங்கி, விலை கண்டறியும் வசதியை ஏற்படுத்தித் தருகிறது.

நியூயார்க் பங்குச் சந்தை ஒரு நிஜ சந்தையாகும், அதனை பட்டியலிடப்பட்ட சந்தை என்றும் அழைக்கப்படும் — சந்தையில் பட்டியலிடப்பட்ட பங்குகள் மற்றும் விற்பனை செய்யப்பட முடியும். ஆர்டர்கள் சந்தை உறுப்பினர்கள் மூலம் கட்டிடத் தள புரோக்கரைச் சென்றடைந்து, அவர் அதனை கட்டிடத்தள வியாபார பதிவு நிபுணரிடம் எடுத்துச் செல்வார், அங்கிருந்து ஆர்டர் பங்கின் விற்பனைக்கு எடுத்துச் செல்லப்படும். கூவப்படும் விற்றல் மற்றும் வாங்கல் ஆர்டர்களை பொருத்துவதே நிபுணரின் பணியாகும். ஒரு பரப்பல் நிலவினால், எந்த விற்பனையும் உடனடியாக செயல்படுத்தப்படாது-- இந்த விஷயத்தில் தன் சொந்த ஆதாரங்களை (பணம் அல்லது பங்கு) மனதில் கொண்டு தனக்கு கொடுக்கப்பட்ட தீர்மாணிக்கும் நேரத்தில் அதன் வித்தியாசத்தை வைத்து நிபுணர் முடிவு செய்வார். ஒரு வியாபாரம் செய்து முடிந்தவுடன், "டேப்பில்" பதியப்பட்டு, புரோக்கர் நிறுவனத்துக்கு அனுப்பி வைக்கப்படும், அதன் மூலம் ஆர்டர் வழங்கிய முதலீட்டாளரை அறிந்து கொள்வார்கள். இந்த செயல்முறையில் குறிப்பிட்ட அளவு மனித தொடர்பு இருந்தாலும், கணினிகள் முக்கியப் பங்கு வகிக்கின்றன, குறிப்பாக அது "புரோகிராம் டிரேடிங்" என அழைக்கப்படும்.

NASDAQ என்பது ஒரு மாயமான பட்டியலிடப்பட்ட சந்தை, அங்கே எல்லா வர்த்தகங்களும் ஒரு கணினி நெட்வொர்க்கில் தான் செய்யப்படும். நியுயார்க் பங்குச் சந்தையைப் போன்றே இதன் செயல்பாடுகள் இருக்கும். வாங்குபவர்களும் விற்பவர்களும் மின்முறையாகவே பொருத்தப்படுவார்கள். ஒன்று அல்லது அதற்கு மேற்பட்ட NASDAQ சந்தையாளர்கள் 'தாங்கள்' விற்க அல்லது வாங்க விரும்பும் பங்கின் விலையை ஏலம் கேட்பார்கள் அல்லது விடுவார்கள். 

பாரீஸ் போர்ஸ் இப்பொழுது யூரோநெக்ஸ்டின் அங்கமாக உள்ளது, ஒரு ஆர்டர் மூலம் செயல்படும், மின் பங்குச் சந்தை. இது 1980களின் பிற்பகுதியில் தானியங்கியாக்கப்பட்டது. 1980களுக்கு முன்பு, இது ஒரு திறந்த நிலை கூவுதல் சந்தையாகவே இருந்தது. பங்கு புரோக்கர்கள் பாலைஸ் புரோங்கினார்டின் வர்த்தகக் கட்டிடத்தளத்தில் சந்தித்தனர். 1986இல், CATS வர்த்தக முறைமை அறிமுகப்படுத்தப்பட்டது, அதன்பின் ஆர்டர் பொருத்துதல் பணி முழுமையாக தானியங்கியாக்கப்பட்டது.

காலம் செல்லச் செல்ல தொடர் வர்த்தகம் (குறிப்பாக பெரிய தொகை பாதுகாப்பு பத்திரங்கள்) 'தொடர் செயல்பாட்டு' சந்தைகளில் இருந்து கடந்து சென்றுவிட்டது. UBS AG, கோல்டுமேன் சாக்ஸ் குரூப் இங்க், மற்றும் கிரெடிட் சூஸ் குழு ஆகிய பாதுகாப்பு பத்திர நிறுவனங்கள், ஏற்கனவே அமெரிக்க பாதுக்காப்பு பத்திர வர்த்தகங்களின் 12 சதவிகிதத்தை சந்தைகளில் இருந்து தங்கள் சொந்த அமைப்புகளுக்கு எடுத்துச் சென்றுவிட்டன. பாஸ்டனைச் சேர்ந்த அயிட் குரூப் LLC என்ற புரோகரேஜ்-தொழில் ஆலோசனை நிறுவனம் தொகுத்துள்ள தரவுப்படி, பல முதலீட்டு வங்கிகள் NYSE மற்றும் NASDAQ மற்றும் பாதுகாப்பு பத்திர விற்பனையாளர்கள் மற்றும் வாங்குபவர்கள் அனைவரையும் தாண்டி செல்வதால், அந்த பங்கு 2010இல் 18 சதவிகிதமாக அதிகரித்து விடுமாம்.

இப்போது பிக் போர்டுகள் போன்ற வர்த்தகக் கட்டிடத் தளங்களின் தேவைகளை கணினிகள் குறைத்துவிட்டதால், பங்குச் சந்தைகளின் மீதமுள்ள சக்தி நகர்த்தப்படுகிறது. அதிகமான ஆர்டர்களை தங்களுக்கு சொந்த நிறுவனத்துக்குள் எடுத்துச் சென்று, அங்கே பல பெரிய பங்குகளை யாரென்று தெரியமலே வாடிக்கையாளர்கள் எடுத்துச் செல்லும்படிக்கு, மிகக் குறைந்த கட்டணத்தை சந்தைகளுக்கு செலுத்தியபடி புரோக்கர்கள், ஒரு வருடத்துக்குரிய மிகப்பெரும் பங்கான 11 பில்லியன் டாலர்களை கைப்பற்றி விடுகின்றனர், அது நிறுவனங்கள் செலுத்தும் வர்த்தக கமிஷன்களாக இருக்கிறது, அதுவே நூற்றாண்டின் மிகப்பெரும் தொகையாகவும் மாறிவிட்டது..

சில பத்தாண்டுகளுக்கு முன்பு, உலகளவில், குறிப்பிட்ட நிறுவனங்களைச் சேர்ந்த நீண்ட குடும்ப வரலாறுகள் கொண்ட (உணர்ச்சிகளடிப்படையில் பிணைக்கப்பட்டவர்) பெரும் பணக்கார தொழிலதிபர்கள் மட்டுமே வாங்குபவர்களாகவும் விற்பவர்களாகவும் தனிநபர் முதலீட்டாளர்களாக இருந்தனர். காலப்போக்கில், சந்தைகள் "நிறுவனரீதியில்" மாறிவிட்டன; வாங்குபவர்களும் விற்பவர்களும் மிகப்பெரும் நிறுவனங்களாக இருந்தன (எடு., பென்சன் நிதிகள், காப்பீட்டு நிறுவனங்கள், சமச்சீர் நிதிகள், அடைவு நிதிகள், சந்தை-வர்த்தக நிதிகள், பெருந்தொகை நிதி, முதலீட்டாளர் குழுக்கள், வங்கிகள் மற்றும் மற்ற பல்வேறு நிதி நிறுவனங்கள்). நிறுவன முதலீட்டாளராக மாறியதால் சந்தை செயல்பாடுகளில் சில முன்னேற்றங்கள் ஏற்பட்டுள்ளன. எனவே, 'சிறிய' முதலீட்டாளருக்கு குறைக்கப்பட்ட 'நிரந்தர' (மற்றும் அளவுகடந்த) கட்டணத்துக்கு அரசாங்கமே பொறுப்பு, ஆனால் பெரிய நிறுவனங்கள் புரோக்கர்களுக்கான திடமான முன்னணி கட்டணத்தை முறிப்பதில் சமாளித்துவிடுகிறார்கள். (அவர்கள் கட்டணத்தை குறைக்க 'பேரம்பேசினார்கள்' ஆனால் அதுவும் பெரிய நிறுவனங்களுக்காகத்தான்.)

இருந்தாலும், நிறுவன நிர்வகிப்பு (மேற்கத்திய நாடுகளில் மட்டுமாவது) 'நிறுவன' 'முதலாளிகளின்' (பெருமளவில் 'வராதவர்கள்') எழுச்சியால் கடுமையாக பாதிக்கப்பட்டுள்ளார்கள்.

12ஆம் நூற்றாண்டில், பிரான்சின் "கோர்டெடியர்ஸ் டி சேஞ்ச்" என்பது வங்கியின் சார்பாக விவசாய மக்களின் கடன்களை நிர்வகிப்பதிலும் சீரமைப்பதிலும் அக்கறை கொண்டிருந்தது. இவர்களும் கடன்களையே வியாபாரம் செய்ததால், இவர்கள் தான் முதல் புரோக்கர்கள். 13ஆம் நூற்றாண்டின் இறுதியில் புரூக்ஸ் என்ற பொருள் வாணிபர்கள் வேண் டர் பியூர்ஸ் என்ற இடத்தில் கூடினார்கள் என்றொரு அவநம்பிக்கை ஒன்று உண்டு. 1309இல் அவர்கள் "புரூக்ஸ் பியூர்ஸ்" என பெயர் பெற்று, அது வரைக்கும் ஒரு சாதாரண கூட்டமாக இருந்ததை நிறுவனப்படுத்தியுள்ளதாகவும், ஆனால் ஆண்ட்வெர்பில் வேண் டர் குடும்பத்துக்கு ஒரு கட்டிடம் இருந்துள்ளது, அதில் கூடி செயல்பட்டுள்ளனர் ; வேண்டர் பியூர்சுக்கு ஆண்ட்வெர்ப் இருந்ததால், அக்காலகட வணிகர்கள் வியாபாரத்திற்கான முதன்மை இடமாக அதனை பயன்படுத்தியுள்ளனர். இந்த விஷயம் பிளாண்டர்ஸ் மற்றும் அண்டை நாடுகளுக்கும் பரவி, பின் "பியூர்சன்" விரைவில் கெண்ட் மற்றும் ஆம்ஸ்டர்டேமில் திறக்கப்பட்டது.

13வது நூற்றாண்டின் மத்தியில், வெனீசிய வங்கிகள் அரசாங்க பத்திரங்கள் மூலம் வர்த்தகம் செய்தன. 1351இல் அரசின் நிதி பற்றிய விலைகளைக் குறைக்க பரப்பப்படும் புறளிகளை தண்டித்தது. பைசா, வெரோனா, ஜெனோவா மற்றும் புளோரன்ஸ் ஆகிய நாடுகளின் வங்கிகளும் 14ஆம் நூற்றாண்டின் போது அரசு பத்திரங்களை வைத்து வர்த்தகம் செய்யத் தொடங்கின. இவைகள் அரசனால் ஆளப்படாமல் ஆதிக்கம் கொண்ட குடிமகன்கள் அடங்கிய குழுவால் ஆட்சி செய்யப்பட்ட தன் நகர மாகாணங்கள் என்பதால் இது தான் செய்ய முடிந்தது. டச் நாட்டில் பின்னர் கூட்டு பங்கு நிறுவனங்கள் தொடங்கப்பட்டன, அவற்றில் பங்குதாரர்கள் தொழில் நிறுவனங்களில் முதலீடூ செய்து அவர்களுக்கான லாப நஷ்டங்களைப் பெற்றுக் கொண்டனர். 1602இல், டச்சு கிழக்கு இந்திய கம்பெனி ஆம்ஸ்டர்டேம் பங்குச் சந்தையின் முதல் பங்கை வெளியிட்டது. அது தான் முதன்முதலில் பங்குகளையும் பாண்டுகளையும் வெளியிட்ட நிறுவனமாகும்.

ஆம்ஸ்டர்டேம் ஸ்டாக் எக்ஸ்சேஞ்ச் (அல்லது ஆம்ஸ்டர்டேம் பியூர்ஸ்) என்பது தான் 17ஆம் நூற்றாண்டின் ஆரம்பகட்டத்தில் தொடர் வர்த்தகத்தில் மடத்திய முதல் சந்தையாகும். நமக்கு தெரிந்த வகையிலான வர்த்தகங்களான விரைவு விற்பனை, விருப்ப வர்த்தகம், கடன்-பங்கு மாற்றங்கள், வணிகர் வங்கி, கூட்டு நம்பிக்கைகள் மற்றும் மற்ற யூக வியாபாரங்கள், அனைத்திலும் ட்ச்சுக்காரர்கள் சிறந்து விளங்கினர். இப்பொழுது ஒவ்வொரு வளர்ந்த மற்றும் வளரும் நாடுகளிலும், பங்குச் சந்தைகள் உள்ளன, உலகின் மிகப்பெரிய சந்தைகள் அமெரிக்க நாடுகள், யுனைடட் கிங்டம், ஜப்பான், இந்தியா, சீனா, கனடா, ஜெர்மனி, பிரான்ஸ் மற்றும் நெதர்லாந்து ஆகிய நாடுகளில் உள்ளன.

பங்குச் சந்தை என்பது நிறுவனங்கள் தங்கள் பணத்தை அதிகரிக்கும் மிக முக்கியமான ஆதாரங்களில் ஒன்றாகும். இது பொதுச் சந்தையில் தொழில்களை பொதுவில் வியாபாரப்படுத்தவும், நிறுவனத்தின் உரிமத்துவ பங்குகளை விற்று கூடுதல் முதலீட்டுத் தொகையை பெறவும் வழிவகுக்கிறது. சந்தை வழங்கும் எளிதில் பணமாக்கும் முறை பங்குப்பத்திரங்களை விரைவாக எளிதாகவும் விற்க முதலீட்டாளர்களுக்கு உதவுகிறது. இது ரியல் எஸ்டேட் போன்று குறைவான பணமாக்கும் வாய்ப்பு கொண்டவற்றோடு ஒப்பிடுகையில், பங்குகளில் முதலீடு செய்வது ஒரு அட்டகாசமான அம்சம்.
பங்குகள் மற்றும் மற்ற சொத்துகளின் விலை பொருளாதார நடவடிக்கையின் மாற்றங்களின் முக்கிய பங்கு வகிக்கிறது, அதுவே சமூக நிலவரத்தின் தாக்கமாக அல்லது குறியீடாக இருக்கும் என்பதை வரலாறு காட்டியுள்ளது. பங்குச் சந்தை அதிகரிக்கும் ஒரு பொருளாதாரத்தில் அது பொருளாதாரம் வளர்ந்து முன்னேறுவதைக் காட்டுகிறது. உண்மையில், பங்குச் சந்தை எப்போதும் ஒரு நாட்டின் பொருளாதார வலிமை மற்றும் வளர்ச்சியின் முதல்நிலைக் குறிப்பானாக கருதப்படுகிறது. உயரும் பங்கு விலைகள், உதாரணத்திற்கு, அவை அதிகரிக்கும் தொழில் முன்னேற்றம் மற்றும் பலவற்றுடன் தொடர்புடையதாக இருக்கும். பங்கு விலைகள் வீட்டு வசதிகள் மற்றும் அவற்றின் பயன்பாடுகள் போன்றவற்றை பாதிக்கிறது. அதனால், மத்திய வங்கிகள் பங்குச் சந்தையின் நடைமுறை மற்றும் செயல்பாட்டின் மீது ஒரு கண் வைத்து, பொதுவாக பொருளாதார அமைப்புச் செயல்பாடுகளின் சுமூகமான இயக்கத்தில் கருத்தாய் இருப்பதுண்டு. பொருளாதார நிலைத்தன்மை என்பது மத்திய வங்கிகளின் நீடித்து இருத்தலைக் குறிக்கிறது.

பங்குச் சந்தைகள் ஒவ்வொரு பரிமாற்றத்தின் வெளியேற்றிடமாகவும் செயல்படுகின்றன, அதாவது அவை பங்குகளை வாங்கி வெளியிட்டு, ஒரு பாதுகாப்பு பத்திரத்தை விற்பவருக்கு பணத்துக்கான உத்தரவாதத்தையும் அளிக்கின்றன. இது ஒரு தனிநபராக வாங்குபவருக்கு அல்லது விற்பவருக்கு உள்ள ஆபத்தை அகற்றுகிறது, அதனால் அதற்கு ஒத்த நிலையுள்ளவர் அதற்குரிய பரிமாற்றத்தில் நிலைத்திருக்கலாம்.

இந்தச் செயல்களின் சுமூகமான செயல்பாடு பொருளாதார வளர்ச்சியை குறைந்த செலவில் ஏற்படுத்தி நிறுவனத்தின் முயற்சிகள் சரக்குகள், சேவைகள் மற்றும் வேலைவாய்ப்பையும் அதிகரிக்கச் செய்யும். இப்படியாக பொருளாதார அமைப்பு செழிப்படைய உதவுகிறது. பங்குச் சந்தைகள் உட்பட நவீன பொருளாதார சந்தைகளில் முக்கியமான கருத்தாக இருப்பது, சுதந்திரமாக தீர்மானிப்பது தான். உதாரணத்திற்கு, எல்லா துறையிலும் அமெரிக்க பங்குச் சந்தைகள் அதிகமாக சிறிய சந்தைகளை விட கட்டுப்படுத்தாத ஏற்புத்தனையை சந்திக்கின்றன. உதாரணத்திற்கு, அமெரிக்க சமுதாயத்துடன் ஒப்பிடுகையில் மிகச் சிறிய அல்லது மதிப்பே அல்லாத சீன நிறுவனங்கள் வால் ஸ்ட்ரீட்டில் அமெரிக்க வங்கிகளுக்கு லாபமீட்டித் தருகின்றன, அவை இருந்த இடத்தில் பெரும் கமிஷன்களைப் பெற்றுத் தருவதோடு, சீனாவில் முதலீடு செய்யும் சீன நிறுவனங்களையும் பெறுகின்றன. இந்த நிறுவனங்கள் அமெரிக்க பொருளாதாரத்துக்கு எந்த விதத்திலும் நீண்ட கால நிலைத்தன்மையை வழங்கப் போவதில்லை என்றாலும், அமெரிக்க தொழிலதிபர்களுக்கு மற்றும் சீனர்களுக்கு குறைந்த கால லாபங்களை பெற்றுத் தருகின்றன; புதிய சந்தையில் ஒரு வெளிநாட்டு நிறுவனம் வந்தாலும், அது சந்தையின் குடிமக்களுக்குத் தான் நன்மை புரியும். தலைகீழாக, கனடாவின் மிகப்பெரிய பங்குச் சந்தையான டொரண்டோ பங்குச் சந்தையில் பட்டியலிடப்பட்ட பெரிய வெளிநாட்டு நிறுவனங்கள் மிகக் குறைவுதான். இந்த சுதந்திர சிந்தனை கனடாவை உலக பொருளாதாரச் சூழல்களில் இருந்து கொஞ்சம் தவிர்த்துவிட்டது. பங்குச் சந்தைகள் மிகக் குறைந்த செலவில் பொருளாதார வளர்ச்சியை பெறவும், நல்ல வேலைவாய்ப்பை அடையவும், வெளிநாட்டு பங்கேற்பாளர்கள் உள்ளே வரும்படி சிறப்பான கவனம் செலுத்தப்பட வேண்டும்.

பல மேற்கத்திய நாடுகளில் பொருளாதார அமைப்புகள் மிகப்பெரும் அளவில் மாற்றம் பெற்றுவிட்டன. இந்த வளர்ச்சியின் ஒரு அம்சம் இடைகுறுக்கிடாததன்மை சேமிப்பு மற்றும் பொருளாதார நிதியின் ஓட்டம் வழக்கமாக செலுத்தப்படக்கூடிய வழியான வங்கிக் கடன் மற்றும் வைப்புச் செயல்களுக்குச் செல்லாமல் நேரடியாக பொருளாதார சந்தைகளுக்குச் செல்கிறது. பொது மக்களின் பங்குச் சந்தை முதலீடு மீதான அளவுகடந்த ஆர்வ அதிகரிப்பு, நேரடியாக இருந்தாலும், மியூச்சுவல் நிதிகள் மூலமானாலும், அவை இந்தச் செயல்பாடுகளின் முக்கிய கூறாக உள்ளது. பல நாடுகளில் குடும்பங்களின் பொருளாதார சொத்துக்களில் பெரும் பங்காக பங்குகள் இடம்பெறுவது கடந்த பத்து ஆண்டுகளாக அதிகரித்துள்ளதாக புள்ளியியல் விவரங்கள் காட்டுகின்றன. 1970களில் ஸ்வீடனின் வைப்பு நிதிகள் மற்றும் மற்ற எளிய ஆபத்துணர்வோடு பணமாக்கக்கூடிய சொத்துகள் குடும்பங்களின் பொருளாதார சொத்துகளில் 60 சதவிகிதத்தை நிறைத்திருந்ததாகவும், அது 2000களில் உள்ளதைவிட 20 சதவிகிதம் குறைவாக இருந்ததாகவும் தெரியவந்துள்ளது. பொருளாதார பங்குத்தொகுதிகளின் பெரும்பங்கு மாற்றியமைப்புகள் நேரடியாக பங்குகளுக்கு போய்விட்டன, ஆனால் நிறுவனங்களின் முதலீட்டின் பல வகைகள் பல தனிநபர் குழுக்களுக்காக இப்போது உருவெடுத்துள்ளன, எடு., பென்சன் நிதிகள், மியூச்சுவல் நிதிகள், பெரும்பண நிதிகள், பிரிமியங்களின் காப்பீட்டு முதலீடு போன்றவை. அதிகப்படியான ஆபத்துடன் சேமிக்கக்கூடிய முறைகள் பல நிதிகளுக்கும் காப்பீட்டுக்கும் புதிய விதிகளால் புத்துயிர் அளித்து, பங்குகளை பெரிய மதிப்பு கொண்ட பத்திரங்களாக மாற்றி விடுகின்றன. இதே போன்ற எண்ண அலைகள் மற்ற தொழில் ரீதியான நாடுகளிலும் காணப்படுகிறது. ஐரோப்பிய யூனியன், அமெரிக்கா, ஜப்பான் மற்றும் மற்ற வளர்ந்த நாடுகளில் உள்ள வளர்ந்த பொருளாதார அமைப்புகளில், ஒரேமாதிரியான எண்ண அலைதான் நிலவுகிறது: பாரம்பரியமாக (அரசு சார்பு) வங்கிகளில் வைப்பு நிதி சேமிப்பு செய்தல் என்பது ஒன்றைப் போல் ஒன்றிராத அதிக ஆபத்து நிறைந்த பாதுகாப்பு பத்திரங்களாக மாறிவிட்டன.

ஆபத்து நிறைந்த நீண்ட கால சேமிப்பில் அதனுடன் தொடர்புடைய அதிகரிக்கும் ஆபத்துகளை நிர்வகிக்கும் திறனும் ஒரு தனிநபருக்குத் தேவை. பங்கு விலைகள் மிகப்பெரிய அளவில், வங்கி (அரசு சார்பு) வைப்பு நிதிகள் அல்லது பத்திரங்களின் நிலைத்தன்மையின் குறிப்பிட்ட ஏற்ற இறக்கத்துடன் மாற்றமளிக்கும். இது தனிநபர் முதலீட்டாளரையோ குடும்பத்தையோ பாதிப்பது மட்டுமல்ல, ஒரு பொருளாதாரத்தை பெரும் அளவில் பாதிக்கிறது. அதனைத் தொடர்ந்து ஏற்படுவது பொருளாதாரத் துறையில் பொதுவான சில ஆபத்துகளோடும் குறிப்பாக பங்குச் சந்தையோடும் ஈடுபடுத்தப்படும். பல புதிய நிறுவனங்கள் பங்குச் சந்தையில் இணைந்திருப்பது, அல்லது 'ஆபத்தான' முதலீட்டுகளில் கலந்து கொள்வது இப்போது மிக முக்கியமானவைகள் ஆகும் ('முதலீட்டு' சொத்து, அதாவது ரியல் எஸ்டேட் மற்றும் சேகரிக்கக்கூடியவை).
"ஒவ்வொரு வருடம் கடக்கும் போதும், பங்குச் சந்தையின் சத்தம் அதிகரிக்கிறது. " "முதலீட்டாளரின் கவனத்தைத் திருப்ப தொலைக்காட்சி வர்ணனையாளர்கள், பொருளாதார எழுத்தாளர்கள், ஆராய்ச்சியாளர்கள் மற்றும் சந்தை வியூகிப்பாளர்கள் என அனைவரும் ஒருவரை ஒருவர் முந்திக் கொண்டிருக்கிறார்கள். " "அதே நேரம், தனிநபர் முதலீட்டாளர்கள், அரட்டை அறைகள் மற்றும் செய்திப் பலகங்களில் மூழ்கி, கேள்வி நிறைந்த மற்றும் எப்போது தவறாக இருக்கும் உதவிக் குறிப்புகளை பரிமாறிக் கொண்டிருக்கிறார்கள். " "இருப்பினும், இந்த இருக்கக்கூடிய தகவலைத் தாண்டி, முதலீட்டாளர்கள் லாபம் சம்பாதிக்க பெரிதும் சிரமப்படுகிறார்கள். " "சிறிய காரணங்களால் பங்கு விலைகள் வான்வழி ராக்கெட் போல உயர்வதும், பின் விரைவாக சறுக்குவதும், குழந்தைகளின் கல்விக்காக மற்றும் சொந்த ஓய்வுக்காக முதலீடு செய்தவர்கள் பயந்து போவதும் நடந்து கொண்டே இருக்கின்றன. " "சில நேரம் சந்தையில் எந்த அசைவோ காரணமோ இல்லாமல், முட்டாள்தனம் மட்டும் இருக்கும்." 
இது வாரன் பஃபட் என்னும் நீண்ட கால மதிப்புமிக்க பங்கு முதலீட்டாளரின் பிரசுரிக்கப்பட்ட வாழ்க்கைக் குறிப்பின் முகவுரையில் இருந்து எடுக்கப்பட்ட மேற்கோளாகும். பஃபட் தன் தொழிற்பயணத்தை 100 டாலர்கள் மற்றும் பஃபட்டின் குடும்பம் மற்றும் நண்பர்கள் அடங்கிய எழு லிமிடெட் பங்குதாரர்களிடம் இருந்து 105,000 டாலர்களுடன் தொடங்கினார். இத்தனை வருடங்களில் தன்னை ஒரு பல-லட்சம்கோடி-டாலர் பணக்காரராக உருவாக்கியுள்ளார். இந்த மேற்கோள் 20வது நூற்றாண்டின் இறுதியிலும் 21வது நூற்றாண்டின் தொடக்கத்திலும் பங்குச் சந்தையில் என்ன நடக்கிறது என்பதை தெளிவாகக் காட்டுகிறது.

முதலீட்டாளர்கள் தங்கள் பொருளாதார விலைகளை நீண்ட கால மொத்தவிலை மனநிலையில் இருந்து 'தற்காலிக ரீதியானதாக' நகர்த்தலாம் என்பதை நாம் நம் அனுபவத்தில் அறிவோம். (லாபகரமான அல்லது மேலோங்கும் சூழ்நிலைகள் எருதுச் சந்தைகள் எனக் குறிப்பிடப்படும்; நஷ்டமான அல்லது கீழ் நோக்கிய சூழ்நிலைகள் கரடிச் சந்தைகள் எனக் குறிப்பிடப்படும்.) மிகையான-விளைவுகள் ஏற்படலாம்—அதனால் அதிகப்படியான லாபநோக்கு (யூபோரியா) உருவாகி விலைகள் இயக்கப்படலாம், எதிர்பாராத அதிக அல்லது மிகையான நஷ்டபோக்கு அதற்கேற்றபடி விலைகளை குறைவான போக்கில் இயக்கச் செய்யும். பொருளாதார சந்தைகள் 'பொதுவாகவே' திறமையானவை என (அதாவது., ஒட்டுமொத்த சூழலில் பங்கு விலைகள் ஒரு காசியன் விநியோகத்தை பின்பற்றுகின்றன) ஒரு தவறான எண்ணம் புதிய கோட்பாடு மற்றும் ஆளக்கூடிய விவாதங்கள் முன்வைக்கப்படுகின்றன. 

தீவிர சந்தை கருதுகோளின்படி (EMH), எல்லைகளுக்கான வெளிப்பார்வை, இலாபங்கள் அல்லது லாப பங்குகள் போன்ற அடிப்படை காரணிகள் மட்டுமே மாற்றம் பெற்று, குறுகிய காலத்தையும் தாண்டி பங்கு விலைகளை பாதிக்கலாம், அதனால் அமைப்பில் ரேண்டம் 'ஒலி' நிலவக்கூடும். ('கடுமையான' EMH என அழைக்கப்படும்—இந்த பெரியளவான கோட்பாடுமிக்க கல்விரீதியான புள்ளி—விலைகள் ஏற்கனவே உள்ள அளவில் அல்லது அருகில் உள்ள விசையில், நிஜத்துக்கு முரணாக, கொஞ்சமும் இல்லாமல், அல்லது வியாபாரமே சுத்தமாக நடக்கக்கூடாது என்பதைக் காட்டுகிறது, "அது எல்லா பொதுமக்களுக்கும் தெரிந்தபடியே விலை நிர்ணயிக்கப்பட்டது" ) 'கடுமையான' தீவிர சந்தை கருதுகோள் சில நிகழ்வுகளால் மொத்தமாக சோதிக்கப்படுகிறது டோ ஜோன்ஸ் அட்டவணை 22,6 சதவிகிதத்துக்கு இறங்கியபோது 1987 பங்குச் சந்தை வீழ்ச்சி ஏற்பட்டது—அது தான் அமெரிக்காவின் எப்போதுமே இல்லாத அளவு ஒரு நாளின் அதிகளவு வீழ்ச்சியாகும். இந்த சம்பவம் நடந்தது முதல் பங்குவிலைகள் எப்படி வேண்டுமானாலும் விழலாம் என்பது தெரியவந்தது, இது நாள் வரை, ஒரு குறிப்பிட்ட காரணத்தால் தான் பங்கு விலைகள் விழுகின்றன என்பதை கணிப்பது இயலாதது: ஒரு முழுமையான தேடல் கண்டுபிடிக்கத் தவறிவிட்டது "எந்த" 'அர்த்தமுள்ள' வளர்ச்சியும் வீழ்ச்சிக்கு காரணமாக முடியவில்லை. (இது போன்ற சம்பவங்கள் தற்செயலாக, அதுவும் அரிதாக நடக்கும்படி முன்கணிக்கப்பட்டுள்ளது.) பல விலை நிகழ்வுகள் மிகப் பொதுவாக நேர்வது ('ரேண்டமாக' நடப்பதாக முன்கணிக்கப்பட்டதையும் தாண்டி) புதிய தகவலால் ஏற்பட"வில்லை" ; அமெரிக்காவின் போர் காலத்துக்கு பிந்தையச் சூழலில் ஐம்பது மிகப்பெரிய ஒரு-நாள் பங்கு விலை நிகழ்வுகளில் செய்யப்பட்ட ஆய்வில் இது உறுதி செய்யப்பட்டது. 

இந்த விலைகள் நிற்கவேண்டிய அல்லது மாறக்கூடியதாக இருத்தல் தேவைப்படாத ஒரு 'மென்மையான' EMH வந்து விட்டது, ஆனால் இது சந்தை பங்கேற்பாளர்கள் மாறக்கூடிய சந்தை 'இயலாமைகளில்' இருந்து "முறையாக" லாபமடையாமல் போகலாம். போகப்போக, எல்லா விலை மாற்றமும் ரேண்டம் தான் என EMH (அடிப்படை தகவலில் மாற்றம் இல்லாத போது) கணிக்கிறது (அதாவது., மனநிலை சாராது), பல வாரங்கள் அல்லது அதையும் தாண்டி பல காலத்துக்கு குறிப்பிட்ட மனநிலை பங்குச் சந்தைக்கென நிலவுவதாக பல ஆய்வுகள் காட்டுகின்றன. அதுபோன்ற மிகப்பெரிய மற்றும் ரேண்டம் அல்லாத விலை மாறுதல்களுக்கான பல்வேறு விளக்கங்கள் அறிவிக்கப்பட்டுள்ளன. உதாரணத்திற்கு, எதிர்பார்க்கப்பட்ட ஆபத்தில், அது போன்ற வியூகங்களை பயன்படுத்துகையில், நஷ்டம்-நிறுத்த வரையறைகள் மற்றும் ஆபத்தின் மதிப்பு வரையறைகள், போன்றவை கோட்பாடு ரீதியாக பொருளாதாரச் சந்தைகளில் கூடுதல் விளைவை ஏற்படுத்தலாம். ஆனால் சிறந்த விளக்கத்தின் மூலம் அறியப்படுவது என்னவென்றால், பங்குச் சந்தை விலைகள் விநியோகிக்கப்படுவது காசியன்-அல்லாத நிலைமையாகும் (அதில் EMH என்பது, அதன் நடப்பு வடிவங்கள் எதிலும் கடுமையாக பயன்படுத்தப்படாது).

மற்றொரு ஆராய்ச்சியில் உளவியல் காரணிகள் "மிகைப்படுத்தப்பட்ட" (புள்ளியியல் ரீதியாக தெரியாதவகையில்) பங்கு விலை மாற்றங்களை ஏற்படுத்தலாம் (அப்படிப்பட்ட செயல்கள் கொண்ட EMHக்கு முரணாக 'ரத்தாவது') உளவியல் ஆராய்ச்சியில் மக்கள் வடிவங்களை 'பார்ப்பதற்கு' பழக்கப்பட்டுள்ளார்கள், எப்போதும் அப்ப்படியொரு வடிவத்தைப் பெருவார்கள், அது பெரும்பாலும் "சத்தமாக" இருக்கும். (அது "மேகங்கள்" அல்லது "மை படிதல்களை" ப் பார்ப்பது போன்றது.) தற்போதைய சூழலில் இது ஒரு நிறுவனத்தைப் பற்றிய நல்ல செய்தி உருப்புகளுக்கு அடுத்தநிலையில் இருக்கும், அது முதலீட்டாளர்களை மிகவும் லாபநோக்கில் வெளிப்பட வைக்கும் (அது கிரகிக்கமுடியாத அளவில் விலையை ஏற்றக்கூடியது). நல்ல லாபங்கள் கிடைக்கும் காலமும் முதலீட்டாளர்களின் தன்னம்பிக்கையை அதிகரித்து, அவரது (உளவியல்) ரீதியான ஆபத்து மனப்பான்மையை குறையச் செய்யும்.

உளவியலில் இருந்து—மற்றொரு கோட்பாடு— நோக்கம் நிறைந்த மதிப்பீட்டுக்கு நேராக செயல்படுவது குழுவாக சிந்தித்தல் தான். சமுதாய விலங்குகளாகிய நமக்கு, ஒரு கருத்துடன் ஒன்றித்தபின், அது மிகப்பெரிய குழுவில் இருந்து குறிப்பிட்ட அளவு வேறுபடுவதாகவே இருக்கும். இதற்கான உதாரணமாக சொன்னால், காலியாக உள்ள ஒரு உணவுக்கடைக்குள் செல்ல ஒருவர் தயங்குவார், மக்கள் தங்கள் கருத்தை ஒரு குழுவின் மற்றவர்களால் மதிப்பிடப்பட்டதாக இருக்க வேண்டும் என விரும்புவார்கள்.

ஒரு ஆராய்ச்சியில் அதன் எழுத்தாளர்கள் சூதாடுதல் பற்றிய ஒரு ஒப்புமையைக் காட்டியுள்ளார்கள். சாதாரண சூழல்களில் சந்தையானது ரவுலட் விளையாட்டு போலவே செயல்படும்; சாத்தியக்கூறுகள் அனைத்தும் தெரிந்த வண்ணம், பல்வேறு வகையான முதலீட்டாளரின் தீர்மானங்கள் மிகப்பெரிய அளவில் சுதந்திரமாக இருக்கும். சந்தை அழுத்தமான நிலையில் இருக்கையில், ஆட்டம் போக்கர் போல் மாறிவிடும் (மந்தைபோன்ற போக்கு நிலவத் தொடங்கும்). பங்கேற்பாளர்கள் மற்ற முதலீட்டாளர்களின் உளவியலின் அதிக பலத்தை பெற்று, அவர்கள் உளவியல் ரீதியாக எப்படி செயல்படுகிறார்கள் என்பதற்கு ஏற்ப செயல்பட வேண்டும்.

பங்குச் சந்தை என்பது எந்த தொழிலையும் போல் இல்லாமல், எப்போதும் கற்றுக் கொண்டிருக்க தவறுகளுக்கு மன்னிப்பு பெறுவதாக இருக்கும். அனுபவமற்ற முதலீட்டாளர்களுக்கு அரிதாகவே உதவியும் ஆதரவும் கிடைக்கும். 1987 வீழ்ச்சி ஏற்படும் வரை, 1 சதவிகிதத்துக்கும் குறைவான பகுந்தாய்வாளர்களின் பரிந்துரைகள் விற்பனைக்கு முன்னேறின (அது 2000-2002 கரடி சந்தையின் போதும், சராசரியே 5%ஐ தாண்டவில்லை). 2000 வரையான ஓட்டத்தில், மீடியா தேவையான லாபப்போக்கை ஏற்படுத்திக் கொண்டிருந்தன, பங்கு விலைகள் அதிகரிக்கக்கூடிய அறிக்கைகள், ஒரு குறிப்பிட்ட புதிய பொருளாதார பங்குச் சந்தையில் அதிகளவு பணத்தை மிக விரைவாக சம்பாதிக்கலாம் என்றொரு எண்ணம் போன்றவற்றை பரப்பிவிடும். (அதன்பின் 2000-2002 கரடிச் சந்தை ஏற்பட்ட போது அந்த பிரமிப்பு குறையத் தொடங்கியது, அதனால் 2002 கோடையில், DOWயின் முன்கணிப்புகள் சராசரி 5000க்கும் குறைவாக செல்வது சாதாரணமாகிவிட்டது.)

சிலநேரங்களில் பொருளாதார மற்றும் நிதிநிலைச் செய்திகளுக்கு சந்தை அறிவுக்கு பொருந்தாத விதத்தில் வினை செய்யும், பத்திரங்களின் தொழில்நுட்ப மதிப்பு மீது கூட அதில் நிஜ விளைவு காட்டாத செய்திகளுக்கும் அது அப்படி செயல்படும். ஆனால் அது நிஜத்தை விட அதிகம் மாறுபட்டது, அப்படிப்பட்ட ஒரு செய்தி வந்ததும், அது நல்ல செய்தியோ (கெட்ட செய்தியோ) எதிர்பார்த்ததையும் விட எதிர்விளைவுகளை அது நேரிடச் செய்யும். எனவே பங்குச் சந்தையை எப்படி வேண்டுமானாலும் செய்தி வெளியீடு, புரளிகள், மகிழ்ச்சி நோக்கம் மற்றும் அதிகளவு பயம் போன்றவற்றால் இயக்கலாம்; ஆனால் பொதுவாக சுருக்கமாக, பல அனுபவமிக்க முதலீட்டாளர்கள் போல, (குறிப்பாக பெரிய அளவு நிதிகள்) கொண்ட முதலீட்டாளர்கள் அது போன்ற மெல்லிய, சூழ்நிலை இஸ்டீரியாவால் பயனடைய முற்படுவார்கள்.

குறுகிய-காலத்தில், எவ்வளவு அதிகமான சந்தை-மாற்ற சூழ்நிலைகளின் எண்ணிக்கையாலும் பங்குகளும் மற்ற பத்திரங்களும் அடிக்கப்பட்டு மாற்றிவிடப்படலாம், எனவே பங்குச் சந்தையை முன்கணிப்பது சிரமமானது. உணர்ச்சிகள் விலைகளை ஏற்றி இறக்கலாம், மக்கள் தாங்கள் நினைப்பது போல் பகுத்தறிவானவர்கள் அல்ல, அவர்கள் வாங்கும் விற்கும் காரணங்களும் தெளிவற்றவை. மூதலீட்டு தீர்மானங்களை எடுக்கும் போது முதலீட்டாளர்கள் 'அறிவற்ற விதத்தில்' செயல்படுவதாக நடத்தையாளர்கள் குறைகூறுகிறார்கள், அதனால் சரியற்ற பத்திர விலைகள், சந்தை இயலாமைகள், ஏற்படுகின்றன, அதன் மூலம் பணம் உண்டாக்கும் வாய்ப்பும் ஏற்படுகின்றன . EMHஇன் முழு கணிப்பு இப்படியாக இருக்கையில் பகுத்தறிவுமிக்க விளைவுகளின் தகவல் அடிபட்டு போகும், அதனால் அறிவுப்பூர்வமாக நிர்ணயித்த விலைகளும் அப்படியே விடப்படும்.

டோவ் ஜோன்சின் தொழில்துறை சராசரியாக ஒரே நாளில் அதிகம் பெற்றது 936.42 புள்ளிகள் அல்லது 11 சதவிகிதம், இது அக்டோபர் 13, 2008இல் நடைபெற்றது.

பட்டியலிடப்பட்ட பங்குச் சந்தைகளில் ஏற்படும் பங்குகளின் பங்கு விலையில் கடுமையான வீழ்ச்சி ஏற்படுவது ஒரு பங்குச் சந்தை வீழ்ச்சி என அழைக்கப்படுகிறது. பல்வேறு பொருளாதார காரணிகளுக்கு இணையாக, ஒரு பங்குச் சந்தை வீழ்ச்சியடைவதன் காரணம் பீதியால் மற்றும் முதலீடு செய்ய பொதுவாக எழும் தன்னம்பிக்கை குறைவு போன்றவற்றால் பங்குச் சந்தை வீழ்ச்சி ஏற்படுகின்றன. அடிக்கடி, பங்குச்சந்தை வீழ்ச்சிகள் சந்தேகத்துக்குரிய பொருளாதார சிக்கல்களை முடிவுக்கு கொண்டுவந்து விடும்.

பிரபலமான பங்குச் சந்தை வீழ்ச்சிகள் ஏற்பட்டுள்ளன, அவற்றால் பல பில்லியன் டாலர்கள் இழப்பாகி மிகப் பெரிய அளவில் சொத்துகள் அழிக்கப்பட்டுள்ளன. சமூகப் பாதுகாப்பு மற்றும் ஓய்வுத் திட்டங்கள் வந்ததில் இருந்து அவை அதிகமாக தனியாராக்கப்படதில் இருந்து, பங்குகள் மற்றும் பத்திரங்கள் மற்றும் சந்தையின் பல உருப்புகள் இணைக்கப்பட்டதில் இருந்து பங்குச் சந்தையில் பல மக்கள் ஈடுபடுவது அதிகரித்து வருகிறது. 1929இன் வால் ஸ்ட்ரீட் வீழ்ச்சி 1973–4 பங்குச் சந்தை வீழ்ச்சி, 1987 இன் கருப்புத் திங்கள், 2000த்தின் டாட்-காம் பப்புள், மற்றும் 2008 இன் பங்குச் சந்தை வீழ்ச்சி என பல பிரபலமான பங்குச் சந்தை வீழ்ச்சிகள் நடைபெற்றுள்ளன.

பங்குச் சந்தையின் மிக பிரபலமானவற்றில் ஒன்று அக்டோபர் 24 1929இல் கருப்பு வியாழனில் தொடங்கியது. இந்த பங்குச் சந்தை வீழ்ச்சியின் போது டோவ் ஜோன்ஸ் இன்டர்நேஷனல் 50% இழப்பை சந்தித்தது. அதுவே மாபெரும் வீழ்ச்சிக்கு துவக்கம். அக்டோபர் 19, 1987இல் - கருப்பு திங்களில் மற்றொரு பிரபல வீழ்ச்சி ஏற்பட்டது. கருப்பு திங்களில், ஐந்து வருடம் தொடர்ந்து வளர்ந்ததை அடுத்து டோ ஜோன்ஸ் 22.6% வீழ்ச்சியுற்றது. இந்த நிகழ்ச்சி அமெரிக்காவை மட்டும் உலுக்கவில்லை, உலகம் முழுவதையும் விரைவாக பரவி பாதித்தது. அதனால் அக்டோபர் இறுதியில், ஆஸ்திரேலியாவில் உள்ள பங்குச் சந்தைகள் 41.8%, கனடாவில் 22.5%, ஹாங்காங்கில் 45.8% மற்றும் கிரேட் பிரிட்டனில் 26.4% வீழ்ச்சியை சந்தித்தன. "பிளாக் மண்டே" மற்றும் "பிளாக் டியூஸ்டே" ஆகிய பெயர்கள் அக்டோபர் 28-29, 1929 க்கும் பயன்படுத்தப்பட்டன, அதனைத் தொடர்ந்து 1929இன் பங்குச் சந்தை வீழ்ச்சி பெற்ற முதல் நாளில் டெரிபிள் தேஸ்டே ஏற்பட்டது. 1987இல் ஏற்பட்ட வீழ்ச்சியால் சில புதிர்கள் ஏற்பட்டன - அந்த மாபெரும் அடியை எந்த செய்தியோ சம்பவமோ முன்னறிவிக்கவில்லை, அந்த சிதைவுக்கான காரணம் கண்டறியப்படவில்லை. இந்த சம்பவம் நவீன பொருளியல் பற்றிய முக்கியமான சந்தேகங்களை ஏற்படுத்தியது, குறிப்பாக, மனித நடத்தை பற்றிய பகுத்தறிவுக் கோட்பாடு, சந்தை மாற்றம் பற்றியக் கோட்பாடு மற்றும் சந்தை தீவிரம் குறித்த கருத்துக்கோள். வீழ்ச்சியடைந்து சில காலம் கழித்து, பங்குச் சந்தைகளில் வர்த்தகங்கள் உலகளவில் நிறுத்திவைக்கப்பட்டன, ஒரே நேரத்தில் சந்தையின் கணினிகள் பல வகையான வர்த்தகங்களை பெற்றதால் செயல்படவில்லை. இந்த நிறுத்தம் பெடரல் ரிசர்வ் அமைப்பு மற்றும் பல நாடுகளின் மத்திய வங்கிகள் நிதிச் சிக்கல் உலகெங்கும் பரவாதபடி கட்டுப்படுத்தும் நடவடிக்கைகளை எடுத்தன. அமெரிக்காவில் SEC ஐ அனுமதித்து புதிய கட்டுப்பாடுகளையும் பங்குச் சந்தையில் புகுத்தி கருப்பு திங்களின் நிகழ்வு மீண்டும் நிகழாதபடி முயற்சித்தது. அதிக துல்லியத்டுடனும் கட்டுப்பாடுள்ள விதத்திலும் பங்குச் சந்தைகளின் மிகப்பெரிய வர்த்தக தொகுதிகளைக் கையாளக் கூடிய விதத்தில் கணினி அமைப்புகள் மேம்படுத்தப்பட்டன. மார்ஜின் தேவைகளை SEC புதுப்பித்து அதன் மூலம் பொதுவான பங்குகளின் கரைதல்தன்மை, பங்கு தேர்வுகள் மற்றும் எதிர்கால சந்தை ஆகியவற்றை மாற்றியமைத்தது. நியுயார்க் பங்குச் சந்தை மற்றும் சிகாகோ மெர்கண்டைல் எக்ஸ்சேஞ்ச் ஆகியவை சர்கியூட் பிரேக்கர் என்ற விஷயத்தை அறிமுகப்படுத்தின. ஒரு குறிப்பிட்ட கால அளவுக்கு ஒரு குறிப்பிட்ட அளவு புள்ளிகள் சருக்கினால் சர்கியூட் பிரேக்கர் வர்த்தகத்தை நிற்கச் செய்யும்.


சந்தையில் விலைகளின் மாற்றங்கள் அல்லது சந்தையின் ஒரு பகுதியின் மாற்றம் விலைக் குறியீடுகளில் பிடிக்கப்பட்டு அது பங்குச் சந்தை குறியீடூகள் என அழைக்கப்படுகிறது, எடு., S&P, FTSE மற்றும் Euronext குறியீடுகள். பங்கு குறியீட்டுக்கு எந்த அளவுக்கு பங்காற்றியுள்ளது என்பதன் எடையைக் குறிப்பிடும் சந்தை முதலீடு எப்போதும் குறியீடாக கணக்கிடப்படும். குறியீட்டின் அங்கங்களாக உள்ளவை அடிக்கடி பரிசீலிக்கப்பட்டு மாறும் தொழில் சூழலில் பிரதிபலிக்கும் பங்குகளாக சேர்க்கப்படும்/விலக்கப்படும்.

நிதிக் கண்டுபிடிப்புகள் பல புதிய நிதி இயக்கங்களை கொண்டுள்ளது, அதனால் அளிக்கப்படும் பணங்கள் அல்லது மதிப்புகள் பங்குகளின் விலைகளைச் சாரும். வர்த்தக நிதி பரிமாற்றங்கள் (ETFகள்), பங்குக் குறியீடு மற்றும் பங்குத் தேர்வுகள், பங்கு மாற்று/0}கள், [[ஒற்றை-பங்கு எதிர்காலங்கள்]], மற்றும் பங்குக் குறியீட்டு எதிர்காலங்கள் ஆகியவை சில உதாரணங்களாகும். இந்த இறுதி இரண்டும் எதிர்காலச் சந்தைகளில் வர்த்தகம் செய்யப்படலாம், (அவை பங்குச் சந்தைகளிலும் முதன்மையானவை—அவற்றின் வரலாறு பொருட்கள் எதிர்காலச் சந்தைகளில் பின் பதிவு செய்யப்படும்), அல்லது விற்பனைக்கு நேராக வர்த்தகம் செய்யப்படும். இந்த தயாரிப்புகள் அனைத்தும் பங்குகளில் இருந்து "வழி தோன்றுவதால்" , அவை சிலநேரங்களில் (கருத்துக்கோளாக) துணைப் பொருட்கள் சந்தையில் வர்த்தகம் செய்யப்படும், அவை (கருத்துக்கோளாக) பங்குச் சந்தையில் விற்பனை செய்யப்பட வேண்டியவை.

ஒரு வர்த்தகர் தன்னிடம் இல்லாத பங்கை விற்பது விரைவு விற்பனை எனப்படும்; மார்ஜின் கொள்முதல் என்பது கடன் வாங்கப்ப்பட்ட நிதியுடன் பங்கை வாங்க பயன்படுத்தப்படலாம்; அல்லது "துணை பொருட்கள்" பங்குகளின் பெருமளவைக் கட்டுப்படுத்தி ஒரு கொள்முதல் அல்லது விற்பனைக்கு தேவையான குறைந்த அளவு பணத்தை வாங்குவதாகும்.

விரைவு விற்பனையில் வியாபாரி பங்கை கடன்வாங்கி, (வழக்கமாக தன் வாடிக்கையாளரின் பங்கை வைத்திருக்கும் புரோக்கர் நிறுவனத்திடம் வாங்கி, அல்லது விரைவு விற்பனையாளர்களிடம் தன் பங்குகளை கொடுத்து வைத்திருப்பது) அதனை சந்தையில் விற்பது, அதாவது விலை குறையும் என்கிற எண்ணத்தில் செய்தல். வர்த்தகர் அதே பங்கை மீண்டும் வாங்கி, அந்த குறிப்பிட்ட இடைப்பட்ட நேரத்தில் விலை குறைந்திருந்தால் அல்லது அது ஏறியிருந்தால் பணம் கூடியிருக்கும். பங்கை மீண்டும் வாங்கும் விரைவு நிலைக்கு "ஒரு விரைவு நிலையைப் பிடித்தல்" எனப் பெயர். இந்த யுக்தி பங்கின் விலையை வேண்டும் என்றே குறைக்க வியாபாரிகள் செய்யும் தந்திரமாகவும் பயன்படும். எனவே பல சந்தைகள் விரைவு விற்பனையைத் தடுத்து அல்லது எப்போது ஒரு பங்கு விரைவு விற்பனை செய்யப்பட வேண்டும் எப்ன்பதையும் கட்டுப்படுத்தும். குறுட்டுத்தனமாக விரைவு விற்பனை செய்வது சட்டத்துக்கு எதிரானது, அது (எல்லா) பங்குச் சந்தைகளிலும் இல்லை.

மார்ஜின் வாங்கலில், வர்த்தகர் பணத்தை கடனுக்கு (வட்டிக்கு) ஏற்பாடு செய்து, ஒரு பங்கை வாங்கி அது உயரும் என நம்புவதாகும். பல தொழில் ரீதியான நாடுகளில் கடன்வாங்குதல் பரவலான பங்குகள் மீது என்றால் அதிலும் வர்த்தகர் ஏற்கனவே சிலவற்றை வைத்திருக்கிறார் என்றால், அது மற்ற பங்கு மதிப்பின் குறிப்பிட்ட சத்விகிதத்தின் அதிகப்படி அளவுக்கு ஏற்படலாம். அமெரிக்காவில், பல ஆண்டுகளாக மார்ஜின் தேவைகள் 50%ஆக இருந்தது, (அதாவது, நீங்கள் $1000 முதலீடூ செய்யவேண்டும் என்றால், நீங்கள் $500ஐ செலுத்த வேண்டும், இந்த பராமரிப்பு மார்ஜினில் $500க்கு கீழ் எப்போதும் ஒரு அளவு உண்டு). முதலீட்டாளரின் மொத்த கணக்கு வர்த்தகத்தின் இழப்பை தாங்க முடியவில்லை என்றால் ஒரு மார்ஜின் அழைப்பு ஏற்படுத்தப்படும். (மார்ஜின் பாதுகாப்புகளில் கூடுதல் நிதியில் குறிப்பிட்ட அளவு குறைந்தால், கணக்கின் பங்கை பராமரிக்கத் தேவைபடலாம், அந்நேரத்தில் மார்ஜின் பாதுகாப்பு அல்லது அந்த கணக்குக்கு உட்பட்ட யாருடையதையும் புரோக்கர் நிறுவனம் விற்றுக் கொள்ளலாம், அது கடன் நிலைமையைப் பாதுகாப்பதற்காகச் செய்யப்படுவதாகும். அது போன்ற எந்த திணிக்கப்பட்ட விற்பனைக்கும் முதலீட்டாளரே பொறுப்பு.) மார்ஜின் தேவைகள் சீரமைப்பு (பெடரல் ரிசர்வால் செய்யப்படுவது 1929 வீழ்ச்சிக்கு பின் செயல்படுத்தப்பட்டது. அதற்கு முன் வரை, வாங்கப்படும் பங்குகளின் மொத்த முதலீட்டில் 10 சதவிகிதத்திற்கும் மிகக் குறைவான தொகையை போட்டு வைத்தால் போதும். மற்ற விதிகள் "இலவச ரைடிங்:" கின் தடையை அது உள்ளிட்டு இருக்கலாம், அதன்மூலம் பங்குகளை முதலில் பெறுவதோடு (அதில் ஒரு மூன்று நாள் கிரேஸ் பீரியட் வழங்கப்பட்டு அதற்கு பங்கு விநியோகிக்கப்பட வேண்டும்), ஆனால் அவற்றை விற்க, (மூன்று நாட்கள் முடிந்தவுடன்) அவற்றின் சிலவற்றை பயன்படுத்துதல், அதன் மூலம் அசல் பணம் வந்து சேர்ந்துவிடும் (பங்குகளின் மதிப்பு இடைக்காலத்தில் அகற்றப்படலாம்).

பங்கின் உலகளாவிய வழங்கல் மற்றும் பங்கு தொடர்பான விதிகள் மொத்தம் 2004 இல் 505 பில்லியன் டாலர்களாகும், 2003இல் 389பில்லியன் டாலர்களாக 29.8% அதிகரித்தது. அமெரிக்க வழங்குநர்களின் ஆரம்பநிலை பொது விநியோகங்கள் (IPOகள்) 221% அதிகரித்து, 223 வழங்கல்களில் 45பில்லியன் டாலர்கள் அதிகரித்தது, ஐரோப்பா, மத்திய கிழக்கு மற்றும் ஆப்பிரிக்காவில் (EMEA) உள்ள IPOகளில் 333% அதிகரித்து, 9 பில்லியன் டாலர் முதல் 39 பில்லியன் டாலர் வரை அதிகரித்தது.

பங்குச் சந்தை பற்றி மக்கள் அதிகம் தெரிந்து கொள்ள விரும்புவதில் முக்கியமானவற்றில் ஒன்று, " நான் எப்படி பணத்தை முதலீடு செய்வது?" என்பது தான். பலவகையான அணுகுமுறைகள் உண்டு; இரு அடிப்படை முறைகளாக பிரிக்கப்பட்டவை அடிப்படை பகுப்பாய்வு அல்லது தொழில்நுட்ப பகுப்பாய்வு ஆகும். அடிப்படை பகுப்பாய்வு என்பது SEC பதிவுகள், தொழில் நடைமுறைகள், பொது பொருளாதார சூழல்கள் போன்ற நிதிநிலை அறிக்கைகளில் காணப்படுகிறது. தொழிநுட்ப பகுப்பாய்வு என்பது விளக்கப்படங்கள் மற்றும் அளவுகளடங்கிய நுட்பங்கள் மூலம் விலையை முன்கணித்து, நிறுவனத்தின் நிதி வசதிகளை ஆராய்வதன் மூலம் சந்தையில் விலைகளை ஆராய்தலாகும். தொழிநுட்ப யுக்தியைப் பற்றிய ஒரு எடுத்துக்காட்டு என்பது ஜான் W. ஹென்ரி மற்றும் எட் செய்கோடா ஆகியோரால் பயன்படுத்தப்படும் டிரெண்ட் பின்பற்றல் முறையாகும், அதன்மூலம் விலை வடிவங்கள் பயன்படுத்தப்பட்டு, கடுமையான பண நிர்வகிப்பு ஆபத்துக் கட்டுப்பாடு மற்றும் பிரித்துவிடுதலால் பயன்படுத்தப்படுகிறது. 

கூடுதலாக, பலர் குறியீட்டு முறை மூலமே முதலீடு செய்ய விரும்புவர். இந்த முறையில், ஒருவர் முழு பங்குச் சந்தையின் எடையிடப்பட்ட அல்லது எடையற்ற பங்குமதிப்பை வைத்திருக்கலாம், அல்லது பங்குச் சந்தையின் குறிப்பிட்ட பிரிவு மட்டும் வைத்திருக்கலாம் (அதாவது S&P 500 அல்லது வில்ஷைர் 5000 போன்றவை). இந்த யுக்தியின் முக்கிய நோக்கமே பிரிந்திருப்பதை அதிகரிப்பது தான், அதோடு அடிக்கடி செய்யும் வர்த்தகத்தின் வரிகளைக் குறைத்தல், பங்குச் சந்தையின் பொது போக்கை ஓட்டுத போன்றவை (அமெரிக்காவில் அது இரண்டாம் உலகப் போரில் இருந்து, வருடத்துக்கு 10% என சராசரியாகி, வருடத்தில் ஒருமுறை தொகுக்கப்பட்டு வருகிறது).

தேசிய அல்லது மாநில சட்டத்தின்படி, நிதி கட்டாயநிலைகளின் முக்கிய வரிசையாக முதலீட்டு இலாபங்களுக்கு வரி விதிக்கப்படுகிறது. பரிவர்த்தனைகளுக்காக, இலாபபங்குகளுக்காக மற்றும் பங்குச் சந்தையில் முதலீட்டு இலாபங்களுக்கு மாநிலத்தால் வரிகள் விதிக்கப்படுகின்றன, அது குறிப்பாக பங்குச் சந்தைகளில் செயல்படுத்தப்படும். நிதி கட்டாயங்களால் அவை சட்ட எல்லைக்கு உட்பட்டு மாறுபட்டாலும், மற்ற காரணங்களுக்காக, விதிக்கப்பட்ட வரி பங்கு விலையில் உள் இணைக்கப்பட்டிருக்கும் எனக் கருதப்படுகிறது, நிறுவனங்கள் மாநிலங்களுக்கு பல வரிகளை செலுத்தினாலும், அல்லது அந்த வரி அற்ற பங்குச் சந்தை செயல்பாடுகள் பொருளாதார வளர்ச்சிக்காகவே பயன்படுத்தப்படுகிறது.

ஒரு வணிக நிறுவனம், தன்னிடத்தில் முதலீடு செய்திருக்கும் பங்குதாரர்களின் பங்கின் மதிப்பை மென்மேலும் அதிகரிக்கச் செய்வதையே தனது நோக்கமாகக் கொண்டுள்ளது. எனவே ஒரு நிறுவனத்தின் பங்குகளை வாங்கும் முதலீட்டாளர்களும் தங்களுடைய முதலீட்டுக்கு உயர்ந்தபட்ச வருமானத்தை எதிர்பார்ப்பதும் இயல்பான ஒன்றுதான். இந்த வருமானத்துக்கும் பங்குச்சந்தையில் நாம் எதிர்கொள்ள வேண்டிய இடர்களுக்கும் ஒரு நேர் விகித உறவு இருக்கிறது. அதாவது அதிக இடர் இருந்தால் அங்கே அதிக இலாபம் கிட்ட வாய்ப்பு உள்ளது. ஒருவர் அதிக இடரை விரும்பவில்லையெனில் அவருக்குக் குறைந்த வருமானமே கிட்டும்.




</doc>
<doc id="240102" url="https://ta.wikipedia.org/wiki?curid=240102" title="டகோட்டா ஜோன்சன்">
டகோட்டா ஜோன்சன்

டகோட்டா ஜோன்சன் ("Dakota Johnson", பிறப்பு: அக்டோபர் 4, 1989) ஒரு அமெரிக்க நாட்டுத் திரைப்பட நடிகை மற்றும் விளம்பர நடிகை ஆவார். இவர் த சோசியல் நெட்வொர்க், நீட் போர் ஸ்பீட், பிப்டி சேட்ஸ் ஒப் கிரே போன்ற பல திரைப்படங்களில் நடித்துள்ளார்.



</doc>
<doc id="240103" url="https://ta.wikipedia.org/wiki?curid=240103" title="ஜாமி டோர்ணன்">
ஜாமி டோர்ணன்

ஜாமி டோர்ணன் () (பிறப்பு: 1 மே 1982) ஒரு வட அயர்லாந்து நாட்டுத் திரைப்பட நடிகர், இசைக்கலைஞர் மற்றும் விளம்பர நடிகர் ஆவார். இவர் பிப்டி சேட்ஸ் ஒப் கிரே போன்ற திரைப்படங்களில் நடித்துள்ளார். இவர் தி ஃபால் போன்ற சில தொலைக்காட்சி தொடர்களிலும் நடித்துள்ளார்.



</doc>
<doc id="240104" url="https://ta.wikipedia.org/wiki?curid=240104" title="கே. வி. பிரசாத்">
கே. வி. பிரசாத்

கே. வி. பிரசாத் கேரளாவைச் சேர்ந்த மிருதங்க இசைக் கலைஞர் ஆவார்.
பிரசாத் மிருதங்க இசைப் பயிற்சியினை நாராயண ஐயரிடம் 3 ஆண்டுகாலம் பெற்றார். பின்னர் பரசலா ரவியிடம் கற்றார். பிரபல மிருதங்கக் கலைஞர் டி. கே. மூர்த்தியிடமும் பயிற்சி பெற்றுள்ளார். வாய்ப்பாட்டுக்குரிய பயிற்சியினை ஒட்டப்பள்ளம் மகாதேவ ஐயரிடம் 12 ஆண்டுகாலத்திற்கு பெற்றார்.




</doc>
<doc id="240108" url="https://ta.wikipedia.org/wiki?curid=240108" title="பாணர் (குறுநில மன்னர்கள்)">
பாணர் (குறுநில மன்னர்கள்)

பாணர் என்பவர்கள் குறுநிலத் தலைவர்களாவர். 

இவர்கள் தங்களை மகாபலி சக்கரவர்த்தியின் வழியில் தோன்றியவர்களாகக் கூறிக்கொண்டனர். 

சித்தூரின் மேற்கு, பழைய வடாற்காடு மாவட்டத்தின் வடமேற்கு, கருநாடக மாநிலத்தின் கோலார் பகுதியின் கிழக்கு, தகடூரின் சிலபகுதிகள், பழைய தென்னாற்காடு மாவட்டத்தின் சில பகுதிகள் பாணர் ஆட்சியின் கீழ் இருந்தன. இப்பகுதிகளில் பாணர்களின் கல்வெட்டுகள் காணப்படுகின்றன.

வேலூர் மாவட்டத்தின் இன்றைய திருவல்லமே அன்று வாணபுரம் என்னும் பெயரில் பாணர்களின் தலைநகராக இருந்தது.
பல்லவர்களின் கொடியில் இருந்த நந்தி உருவத்தையே பாணர்களும் மேற்கொண்டனர். 

கி.பி.4-ஆம் நூற்றாண்டிலிருந்து கி.பி.16-ஆம் நூற்றாண்டுவரையில் பாணர்கள்பற்றிய குறிப்புகள் வரலாற்றில் காணப்படுகின்றன.
பாணர்கள் துவக்கத்தில் சாதவாகனர்களுக்கு அடங்கிய குறுநில மன்னர்களாக இருந்தனர் என்றும்,பின் பல்லவர்களுக்கு அடங்கிய சிற்றரசர்களாயினர் என்றும் கருதப்படுகிறது.


</doc>
<doc id="240111" url="https://ta.wikipedia.org/wiki?curid=240111" title="கனகசபாபதி சிறீபவன்">
கனகசபாபதி சிறீபவன்

கனகசபாபதி சிறீபவன் ("Kanagasabapathy J. Sripavan", பிறப்பு: 29 பெப்ரவரி 1952) இலங்கைத் தமிழ் வழக்கறிஞரும், நீதிபதியும் ஆவார். இவர் இலங்கையின் 44வது தலைமை நீதிபதியாகப் பதவியில் இருந்தவர். இவர் உச்ச நீதிமன்ற துணைநீதிபதியாகவும், பிரதி சட்டமா அதிபராகவும், மேன்முறையீட்டு நீதிமன்றத்தின் நீதியரசராகவும், பதில் பிரதம நீதியரசராகவும் பணியாற்றியிருந்தார்.

நடராஜா கனகசபாபதி என்பவரின் மகனான சிறீபவன் யாழ்ப்பாணம் இந்துக் கல்லூரியில் 1962 முதல் 1972 வரை கல்வி பயின்றார். பின்னர் இலங்கை சட்டக் கல்லூரியில் 1974 ஆம் ஆண்டில் இணைந்து 1976 ஆம் ஆண்டில் வழக்கறிஞராக வெளியேறினார். 1977 முதல் 1978 வரை வழக்கறிஞராகப் பணியாற்றிய சிறீபவன், 1978 இல் சட்டமா அதிபர் திணைக்களத்தில் பணியில் சேர்ந்தார்.

1996 பெப்ரவரி 22 இல் பிரதி சட்டமாதிபராக நியமிக்கப்பட்டார். 1992 இல் கொழும்பு பல்கலைக்கழகத்தில் தொழிற்துறை சட்ட டிப்புளோமா பட்டமும், 1994 ஆம் ஆண்டில் இலண்டன் பல்கலைக்கழகத்தில் சட்ட முதுகலைப் பட்டமும் பெற்றார். 

2002 ஆம் ஆண்டில் மேன்முறையீட்டு நீதிமன்ற நீதியரசராக நியமிக்கப்பட்டார். 2007 ஆம் ஆண்டில் மேன்முறையீட்டு நீதிமன்றத்தின் தலைவராகத் தேர்ந்தெடுக்கப்பட்டார். 2008 ஆம் ஆண்டில் உச்சநீதிமன்றத்தில் நியமனம் பெற்றார்.

2013 சனவரியில் தலைமை நீதிபதி சிராணி பண்டாரநாயக்கா சர்ச்சைக்குரிய முறையில் இலங்கை நாடாளுமன்றத்தினால் குற்றப்பிரேரணை சமர்ப்பிக்கப்பட்டு, அரசுத்தலைவர் மகிந்த ராசபக்சவினால் பதவியில் இருந்து அகற்றப்பட்டார். அவருக்குப் பதிலாக சட்டமா அதிபர் மொகான் பீரிஸ் தலைமை நீதிபதியாக நியமிக்கப்பட்டார். 2015 அரசுத்தலைவர் தேர்தலில் ராசபக்ச தோவியடைந்து மைத்திரிபால சிறிசேன வெற்றி பெற்றார். சிராணி பண்டாரநாயக்கா சட்ட விதிகளுக்கு அமைய பதவியில் இருந்து அகற்றப்படவில்லை எனவும், அது சட்டத்துக்கு முரணானது என்றும் கூறி அவரது பதவியை 2015 சனவரி 28 அன்று மீள்வித்தார். பண்டாரநாயக்கா பதவியில் அமர்ந்து அடுத்த நாள் சனவரி 29 அன்று தனது பதவியில் இருந்து அதிகாரபூர்வமாக ஓய்வு பெற்றார். இதனை அடுத்து சிறீபவன் இலங்கையின் 44வது தலைமை நீதிபதியாக 2015 சனவரி 30 அன்று மைத்திரிபால சிறிசேனவினால் நியமிக்கப்பட்டார்.


</doc>
<doc id="240117" url="https://ta.wikipedia.org/wiki?curid=240117" title="பெங்கோ திறப்பு">
பெங்கோ திறப்பு

சதுரங்க விளையாட்டில் பெங்கோ திறப்பு "( Benko's Opening )" என்ற சதுரங்கத் திறப்பு அங்கேரியன் திறப்பு என்றும் அரசரின் விலாமடிப்புத் திறப்பு என்றும் பலவாறாக அழைக்கப்படுகிறது.

இத்திறப்பாட்டம்,

1. g3

என்ற அடையாள நகர்வுடன் ஆரம்பமாகிறது.

வெள்ளை ஆட்டக்காரரின் 1.g3 நகர்வு மிகவும் பிரபலமான முதல் நகர்வு நடவடிக்கை ஆகும்; சாத்தியமான இருபது துவக்க நகர்வுகளில் இந்நகர்வின் செல்வாக்கு ஐந்தாம் இடத்தைப் பெற்றுள்ளது. வெள்ளை ஆட்டக்காரரின் இதற்கு அடுத்த நகர்வு பொதுவாக 2.Bg2 எனத் தொடர்ந்து விலா மடிப்புத்தேர் உருவாக்கி விளையாடும் நோக்கம் கொண்டதாகும். இவ்வாறான திறப்பாட்டம் கேட்டலான் திறப்பு அல்லது அரசரின் இந்தியத் தாக்குதல் வகைத் திறப்பு அல்லது ஆங்கிலத் திறப்பின் சில வகைகள் என்று நிலை மாறிவிட வாய்ப்பு உண்டு. வெள்ளை ஆட்டக்காரரின் 1. g3 என்ற நகர்வு 1...e5 2.Bg2 d5 3.Nf3 -- 4.0-0 என்ற வரிசை முறையில் விளையாட்டைத் தொடர வழிகோலுகிறது. இவ்வாறு விளையாடினால் வெள்ளையின் ஆட்டத்தில் முன்னேற்றமும் அவருடைய அரசருக்குப் பாதுகாப்பும் கிடைக்கிறது. அதேவேளையில் கருப்பு ஆட்டக்காரரின் d- மற்றும் e சிப்பாய்கள் சதுரங்கப் பலகையின் மையப்பகுதிக்குள் வந்துவிடுகின்றன என்பதும் குறிப்பிடத்தக்கது.

இத்திறப்பு பால் பெங்கோ என்பவரால் முதன் முதலில் விளையாடப்பட்டதைத் தொடர்ந்து அவருடைய பெயராலேயே அழைக்கப்படுகிறது. இவர் 1. g3 என்ற நகர்வுடன் விளையாட்டை ஆரம்பித்து விளையாடியே, 1962 ஆம் ஆண்டில் குராக்கேவோவில் நடைபெற்ற பரிந்துரைக்கப்பட்ட போட்டியாளர்கள் போட்டியில் பாபி பிசர் மற்றும் மைக்கேல் தால் இருவரையும் தோற்கடித்தார். 1963 ஆம் ஆண்டில் நடைபெற்ற உலக சதுரங்கச் சாம்பியன் பட்டப் போட்டியின் சுற்று ஆட்டங்களில் பெங்கோ 11 ஆட்டங்களில் இத்திறப்பிலேயே விளையாடினார் 

பொதுவாக எல்லோராலும் ஆடப்படும் மற்ற திறப்புகளைப் போல இது கருதப்பட்டாலும், இத்திறப்பு சதுரங்க முன்நகர்வுகளுக்கான கலைக் களஞ்சியத்தில் A00 என்ற குறியீடு வழங்கப்பட்டு வகைப்படுத்தப் பட்டுள்ளது. இத்திறப்புடன் ஆரம்பமாகும் பெரும்பாலான ஆட்டங்கள் ஆட்டப்போக்கில் மற்ற குறியீடுகளைக் கொண்ட திறப்பாட்டங்களாக மாற்றம் பெற்றுவிடுகின்றன. 

ஒருவேளை கருப்பு மிகப்பொதுவான நகர்வான 1...d5. என்று விளையாடினால்,



வெள்ளையின் 1. g3 நகர்வுக்கு சமச்சீராக கருப்பும் 1...g6 என்று விளையாடினால்,



கருப்பின் இந்த நகர்வு வலிமையற்றது. வெள்ளை ஆட்டக்காரர் இந்த நகர்வை தனக்கு விருப்பமான திறப்பாட்டத்திற்கு ஏற்றவாறு மாற்றிக் கொள்ளமுடியும்.




கருப்பின் இந்த நகர்த்தல் வீரியம் மிக்க நகர்வு ஆகும். இதனால் வெள்ளை தன்னுடைய அமைச்சரை உடனடியாக நகர்த்தும் எண்ணத்தை தள்ளி வைக்கிறது.



</doc>
<doc id="240119" url="https://ta.wikipedia.org/wiki?curid=240119" title="கும்பகோணம் படைவெட்டி மாரியம்மன் கோயில்">
கும்பகோணம் படைவெட்டி மாரியம்மன் கோயில்

கும்பகோணம் படைவெட்டி மாரியம்மன் கோயில் கும்பகோணத்தில் உள்ள மாரியம்மன் கோயில்களில் ஒன்றாகும். 

கும்பகோணம் நகரில் நாகேஸ்வரன் கோயில் தெற்கு வீதியில் பகவத் விநாயகர் கோயிலுக்கு சற்று முன்பாக படைவெட்டி மாரியம்மன் கோயில் அமைந்துள்ளது. முச்சந்தி பாதாளகாளியம்மன் கோயில், யானையடி அய்யனார் கோயில், ஜெகந்நாதப்பிள்ளையார் கோயில், பகவத் விநாயகர் கோயில் ஆகிய கோயில்களும் உள்ளன.

இக்கோயிலின் மூலவராக படைவெட்டி மாரியம்மன் உள்ளார். இக்கோயிலின் திருச்சுற்றில் அகோரவீரபத்திரர், பத்ரகாளியம்மன் சன்னதிகள் உள்ளன. திருச்சுற்றின் இடது புறம் பத்ரகாளியம்மன் சன்னதிக்கு எதிரில் விநாயகர், சுப்ரமணியர், நாகம் உள்ளிட்ட பல சிற்பங்கள் காணப்படுகின்றன.


</doc>
<doc id="240120" url="https://ta.wikipedia.org/wiki?curid=240120" title="காரிப்பட்டி">
காரிப்பட்டி

காரிப்பட்டி , தமிழகத்தின் சேலம் மாவட்டத்திலுள்ள அயோத்தியாபட்டினம் ஊராட்சி ஒன்றியத்துக்குட்பட்ட ஊராட்சி ஆகும். இது மாவட்ட தலைமையகமான சேலத்திலிருந்து கிழக்கு நோக்கி 15 கிமீ தொலைவில் அமைந்துள்ளது. அயோத்தியாபட்டினத்திலிருந்து 6 கி.மீ, சென்னையில் இருந்து 308 கி.மீ தொலைவிலுள்ளது. தேசிய நெடுஞ்சாலை 68 (NH 68) இந்த கிராமத்தின் வழியாகச் செல்கிறது. இது உளுந்தூர்பேட்டையையும் சேலத்தையும் இணைக்கிறது.

தபால் தலைமை அலுவலகம் காரிப்பட்டியில் உள்ளது. காரிப்பட்டி அஞ்சலகக் குறியீடு 636106. இந்தப் பகுதிவாழ் மக்களின் மொழி தமிழ் ஆகும். இங்கே ஒருங்கிணைந்த காவல் நிலையம் அமைந்துள்ளது. அவசர ஊர்தியுடன் கூடிய அரசு ஆரம்ப சுகாதார மையமும் சில தனியார் மருத்துவமனைகளும் இந்தக் கிராமத்தில் உள்ளன.

கரூர் வைஸ்யா வங்கி, (இந்தக் கிராமத்தின் இரு எல்லைகளிலும் இரண்டு கே.வி.பி. தானியங்கி பண பரிவர்த்தனை இயந்திர மையங்கள் உள்ளன - ஏடிஎம் மையம்), கூட்டுறவு வங்கி ஆகியனவும் உள்ளன. நாள் முழுவதும் சேலம் நகரிலிருந்து பேருந்து வசதி உள்ளது. குறிபிட்ட நேரங்களில் தொடர் வண்டி வசதியும் உள்ளது.

காரிப்பட்டி தி. பொன்னுமலை 1967, 1972ஆம் ஆண்டு தேர்தலில் பனமரத்துப்பட்டி தொகுதியில் இருந்து தமிழ்நாடு சட்டமன்ற உறுப்பினராகவும், ஒரு திமுக அரசியல்வாதியாகவும் இருந்தார்.

காரிப்பட்டிக்கு அருகில் புனித லூர்து அன்னை ஆலயம் (1.5 கி.மீ), வௌவால் தோப்பு (2 கி.மீ) ஆகிய சுற்றுலா தலங்கள் உள்ளன. ஏற்காடு 35 கி.மீ., தொலைவில் அமைந்துள்ளது.

2011 மக்கள் தொகை கணக்கெடுப்பின் படி, காரிபட்டியின் மொத்த மக்கள் தொகை 4,937. பாலியல் விகிதம் 1000 ஆண்களுக்கு 1,015 பெண்கள் என்கிற அளவில் உள்ளது. இது தேசிய சராசரி 929 யை விட அதிகமாகும். ஆறு வயதுக்கு கீழ் 470 குழந்தைகள் உள்ளன. .ஆதி திராவிடர் மற்றும் பழங்குடியினர் முறையே 57,36% மற்றும் 0.24% உள்ளனர். கிராமத்தில் சராசரி கல்வியறிவு பெற்றவர்கள் 77,95% இது தேசிய சராசரி 72,99% யை விட அதிகமாகும். 

கிராமத்தின் சராசரி உயரம் 321 மீ (1,053 அடி) ஆகும். இந்த கிராமம் மூன்று பக்கங்களில் மலைகளால் சூழப்பட்டுள்ளது, அதாவது, வடக்கில் சேர்வராயன் மலை, தெற்கில் ஜருகுமலை மற்றும் கிழக்கில் கொடுமலை.

இந்த கிராமத்தில் மார்ச் - ஜூன் வெயில் காலமும், அக்டோபர் - நவம்பர் மழை காலமும், டிசம்பர் - பெப்ரவரி குளிர் காலமும் நிலவுகின்றது

லாபெல் குழந்தைகள் நர்சரி பள்ளி, அரசு உயர்நிலைப் பள்ளி, ஏபிஎஸ் தாவரவியல் பாதுகாப்பு ஆராய்ச்சி மற்றும் பயிற்சி மையம் ஆகியன அமைந்துள்ளன. இரண்டு பாலிடெக்னிக் கல்லூரிகளும், இரண்டு பொறியியல் கல்லூரிகளும், மூன்று கலை மற்றும் அறிவியல் கல்லூரிகளும் இந்த கிராமத்தை சுற்றி அமைந்துள்ளன.

இந்த கிராமத்தின் முக்கிய தொழில் உழவு. ஹாட்சன் அக்ரோ ப்ரோடுடக்ட் லிமிடெட், எஸ்.பி. ஸ்பின்கிங் மில் பிரைவேட் லிமிடெட் மற்றும் சதோஷ் பிளாஸ்ட்டிக்ஸ் போன்ற தொழிற்சாலைகள் இயங்குகின்றன. பட்டுப்புழு வளர்ப்பு, கோழி வளர்ப்பு ஆகிய தொழில்களையும் செய்கின்றனர்.


</doc>
<doc id="240121" url="https://ta.wikipedia.org/wiki?curid=240121" title="புபொப 46">
புபொப 46

புபொப 46 (NGC 46) என்பது பீசசு விண்மீன் குழாமில் உள்ள எப் 8 என்ற விண்மீன் ஆகும். இவ்விண்மீன் 1852 ஆம் ஆண்டு அக்டோபர் 22 ஆம் நாளில் எட்வர்டு சோசுவா கூப்பரால் கண்டறியப்பட்டது. இவர் இந்த விண்மீனை நெபுலா என்று தவறாக வகைப்படுத்தினார்.


</doc>
<doc id="240124" url="https://ta.wikipedia.org/wiki?curid=240124" title="கும்பகோணம் சரநாராயணப்பெருமாள் கோயில்">
கும்பகோணம் சரநாராயணப்பெருமாள் கோயில்

கும்பகோணத்தில் உள்ள வைணவக் கோயில்களில் இதுவும் ஒன்றாகும். 

சரநாராயணப்பெருமாள் கோயில் கும்பகோணம் நகரில் பெரிய கடைவீதியில் அமைந்துள்ளது.பெரிய கடைத்தெருவில் பெரியக்கடைத்தெரு அனுமார் கோயில் தொடங்கி இத்தெருவில் சரநாராயணப்பெருமாள் கோயில்,கூரத்தாழ்வார் சன்னதி, உடையவர் சன்னதி, ராஜகோபாலஸ்வாமி கோயில், கும்பகோணம் ஜெயவீர ஆஞ்சநேயர் கோயில் உள்ளிட்ட கோயில்கள் உள்ளன.

இக்கோயிலின் மூலவர் சன்னதியில் மகாவிஷ்ணுவின் தசாவதார மூர்த்திகள் காணப்படுகின்றனர். தசாவதார மூர்த்திகளின் தனித்தலமாக இக்கோயில் போற்றப்படுகிறது. இக்கோயிலை தசாவதாரக்கோயில் என்றும் அழைக்கின்றனர். இக்கோயிலில் சங்கு சக்கரம் மாறிய நிலையில் சிரித்த முகத்துடன் பக்தர்களுக்கு அருள் பாலிப்பது சிறப்பு அம்சம் என்று கூறுகின்றனர். கருவறையின் இடப்புறம் ராஜகோபாலசுவாமி சன்னதி உள்ளது.

அண்மைக்காலம் வரை இக்கோயிலுக்கு உள்ளே செல்வது மிகவும் சிரமமாக இருந்தது. (பிப்ரவரி 2015)திருப்பணியின் காரணமாக கோயிலின் முழு அமைப்பையும் காணமுடிந்தது.29 ஜனவரி 2016 காலை இக்கோயிலின் குடமுழுக்கு நடைபெற்றது.


</doc>
<doc id="240128" url="https://ta.wikipedia.org/wiki?curid=240128" title="புபொப 47">
புபொப 47

புபொப 47 "(NGC 47)" என்பது திமிங்கில விண்மீன் குழாமில் உள்ள தண்டு கருச்சுருள் அண்டம் ஆகும். இவ்விண்மீன் 1886 ஆம் ஆண்டு எர்ன்சிட் வில்லெம் லெபாரெசிட் டெம்பெல் என்பவரால் கண்டறியப்பட்டது. இவ்வானுறுப்பு புபொப 58 என்றும் முதன்மை பேரடைகளின் பட்டியல், முபேப 967 என்றும் அழைக்கப்படுகிறது. டெம்பெல் இவ்வானுறுப்பைக் கண்டறிந்து பட்டியலிட்டார் என்பதை அறியாமல் லூவிசு சுவிப்ட் என்பவர் இதை தான் கண்டறிந்த புதிய வானுறுப்பு என்று நினைத்து புபொப 58 என பட்டியலில் சேர்த்து விட்டார். இதனால் இந்த மாற்றுப் பெயர் அப்படியே நிலைத்து விட்டது. இவ்வண்டம் பார்ப்பதற்கு சிறியதாகவும், சுருள்வடிவ நெபுலா போன்று ஒளிர் உள்ளகம் கொண்டு நீள்வட்ட வடிவிலும் காணப்படுகிறது. 

இந்த தண்டு கருச்சுருள் அண்டம் தோராயமாக பூமியில் இருந்து 236 மில்லியன் ஒளியாண்டு தூரத்தில் உள்ளதாக பாரம்பரிய சிகப்புவரி ஒளி அளவியல் மதிப்பீட்டு முறையில் மதிப்பிடப்பட்டுள்ளது.


</doc>
<doc id="240130" url="https://ta.wikipedia.org/wiki?curid=240130" title="புபொப 48">
புபொப 48

புபொப 48 "(NGC 48)" என்பது அந்திரொமேடா விண்மீன் குழாமில் உள்ள தண்டு கருச்சுருள் அண்டம் ஆகும்.



</doc>
<doc id="240132" url="https://ta.wikipedia.org/wiki?curid=240132" title="புபொப 49">
புபொப 49

புபொப 49 "(NGC 49)" என்பது அந்திரொமேடா விண்மீன் குழாமில் உள்ள ஒடுக்க உருவ அண்டம் ஆகும். இவ்விண்மீன் பேரடை 1885 ஆம் ஆண்டு செப்டம்பர் 7 ஆம் நாள் அமெரிக்க வானியல் அறிஞர் லூவிசு ஏ.சுவிப்ட் என்பவரால் கண்டறியப்பட்டது.



</doc>
<doc id="240133" url="https://ta.wikipedia.org/wiki?curid=240133" title="புபொப 50">
புபொப 50

புபொப 50 "(NGC 50)" என்பது திமிங்கில விண்மீன் குழாமில் உள்ள நீள்வட்ட அண்டம் ஆகும். இந்நீள்வட்ட அண்டம் 1865 ஆம் ஆண்டு கசுப்பார் பெராரி என்பவரால் கண்டறியப்பட்டது. நம்முடைய பால் வீதியைப் போல 1.5 முதல் 2 வரை அளவில் பெரியது ஆகும். புபொப 49 வானுறுப்பிற்கு அருகில் காணப்படும் இதனுடைய விட்டம் 170000 ஒளியாண்டுகள் ஆகும்.


</doc>
<doc id="240134" url="https://ta.wikipedia.org/wiki?curid=240134" title="வணிகச் சட்டங்கள்">
வணிகச் சட்டங்கள்

வணிகச் சட்டங்கள்<br>
அறிமுகம்:<br>
இந்திய ஒப்பந்தச் சட்டம் , 1872 ஆம் ஆண்டு செப்டெம்பர் மாதம் முதல் நாள் , அமலுக்கு வந்தது.<br>
ஜம்மு மற்றும் காஷ்மீர் தவிர இந்தியாவில் உள்ள மற்ற மாநிலங்கள் அனைத்துக்கும் இது பொருந்தும்.<br>
அனைத்துவிதமான ஒப்பந்தங்கள் பற்றியும் இந்த சட்டம் கூறவில்லை. சில வகை ஒப்பந்தங்கள் வேறு சட்டங்களில் விவாதிக்கப்படுகின்றன.உதாரணமாக கூட்டு வியாபரம்(PARTNERSHIP ACT), சரக்கு விற்பனை (SALE OF GOODS ACT) ,மாற்று முறை ஆவணசட்டம்(NEGOTIABLE INSTUMENTS ACT), அசையா சொத்து மாற்றங்கள் (TRANSFER OF PROPERTY ACT) போன்றவை ஒவ்வொரு விதமான ஒப்பந்தங்கள் பற்றி கூறுகின்றன.<br>
இந்த சட்டம் பெரும்பாலும் ஆங்கிலேய சட்டத்தைப் பின்பற்றி இயற்றப்பட்டிருந்தாலும் ஆங்காங்கே சில மாற்றங்கள் செய்யப்பட்டுள்ளன.
இந்திய ஒப்பந்த சட்டம் 1872, ஒப்பந்தங்களின் பொதுவான கொள்கைகள் மற்றும் விதிமுறைகள் பற்றி விளக்குகிறது.<br>
இந்த சட்டத்தை இரண்டு பகுதியாகப் பிரித்துக்கொள்ளலாம். பிரிவு 1 முதல் பிரிவு 75 வரை , ஒப்பந்தங்களின் பொதுவான அடிப்படை விதிகள் பற்றி பேசப்படுகிறது.பிரிவு 124 முதல் பிரிவு 238 வரை சிலவகை சிறப்பு ஒப்பந்தங்கள் (எ-டு: அடகு, முகவாண்மை (agency) ) பற்றி பேசப்படுகிறது.

வெளி இணைப்பு

வெளி இணைப்பு


அறிமுகம்:<br>
இதுவரையில் நடைமுறையில் இருந்த இந்திய நிறுமச் சட்டம் 1956 , முற்றிலும் மாற்றியமைக்கப்பட்டு ,இந்திய நிறுமச் சட்டம் 2013 அமலுக்கு கொண்டுவரப்பட்டுள்ளது.இதில் பல புதிய மாற்றங்கள் செய்யப்பட்டுள்ளன.உதாரணம் : ஒற்றை நபர் நிறுமம் .<br> 

வெளி இணைப்பு 

இந்திய நிறுமச் சட்டம்

அசையும் /நகரும் சொத்துகளை விற்பது / வாங்குவது குறித்து இந்த சட்டம் கூறுகிறது.இது சரக்கு விற்பனைச் சட்டம் என்றும் அழைக்கப்படுகிறது.இந்தியாவில் 1930 ஆம் ஆண்டில் இந்த சட்டம் (SALE OF GOODS ACT 1930) இயற்றப்பட்டது.அதற்கு முன்பு , இந்திய ஒப்பந்தங்கள் சட்டத்தின்கீழ் இந்த விஷயங்கள் இருந்தன.இங்கிலாந்து நாட்டின் பொருட்கள் விற்பனைச் சட்டம் 1893 ஐப் பின்பற்றி இந்த சட்டம் இயற்றப்பட்டது.இந்தியாவில் ஜம்மு -காஷ்மீர் மாநிலம் தவிர இதர பகுதிகளுக்கு இந்த சட்டம் பொருந்தும்.
விற்பது மற்றும் வாங்குவது என்பது மிக எளிமையான பரிவர்த்தனைகள் போலத் தோன்றினாலும் இவற்றால் பல சிக்கல்கள் எழ அதிகமான வாய்ப்புகள் உள்ளன.உதாரணமாக , வாங்குபவரோ அல்லது விற்பவரோ தாங்கள் செய்துகொண்ட ஒப்பன்தத்தின்படி தங்கள் கடமையை நிறைவேற்றத்தவறும்போது 
தகராறுகள் எழுகின்றன.இவற்றைத்தீர்த்து வைக்கவும் சமரசம் செய்து வைக்கவும் தனி அமைப்புகள் தேவைப்படுகின்றன.எனவே இத்தகைய பிரச்னைகள் எழாவண்ணம் முன்கூட்டியே தடுக்கும் நோக்கத்துடன் இந்த சட்டம் இயற்றப்பட்டது.

இந்த சட்டம் ஜம்மு மற்றும் காஷ்மீர் மாநிலம் தவிர இந்தியாவின் அனைத்து மாநிலங்களுக்கும் பொருந்தும்.ஜூலை 01, 1930 முதல் இந்த சட்டம் அமலுக்கு வந்தது.

இந்த சட்டத்தின் பிரிவு 2 , இந்த சட்டத்தில் கூறப்படும் பல்வேறு சொற்களை வரையறுக்கிறது.ஏதேனும் சொற்கள் வரையறுக்கப்படாமல் இருந்தால் இந்திய ஒப்பந்த சட்டம் 1872 இல் உள்ள வரையரைகளை எடுத்துக்கொள்ளலாம். 


விற்பனை- பிரிவு 4(2) விற்பனை என்ற சொல்லை வரையறுக்கிறது.

பொருட்கள் - பிரிவு 2(7) பொருட்கள் என்ற சொல்லை வரையறுக்கிறது."பணம் மற்றும் Actionable Claims தவிர்த்த ஏனைய நகரும் சொத்துக்கள் அனைத்துமே பொருட்கள்தான்.வர்த்தக நிறுவனக்களின் பங்களும் பொருட்களே.விற்பனைக்கு முன்பாக பூமியில் இருந்து வெட்டி எடுத்து தர சம்மதிக்கப்பட்ட , நிலத்தில் வளர்ந்துள்ள பயிர்கள்,புல் ஆகியவையும் பொருட்கள்தான். <br>
பொருட்களின் வகைகள் :
1.இன்னவை என்று அடையாளம் காணப்பட்டு உறுதி செய்யப்பட்ட பொருட்கள் (Specific Goods)<br>
2.விற்பனை ஒப்பந்தம் செய்யப்பட்டபிறகு இவையாவை என அறுதி செய்யப்படுகின்றன.(Ascertained Goods)<br>
3.வரையறை மட்டும் செய்யப்பட்ட பொருட்கள் .(Generic Goods)<br> 




வெளி இணைப்பு 

வெளி இணைப்பு

=நேரடிவரிச் சட்டங்கள்=
ஓர் அரசாங்கம் , மக்களிடமிருந்து பல்வேறு வரிகளின் வாயிலாக திரட்டப்படும் வருமானத்தைக்கொண்டுதான் மக்களுக்கான நலத்திட்டங்களை செயல்படுத்துகிறது.இதுமட்டுமின்றி மக்களுக்குத் தேவையான பொது வசதிகளை உருவாக்குவதும் இந்த வருமானத்தில் இருந்துதான்.அரசியல் அமைப்புச் சட்டத்தின்கீழ் அரசாங்கம் பெற்றுள்ள அதிகாரத்தை ஆதாரமாகக்கொண்டு அரசாங்கம் மக்கள் மீது பலவிதமான வரிகளை விதிக்கிறது.இத்தகைய வரிகளுள் வருமானவரி மிகவும் முக்கியமானதாகும்.இது ஒரு நேரடி வரியாகும்.அதாவது , வரியைச் செலுத்துபவரே அதனால் உண்டாகும் தாக்கத்தையும் அனுபவிக்கிறார்.விற்பனை வரி போன்ற மறைமுக வரிகளில், வரியைச் செலுத்துபவர் , அதன் சுமையை வேறு ஒருவரிடம் தள்ளிவிட்டு விடுகிறார்.எடுத்துக்காட்டாக பொருளை விற்கும் வியாபாரி , விற்பனை வரியை தாமே செலுத்தினாலும், அதன் சுமையை விலையில் கூட்டி வாங்குபவர் அல்லது நுகர்பவரிடம் வசூல் செய்துவிடுகிறார்.எனவே இதன் தாக்கம் நுகர்பவர் மீதே விழுகிறது.

ஒரு தனி நபர், பலவிதமான வழிகளில் வருமானத்தை ஈட்டலாம்.ஒருவருடைய மொத்த வருமானத்தை கீழ்கண்ட ஐந்து தலப்புகளில் கணக்கிடுகிறார்கள்.

சில வருமானங்களுக்கு வரியில் இருந்து விலக்கு அளிக்கப்பட்டுள்ளது

=மறைமுக வரிச் சட்டங்கள்=
வெளி இணைப்பு

வரி சீர்திருத்தங்களுக்காக அமைக்கப்பட்ட முனைவர் ராஜா செல்லையா குழுவின் பரிந்துரையின் அடிப்படையில் இந்தியாவில் , முதன்முதலாக, 1994 ஆம் ஆண்டு சூலை முதல் நாள் சேவை வரி அறிமுகப்படுத்தப்பட்டது.ஜம்மு மற்றும் காஷ்மீர் மாநிலம் தவிர இந்தியாவில் உள்ள ஏனைய மாநிலங்களில் வசிப்பவர்கள் , தாங்கள் பெறும் சேவைகளுக்கு ஏற்ப சேவை வரி செலுத்தவேண்டும்.முதலில் மூன்று சேவைகள் மட்டுமே வரி விதிப்புக்கு உள்ளாயின.வரி விகிதம் 5 விழுக்காடாக இருந்தது.பிறகு படிப்படியாக இந்த சேவைகளின் எண்ணிக்கை அதிகரிக்கப்பட்டது.2012 ஜூலை முதல் எதிமறைப்பட்டியலில் கூறப்பட்டுள்ள சில சேவைகள் தவிர இதர சேவைகள் அனைத்தும் வரிவிதிப்புக்கு உட்படுத்தப்பட்டுவிட்டன.
சட்டத்தின் அங்கீகாரம் இன்றி எந்த அரசும் மக்களிடம் இருந்து எந்த வகையான வரியும் வசூல் செய்யக்கூடாது என்று இந்திய அரசியல் அமைப்புச் சட்டத்தின் பிரிவு 265 கூறுகிறது. அட்டவனை 7 இன் கீழ் மூன்று பட்டியல்கள் உள்ளன.
பட்டியல் 1 : நடுவண் அரசின் அதிகாரங்கள்
பட்டியல் 2 :மாநில அரசின் அதிகாரங்கள்
பட்டியல் 3 :பொதுப் பட்டியல்

எந்த எந்த சேவைகளுக்கு வரி கட்ட வேண்டும் என்று தொடக்கத்தில் கூறப்பட்டாலும் தற்போது எதிர்மறைப் பட்டியல் என்ற ஒன்றை அறிமுகப்படுத்தியதின் மூலம் எந்த எந்த சேவைகளுக்கு வரிகட்டவேண்டியதில்லை என்பதை அரசு தெளிவாகக் கூறியுள்ளது.இந்தப் பட்டியலில் இடம் பெற்றவை தவிர மற்ற சேவைகளுக்கு வரிகட்டப்படவேண்டும்.
(1) அரசாங்கம் மற்றும் லோக்கல் அதாரிட்டி ஆகியவை வழங்கும் (கீழ் காண்பவைதவிர ) சேவைகள்<br>
(2) இந்திய ரிசர்வ் வங்கியின் சேவைகள்<br>
(3) இந்தியாவில் உள்ள வெளினாட்டு அலுவலகங்கள் (Foreign Diplomatic Mission) வழங்கும் சேவைகள்<br>
(4) விவசாயம் தொடர்பான சேவைகள்<br>
(5) பொருள்களின் வர்த்தகம் (வாங்கி விற்றல்)<br>
(6) பொருட்களை தயாரித்தல் அல்லது உற்பத்தி செய்தல்<br>
(7) விளம்பரம் செய்வதற்காக இடம் அல்லது நேரத்தை ஒதுக்குதல்(வானொலி அல்லது தொலைக்காட்சியில் ஒலி /ஒளி பரப்பு செய்யப்படும் விளம்பரங்கள் தவிர)<br>
(8) சாலை அல்லது பாலத்தில் பயணிப்பதற்காக சுங்கக் கட்டணம் வசூலித்தல்<br>
(9) போட்டிப்பந்தயங்கள், சூதாட்டம் மற்றும் லாட்டரி<br>
(10) பொழுதுபோக்கு மற்றும் களியாட்ட நிகழ்வுகளுக்கு அனுமதித்தல்<br>
(11) மின்சார வினியோகம் மற்றும் பகிர்மானம்<br>
(12) கல்விச் சேவைகள்<br>
(13) மக்கள் குடியிருப்பதற்காக குடியிருப்பு வீடுகளை வாடகைக்கு விடுதல்<br>
(14) பண வைப்புகள் , கடன்கள் அல்லது முன்பணம் வழங்குதல் ( வட்டி அல்லது தள்ளுபடி பெறும் நோக்கத்துடன்) வங்கிகள் தங்களுக்குள்ளகவோ அல்லது அந்நிய செலவாணி டீலர்கள் தங்களுக்குள்ளாகவோ அல்லது வங்கிகளும் டீலர்களும் தங்களுக்குள்ளாகவோ அந்நிய செலாவணியை வாங்குதலும் விற்றலும்.<br>
(15) பிரயாணிகளை அவர்களுடைய உடைமைகளுடனோ அல்லது இல்லாமல் தனியாகவோ அழை த்து செல்லுதல் (கீழ் காண்பவை தவிர )<br>
(16) பொருட்களை சுமந்து செல்லுதல்(கீழ் காண்பவை தவிர )<br>
(17) இறுதிச்சடங்கு , இடுகாட்டுச் சேவைகள்<br>

சேவை வரியை சேவையை வழங்குபவர்தான் (Service Provider) கட்ட வேண்டும் என்பது அறிமுக காலத்தில் கூறப்பட்டது.ஆனால் தற்போது உள்ள நடைமுறையின்படி சேவை வரியை சேவையை வழங்குபவர் அல்லது சேவையைப் பெறுபவர்(Service Recipient) அல்லது இருவரும் இணைந்தும் கட்டலாம். இதற்கு "Reverse Charge Mechanism" என்று பெயர்.

விற்பனை வரியைப் பொருத்தவரை, ஒரு மாநிலத்துக்குள் நடைபெறும் விற்பனைகளை அந்த அந்த மாநில அரசின் விற்பனைவரிசட்டங்களும் மாநிலங்களுக்கு இடையில் நடைபெறும் விற்பனை போன்ற விஷயங்களை மத்திய விற்பனை வரிச் சட்டமும் கட்டுப்படுத்துகின்றன.

வெளி இணைப்பு

=சுங்க வரிச் சட்டம் 1962=
வெளி இணைப்பு

=நுகர்வோர் பாதுகாப்புச் சட்டம் 1986=
வெளி இணைப்பு

=மாற்றுமுறை ஆவணச் சட்டம் 1881=
மாற்றுமுறை ஆவணச் சட்டம் 1881(Negotiablae Instruments Act 1881 ) என்ற சொற்றொடரில் "Negotiable " என்ற சொல்லுக்கு மாற்றத்தக்கது (அதாவது ஒருவர் பெயரில் இருந்து இன்னொருவருக்கு மாற்றத்தக்கது) என்றும் "Instrument " என்பதற்கு "ஒருவருக்கு ஆதரவாக ஓர் உரிமையை உருவாக்கும் வகையில் எழுதப்பட்ட ஓர் ஆவணம்" என்றும் பொருள் கூறலாம்.
காசோலை (Cheque) , உண்டியல் (Bill) , கடன் பத்திரம்(Promissory Note) போன்றவை மாற்றுமுறை ஆவணங்கள் ஆகும்.


=அன்னியச் செலாவணி மேலாண்மைச் சட்டம் 1999=

வெளி இணைப்பு

=அன்னிய நன்கொடைகள் (நெறிப்படுத்தும்) சட்டம் 2010=

வெளி இணைப்பு

=போட்டிகள் சட்டம் 2002=
வெளி இணைப்பு

</doc>
<doc id="240138" url="https://ta.wikipedia.org/wiki?curid=240138" title="எலோய்ஸ் மம்போர்ட்">
எலோய்ஸ் மம்போர்ட்

எலோய்ஸ் மம்போர்ட் ("Eloise Mumford", பிறப்பு: செப்டம்பர் 24, 1986) ஒரு அமெரிக்க நாட்டு நடிகை ஆவார். இவர் லோன் ஸ்டார் என்ற தொலைக்காட்சி தொடரில் நடித்ததன் மூலம் பரிசியமான நடிகை ஆனார். இவர் இன் தி ப்ளூட், பிப்டி சேட்ஸ் ஒப் கிரே போன்ற சில திரைப்படங்களிலும் நடித்துள்ளார்.


</doc>
<doc id="240139" url="https://ta.wikipedia.org/wiki?curid=240139" title="மனு">
மனு

இந்து தொன்மவியலின் படி மனு என்பது ஒரு பதவியாகும். பிரம்மனின் ஒரு பகலான கல்பத்தில் பதினான்கு மனுக்கள் ஆட்சிபுரிவதாக குறிப்புகள் காணப்படுகின்றன. ஒரு மனுவின் ஆட்சி காலம் மனுவந்தரம் எனப்படுகிறது.

தற்போது நடைபெறுகின்ற சுவேத வராக கற்பத்தில் சுவயம்பு, சுவாரோசிஷம், உத்தமம்,தாமசம், ரைவதம், சாக்சூசம், வைவசுவதம், சாவர்ணி, தக்ச சாவர்ணி, பிரம்ம சாவர்ணி, தர்ம சாவர்ணி, ருத்திர சாவர்ணி, ரௌசிய தேவ சாவர்ணி, இந்திர சாவர்ணி ஆகிய பதினான்கு மனுக்கள் உள்ளார்கள்.

மனு எனும் வேர்ச்சொல்லிருந்து மனுஷ்யன், மனிதன் சொற்கள் தோன்றியது.



</doc>
<doc id="240140" url="https://ta.wikipedia.org/wiki?curid=240140" title="லுகே கிரிமேஸ்">
லுகே கிரிமேஸ்

லுகே கிரிமேஸ் () (பிறப்பு: ஜனவரி 21, 1984) ஒரு அமெரிக்க நாட்டு நடிகர் ஆவார். இவர் பிப்டி சேட்ஸ் ஒப் கிரே போன்ற திரைப்படங்களில் நடித்துள்ளார்.


</doc>
<doc id="240145" url="https://ta.wikipedia.org/wiki?curid=240145" title="சுவவலம்பன்">
சுவவலம்பன்

சுவவலம்பன் (Swavalamban) என்பது அமைப்புசாரா தொழிலாளர்களுக்கு ஓய்வூதியம் கிடைக்க வகை செய்யும் திட்டம் ஆகும்.
இந்திய அரசால் 2010-11 ஆண்டு இந்திய வரவு செலவுத் திட்டத்தில் அறிவிக்கப்பட்டது. அமைப்புசாரா தொழிலாளர்களுக்கு ஓய்வூதியம் கிடைக்க வகை செய்யும், தன் கையே தனக்கு உதவி எனப்படும் இந்த திட்டத்திற்கு, 'ஸ்வவலம்பன்' என்று இந்தியில் பெயர் சூட்டப்பட்டுள்ளது.இந்த திட்டத்தின்படி, 60 வயதிற்கு மேலானவர்களுக்கு சாகும் வரை 1,000 ரூபாய் ஓய்வூதியம் கிடைக்கும். இந்த ஓய்வூதியத் திட்டம் கூலித் தொழில் செய்பவர்கள் மற்றும் தினக்கூலியாக வேலை செய்பவர்களுக்காக தயாரிக்கப்பட்டது.

இந்த திட்டத்தில் சேர விரும்பும் கூலி வேலை செய்பவர்கள் மாதத்திற்கு நூறு ரூபாய் வீதம் 20 ஆண்டுகளுக்கு பணம் செலுத்த வேண்டும். அதன் பிறகு அவர்களுக்கு 1,000 ரூபாய் பென்ஷன் கிடைக்கும். நூறு ரூபாய்க்கு அதிகமாக கட்டினால், ஓய்வூதியமும் அதற்கேற்றாற் போல அதிகமாக கிடைக்கும். அரசின் நலத்திட்ட உதவித் தொகைகள் பயனாளிகளுக்கு நேரடியாக வங்கிக் கணக்கில் வரவு வைக்கப்படும் என அரசு அறிவித்துள்ளது.



</doc>
<doc id="240148" url="https://ta.wikipedia.org/wiki?curid=240148" title="யாங் டி பெர்துவா">
யாங் டி பெர்துவா

யாங் டி பெர்துவா (ஆங்கிலம், மலாய் மொழி: Yang di-Pertua) என்பவர், மலேசியாவில் மலாக்கா, பினாங்கு, சரவாக், சபா மாநிலங்களின் ஆளுநர் பொறுப்பை வகிப்பவர். இவரை மாநில ஆளுநர் "(Yang di-Pertua Negeri)" என்று அழைப்பார்கள். 1957-ஆம் ஆண்டு, மலேசியா சுதந்திரம் அடைவதற்கு முன்பு, மலாக்கா, பினாங்கு, சரவாக், சபா மாநிலங்களின் ஆளுநரை கவர்னர் என்று அழைத்தார்கள்.

சிலாங்கூர், திரங்கானு, கெடா, கிளாந்தான், பகாங், ஜொகூர், பேராக் மாநிலங்களின் அரசர்களைச் சுல்தான்கள் என்று அழைக்கிறார்கள். நெகிரி செம்பிலான் மாநிலத்தின் அரசரை யாங் டி பெர்துவான் பெசார் "(Yang di-Pertuan Besar)" என்றும், பெர்லிஸ் மாநிலத்தின் அரசரை ராஜா "(Raja)" என்றும் அழைப்பது வழக்கம்.

ஒரு மாநிலத்தின் யாங் டி பெர்துவாவை, மலேசியாவின் மாமன்னர் யாங் டி பெர்துவான் அகோங் அவர்கள் நியமனம் செய்வார். மலேசியப் பிரதமருடன் கலந்தாலோசித்த பிறகு, அந்த நியமனத்தைச் செய்வார். ஒரு மாநிலத்தின் யாங் டி பெர்துவா, நான்கு ஆண்டு காலம் பதவி வகிப்பார். இவரை மாண்புமிகு "Tuan (Yang Terutama (T.Y.T.)" என்று அழைக்க வேண்டும்.

நாடாளுமன்ற மக்களாட்சி முறைமையில், ஒரு மாநிலத்தின் தலைவராக யாங் டி பெர்துவா செயல்படுவார். மாநில முதலமைச்சரை நியமனம் செய்யும் அதிகாரம் இவரிடம் உண்டு. ஒரு மாநிலத்தின் சட்டமன்றம் கலைக்கப்படுவதைத் தவிர்ப்பதற்கும் இவருக்கு அதிகாரம் உண்டு. 

ஒவ்வொரு மாநிலத்தின் யாங் டி பெர்துவாக்களின் பட்டியல்:


</doc>
<doc id="240149" url="https://ta.wikipedia.org/wiki?curid=240149" title="இந்திய தொழிலாளர் நலச் சட்டங்கள்">
இந்திய தொழிலாளர் நலச் சட்டங்கள்

தொழில் நிறுவனங்களிலும் வர்த்தக நிறுவனங்களிலும் இன்னும் உள்ள பலவிதமான அமைப்புகளிலும் உழைத்து வரும் தொழிலாளர்களின் நலனைக் காத்து அவர்களின் உழைப்பு சுரண்டப் படுவதைத் தடுத்து அவர்களுடைய உரிமைகளை காப்பதற்காக இந்திய அரசு பல்வேறு சட்டங்களை இயற்றி உள்ளது.

தொழிலாளர்கள் , தொழிற்சாலைகளில் பணிபுரியும் சூழ்நிலையை முறைப்படுத்துவதற்காக இந்திய அரசால் இயற்றப்பட்ட தொழிலாளர் நலச் சட்டங்களுள் தொழிற்சாலைகள் சட்டம் 1948 (Factories Act 1948) மிகவும் முக்கியமான ஒன்றாகும்.

பணிபுரியும் சூழ்நிலை, வேலை நேரம், விடுமுறை நாட்கள், மிகைநேரப்பணி, குழந்தைகளை பணிக்கு அமர்த்துதல், பெண்கள் மற்றும் இளையோர், பாதுகாப்பு,ஆரோக்கியம் மற்றும் தொழிலாளர்களின் நலன் போன்ற அனைத்து விஷயங்களையும் இந்த சட்டம் விவரிக்கிறது. தொழிற்சாலைகள் மற்றும் தொழில்முறை ஆபத்துகள் ஆகியவற்றில் இருந்து தொழிலாளர்களைக் காப்பது இச்சட்டத்தின் முக்கிய நோக்கம்.

இந்த சட்டம் ஜம்மு காஷ்மீர் உள்ளிட்ட இந்தியாவில் உள்ள அனைத்து மாநிலங்களுக்கும் பொருந்தும்.


இச் சட்டத்தின் பிரிவுகள் 11 முதல் 20 வரை தொழிலாளர்களின் ஆரோக்கியம், பாதுகாப்பு மற்றும் நலன் பற்றி குறிப்பிடுகின்றன


லைகள் சட்டம் 1948

இந்திய அரசாங்கம், 1926 ஆம் ஆண்டு தொழிற் சங்கங்கள் சட்டத்தை இயற்றி அமல் படுத்தியது.ஏழு அல்லது அதற்கு மேற்பட்ட உறுப்பினர்கள் ஒன்றுசேர்ந்து தங்கள் தொழில் சங்கத்தைப் பதிவு செய்துகொள்ளலாம்.தங்கள் பகுதியில் உள்ள தொழில் சங்கங்களுக்கான பதிவாளரிடம் அவர்கள் விண்ணப்பிக்க வேண்டும்.இவ்வாறு பதிவு பெற்ற தொழிற்சங்கங்கள், ஒவ்வொரு ஆண்டும் தங்களுடைய சங்கத்தில் உள்ள உறுப்பினர்கள், தங்களுடைய சொத்துக்கள் மற்றும் கடன்கள், தங்களிடம் உள்ள பொது நிதி, தங்களுடைய வருமானம் மற்றும் செலவு போன்ற அனைத்து விவரங்களையும் தங்களது பதிவாளரிடம் சமர்ப்பிக்கவேண்டும்.


தொழிலாளர் இழப்பீட்டு சட்டம்

ஊதியம் வழங்கல் சட்டம் 1936 அமலுக்கு வருவதற்கு முன் தொழிலாளர்கள் பலவிதமான இன்னல்களுக்கு உள்ளாக்கப்பட்டனர்.செய்த வேலைக்கு சம்பளம் வழங்காதிருத்தல்,போதுமான அல்லது நியாயமான ஊதியம் வழங்காதிருத்தல்,குறித்த நேரத்தில் ஊதியம் வழங்காதிருத்தல், எல்லோருக்கும் சமமான ஊதியம் வழங்காதிருத்தல், தொழிலாளர்கள் மீது தேவையில்லாத தண்டனைகளை விதித்தல் போன்ற பலவழிகளில் தொழிலாளர்கள் சுரண்டப்பட்டு வந்தனர்.

தொழிலாளர்களைச் சுரண்டுவதைத் தடுப்பதே குறைந்தபட்ச ஊதிய சட்டத்தின் முக்கிய நோக்கம்.அட்டவணைப்படுத்தப்பட்ட வேலைவாய்ப்புகளில் குறைந்தபட்ச ஊதியத்தின் அளவை நிர்ணயித்து தொழிலாளர்கள் பாதுகாக்கப் படுகின்றனர். 
இந்த சட்டம் இந்தியா முழுமைக்கும் பொருந்தும். 

சமூக நலனைக் காப்பதை நோக்கமாகக்கொண்டு இ.எஸ்.ஐ.சட்டம் 1948 இயற்றப்பட்டது.

தொழிலாளர் மாநிலக் காப்பீட்டுக் கழகத்தை உருவாக்குதல் (ESI Corporation )(பிரிவு 4)
தொழிலாளர் மாநிலக் காப்பீட்டுக் கழகத்தின் அதிகாரங்கள் : (Powers of ESI Corporation ) 
தொழிலாளர் மாநிலக் காப்பீட்டுக் கழகத்தின் பணிகள் :
பங்களிப்புகள் (Contributions) 
தொழிலாளர் மநிலக் காப்பீட்டுக் கழகத்தின் மூலம் தொழிலாளர்கள் பெறும் பயன்கள் :


</doc>
<doc id="240154" url="https://ta.wikipedia.org/wiki?curid=240154" title="2015 பாகாப் படுகொலை">
2015 பாகாப் படுகொலை

2015 பாகாப் படுகொலை ("2015 Baga massacre") நைசீரியாவின் "போர்னோ" மாநிலத்தில் பாகா நகரிலும் அதன் சுற்றுப்புறத்திலும் சனவரி 3,2015 முதல் சனவரி 7 வரை போகோ அராம் நடத்திய, சில அறிக்கைகளின்படி இன்னமும் நடத்துகின்ற, திரள் கொலைகளும் தாக்குதல்களும் ஆகும். சனவரி 3 அன்று இந்த நகரில் சாட், நைஜர், மற்றும் நைஜீரியாத் துருப்புக்களைக் கொண்டு அமைக்கப்பட்டிருந்த பன்னாட்டு கூட்டு செயல் படைப்பிரிவு தலைமையகத்தை போகோ அராம் தாக்கினர்; தொடர்ந்து ஆயிரக்கணக்கான உள்ளூர் மக்களை போகோ அராம் போராளிகள் கடத்திச் சென்றனர்; இவர்கள் சனவரி 7 அன்று திரளாகக் கொல்லப்பட்டதாக நம்பப்படுகின்றது. 

இறந்தவர்கள் எண்ணிக்கை "கூடுதலாக" இருக்குமென்று கூறப்பட்டாலும் உண்மையான மதிப்பீடு கிட்டவில்லை; தப்பி ஓடிய உள்ளூர் அதிகாரிகளும் மக்களும் "2,000க்கும்" கூடுதலான மக்கள் கொல்லப்பட்டிருக்கலாம் அல்லது "காணப்படவில்லை" என்றும் கூறுகின்றனர்; ஆனால் சில அறிக்கைகளின்படி "குறைந்தது நூறு" உயிரிழப்புகள் நிகழ்ந்துள்ளதாகக் கூறுகின்றன. பல அரசு அலுவலர்கள் இவற்றை மறுத்துள்ளனர்; சிலர் எந்தப் படுகொலையும் நடக்கவில்லை என்றும் நைசீரியப் படைகள் போராளிகளை எதிர்த்து துரத்தி விட்டதாகவும் கூறுகின்றனர். இதனை உள்ளூர் அலுவலர்களும் மக்களும் தப்பிவந்தவர்களும் பன்னாட்டு ஊடகங்களும் மறுக்கின்றனர். 

பாகாவும் குறைந்தது 16 மற்ற ஊர்களும் எரியூட்டி அழிக்கப்பட்டதாகவும் 35,000 மக்கள் இடம்பெயர்ந்துள்ளதாகவும் கூறப்படுகின்றது. சாட் ஏரியை கடக்கையில் பலர் மூழ்கி இறந்ததாகவும் இந்த ஏரியின் தீவுகளில் பலர் அடைபட்டிருப்பதாகவும் கூறப்படுகின்றது. இந்தத் தாக்குதல்கள் மூலம் போகோ அராம் போர்னோ மாநிலத்தில் 70% பகுதிகளில் தனது ஆதிக்கத்தை நிலைநாட்டியுள்ளது.


</doc>
<doc id="240157" url="https://ta.wikipedia.org/wiki?curid=240157" title="தஞ்சாவூர்ப் பெருவழிகள்">
தஞ்சாவூர்ப் பெருவழிகள்

தஞ்சாவூர்ப் பெருவழிகள் என்பவை பழந்தமிழகத்தில் தஞ்சாவூர் நகரைத் தொலைவிலுள்ள நகரங்களோடு இணைத்த வழிகளாகும்.

தஞ்சாவூர் மாவட்டத்தில் தஞ்சாவூர்-மயிலாடுதுறை சாலையில் உள்ள ஆடுதுறை என்னும் திருக்குரங்காடுதுறை மகாதேவற்குத் திருவிளக்குகள் வைக்கக் குலோத்துங்க சோழனின் 14ஆம் ஆட்சியாண்டில், அம்பர் நாட்டவர் சிலரால் நன்கொடையாக வழங்கப்பெற்ற நிலத்தின் நான்கெல்லையைப் பற்றிக்கூறும்போது பெருவழி பற்றிய கல்வெட்டுக்குறிப்பு காணப்படுகிறது. 

இதே கோயிலில் காணப்பெறும் மற்றொரு துண்டுக்கல்லில் 'தஞ்சாவூர்ப் பெருவழி வடக்கும்' என்ற குறிப்பு உள்ளது.
தஞ்சாவூர் மாவட்டம் அவளிவணல்லூர்க்கு அருகிலுள்ள முனியூர் சிவன் கோயிலுள்ள மூன்றாம் இராசராசசோழனின் நான்காம் ஆண்டுக் கல்வெட்டில் மற்றொரு தஞ்சாவூர்ப் பெருவழி பற்றிய குறிப்பு உள்ளது. 

<references>


</doc>
<doc id="240161" url="https://ta.wikipedia.org/wiki?curid=240161" title="மலேசிய மாநிலங்களின் யாங் டி பெர்துவா பட்டியல்">
மலேசிய மாநிலங்களின் யாங் டி பெர்துவா பட்டியல்

யாங் டி பெர்துவா (ஆங்கிலம், மலாய் மொழி: Yang di-Pertua) என்பவர், மலேசியாவில் மலாக்கா, பினாங்கு, சரவாக், சபா மாநிலங்களின் ஆளுநர் ஆகும். 1957-ஆம் ஆண்டு, மலேசியா சுதந்திரம் அடைந்தது. அதற்கு முன்பு, ஒரு மாநிலத்தின் ஆளுநரை கவர்னர் என்று அழைத்தார்கள். சுதந்திரம் அடைந்த பின்னர், அவரை மாநில ஆளுநர் "(Yang di-Pertua Negeri)" என்று அழைக்கிறார்கள். 

சிலாங்கூர், திரங்கானு, கெடா, கிளாந்தான், பகாங், ஜொகூர், பேராக் மாநிலங்களின் அரசர்களை சுல்தான்கள் "(Sultan)" என்றும்; நெகிரி செம்பிலான் மாநிலத்தின் அரசரை யாங் டி பெர்துவான் பெசார் "(Yang di-Pertuan Besar)" என்றும்; பெர்லிஸ் மாநிலத்தின் அரசரை ராஜா "(Raja)" என்றும் அழைப்பது வழக்கம். 

பினாங்கு மாநிலத்தின் யாங் டி பெர்துவாக்கள்
</br>
மலாக்கா மாநிலத்தின் யாங் டி பெர்துவாக்கள்
</br>
சபா மாநிலத்தின் யாங் டி பெர்துவாக்கள்
</br>

சரவாக் மாநிலத்தின் யாங் டி பெர்துவாக்கள்



</doc>
<doc id="240163" url="https://ta.wikipedia.org/wiki?curid=240163" title="ஆயர் லேலே">
ஆயர் லேலே

ஆயர் லேலே (ஆங்கிலம், மலாய் மொழி: Air Leleh) என்பது மலேசியா, மலாக்கா, மலாக்கா தெங்ஙா மாவட்டத்தில் உள்ள ஒரு சிறுநகரம். இந்த நகரம் மலாக்கா மாநகரத்தின் புறநகர்ப் பகுதியில் அமைந்து இருப்பதால், அண்மைய காலங்களில் மிகத் துரிதமான வளர்ச்சி கண்டு வருகிறது. 

இந்த நகருக்கு அருகில் இருக்கும் இடங்கள்:



</doc>
<doc id="240164" url="https://ta.wikipedia.org/wiki?curid=240164" title="பெங்கோ பலியாட்டம்">
பெங்கோ பலியாட்டம்

சதுரங்க விளையாட்டில் பெங்கோ பலியாட்டம் "( Benko Gambit )" என்பது பெனானி தடுப்பாட்ட திறப்பின் மூன்றாவது நகர்வில் கருப்பு 3...b5 என்று நகர்த்தி விளையாடும் அடையாளமே பெங்கோ பலியாட்டம் எனப்படும்.

சதுரங்க முன்நகர்வுகளின் கலைக் களஞ்சியத்தில் பெங்கோ பலியாட்டத்திற்கு மூன்று குறியீடுகள் ஒதுக்கப்பட்டுள்ளன. அவை,




கருப்பு ...b5 மற்றும் ...a6 என விளையாடி சிப்பாயைத் தியாகம் செய்வது மிகப்பழைய சதுரங்க உத்தியாகும். காரெல் ஓப்போசென்சிகை இந்த உத்தியை 1936 ஆம் ஆண்டு பொடேபிராடில் நடைபெற்ற ஆட்டத்தில் சிடேன் சுடால்பெர்க்குக்கு எதிராகவும் பார்னுவில் 1937 ஆம் ஆண்டில் பவுல் கீரசுக்குக்கு எதிராகவும் அதே ஆண்டு பராகுவேயில் எரிச்சு எலிசுகாசெசுக்கு எதிராகவும் விளையாடப் பயன்படுத்தினார். பின்னர் 1953 ஆம் ஆண்டு சூரிச்சுவில் பரிந்துரைக்கப்பட்ட வீரர்களின் போட்டியில் மார்க்கு தைமோனோ,டேவிட் பிரான்சிடெய்ன் ஆடிய ஆட்டம் அனைவரின் கவனத்தையும் ஈர்த்தது. பெரும்பாலான ஆட்டங்களில் கருப்பு ..c5 மற்றும் ...b5 என்று ஆடிய பிறகு அரசரின் இந்தியத் தடுப்பாட்டத் திறப்போடு ஆரம்பித்தன. பின்னர் 1936 ஆம் ஆண்டு மியூனிச் நகரில் நடைபெற்ற போட்டியில் தோர்வால்டுசென் மற்றும் வைட்டோனிசு இடையிலான ஆட்டத்தில் இன்றுள்ள தரப்படுத்தப்பட்ட நகர்வு வரிசையான 1.d4 Nf6 2.c4 c5 3.d5 b5 என்ற வரிசை முதன்முதலாக ஆடப்பட்டது.
இத்திறப்பின் உண்மையான பெயர் வோல்கா பலியாட்டம் ஆகும். இத்திறப்பு உருசியாவில் உள்ள வோல்கா நதியின் பெயாரால் அழைக்கப்பட்டது. ஏனெனில் 3...b5!? என்ற நகர்வு குறித்த ஒரு படைப்பு உருசியாவில் வெளிவந்த பத்திரிகையான சிகாச்மேடியில் முதன்முதலில் பிரசுரமானது. இச்சொல்லாட்சி பரவலாக உருசிய இலக்கியங்களில் இன்னும் பயன்படுத்தப்படுகிறது. 

1960 களின் ஆரம்பத்தில் இத்திறப்பு உத்தி அங்கேரி மற்றும் அமெரிக்கா நாடுகளைச் சார்ந்த கிராண்ட் மாசுடர் பால் பெங்கோ என்பவரால் பரிந்துரைக்கப்பட்டது. 1974 ஆம் ஆண்டில் இவர் பலபுதிய வழிமுறைகளுடன் இத்திறப்பைக் குறித்து எழுதி தன்னுடைய பெங்கோ பலியாட்டம் என்ற நூலை வெளியிட்டார். அன்று முதல் பெங்கோ பலியாட்டம் என்ற பெயர் நிரந்தரமாகி குறிப்பாக ஆங்கிலம் பேசும் நாடுகளில் பரவலாகப் பயன்படுத்தப்பட்டது. 

பெங்கோ பலியாட்டம் என்பதும் வோல்கா பலியாட்டம் என்பதும் உண்மையில் வெவ்வேறான நகர்வுகளாகும். சில வேளைகளில் கருப்பின் 3...b5 நகர்வைத் தொடர்ந்து விரைவாக ...e6 என ஆடுவது வோல்கா பலியாட்டம் என்றும் மாறாக 3...b5 4.cxb5 a6 என்று ஆடப்படுவது பெங்கோ பலியாட்டம் எனவும் அழைக்கப்பட்டது. தற்பொழுது இவை இரண்டும் ஒரே வகையானவை என்று கருதப்பட்டு பெங்கோ – வோல்கா பலியாட்டம் அல்லது வோல்கா – பெங்கோ பலியாட்டம் என்று அழைக்கப்படுகிறது Now the terms are synonyms and are used interchangeably or joined together with a hyphen (Volga–Benko Gambit)..

1.d4 Nf6 2.c4 c5 3.d5 b5 என்ற நகர்வுகளுக்குப் பின்னர் 4. cxb5 a6 5. bxa6 Bxa6 நகர்வுகளை விளையாடுவது பிரதானமான வரிசையாகும். இதைத் தொடர்ந்து கருப்பு தன்னுடைய f8-அமைச்சரை விலா மடிப்புத்தேராக உருவாக்கி விளையாடுகிறார். (கருப்பு ஆட்டக்காரர்கள் இரண்டு விலா மடிப்புத் தேர்களை உருவாக்க தயங்குகின்றனர், ஆனால் வெள்ளை தன்னுடைய g3 மற்றும் b3 சிப்பாய்களைத் தள்ளி இரண்டு பக்கங்களிலும் விலா மடிப்புத் தேர் உருவாக்கி ஆடுகின்றனர்.) கருப்பு 6.b3 Bg7 7.Bb2 Nxa6! என்ற நகர்வுகளை உத்தேசித்து தன்னுடைய ஐந்தாவது நகர்த்தலை 5...g6 என்றும் ஆட வாய்ப்பும் உள்ளது.
இங்கு முக்கியமாக கவனிக்க வேண்டியது யாதெனில் கருப்பின் அடுத்த நகர்வான Nb4 நகர்வை தடுமாற்றத்துடன் சந்திக்க வேண்டிய நிலை வெள்ளைக்கு ஏற்படுகிறது. ஏனெனில் குதிரை ஒரே நேரத்தில் d5 மற்றும் a2 சிப்பாய்களை தாக்குகிறது. இதிலிருந்து தப்பிக்க Nc3 நகர்வை ஆடினால் கருப்பு தனது அடுத்த நகர்வில் ...Nfxd5 என்று விளையாடும். d5 குதிரையக் கைப்பற்ற வெள்ளையால் முடியாது, ஏனெனில் c3 கட்டத்தில் குதிரை செருகியாக மாறியுள்ளது.

கருப்பின் அதிக சிப்பாய் இழப்பு அதற்கு பலவகைகளில் நன்மையாக ஈடு செய்யப்படுகிறது. வெள்ளையின் காய்கள் பல இன்னமும் நகரமுடியாமல் நிற்பது முதலாவது நன்மையாகும். இந்த பிரச்சினையைத் தீர்க்க வெள்ளை முதலில் f1 அமைச்சரை வெளியில் கொண்டு வரவேண்டும். எனவே 6. Nc3 d6 என்ற ஆறாவது நகர்த்தலுக்குப் பின்னர் வெள்ளை 7.e4 என்றுதான் விளையாட வேண்டும். இதை ஆடினால் உடனடியாக கருப்பு 7...Bxf1 என்று ஆடுவார். 7...Bxf1 8.Kxf1 g6 9.g3 Bg7 10.Kg2 என்ற போக்கில் ஆட்டம் தொடர்ந்தாலும் வெள்ளை ஆட்டக்காரரால் கோட்டை கட்டிக் கொள்ள முடியாமல் போகிறது. அவர் தன்னுடைய அரசரை g2 கட்டத்திற்குத் தள்ளி செயற்கைக் கோட்டையே கட்டிக் கொள்ள வேண்டியுள்ளது. இதைத் தவிர்க்க வெள்ளை விலா மடிப்புத்தேர் உருவாக்க நினைத்தாலும் அவருடைய சிப்பாய் d5 கட்டத்தில் நின்று பாதையை வழிமறித்து வெள்ளை ஆட்டக்காரருக்கு பின்னடைவை தருகிறது.
இவை தவிர, கருப்பு ஆட்டக்காரருக்கும் ஆட்டத்திற்குள் வேகமான முன்னேத்தையும் a1–h8 பாதையை கட்டுப்பாட்டில் வைத்து விளையாடும் வாய்ப்பும் ஏற்படுகிறது. மேலும் கருப்பு ஆட்டக்காரரால் பாதி திறந்த a- மற்றும் b- வரிசைகளில் வெள்ளைக்கு அழுத்தம் கொடுக்கவும் முடிகிறது. பலியாட்டத்தில் வழக்கமில்லாத இந்த நன்மைகள் ஆட்டத்தின் இறுதியாட்டம் வரையிலும் தொடர்கின்றன. இந்நிலையில் பரிமாற்றம் செய்யப்பட்ட அரசிகளைப் பற்றி கருப்பு கவலைப்படுவதில்லை. உண்மையில் அரசிகள் பரிமாற்றத்தினால் வெள்ளையினால் உண்டாகும் அரசர் பக்கத்து தாக்குதல் கருப்புக்கு சற்று குறையவே செய்கிறது. 
பெங்கோ பலியாட்டத்தின் பிரதான வரிசை வெள்ளைக்கு ஏற்றுக் கொள்ளத்தக்க வரிசையாக உள்ளது. இவ்வரிசை உண்டாக்கும் பிரச்சினைகளைத் தவிர்க்க பல மாற்று வழிகள் காணப்படுகின்றன. அவற்றில் மிக எளியது நான்காவது நகர்வில் பலியை மறுத்துவிட்டு எளிமையாக 4.Nf3 என்று ஆடுவதாகும். இது தவிர 4.Nd2, 4.a4, மற்றும் 4.Qc2.என்று நகர்த்தியும் விளையாட முடியும். 2004 ஆம் ஆண்டுகளில் இந்நிலையில் விளையாடக்கூடிய கிராண்ட் மாசுடர் தரத்திலான மற்றொரு நகர்வு என்னவெனில் சிப்பாயை ஏற்றுக்கொண்டு 4.cxb5 a6 5.b6 என்று ஆடுவதாக இருந்தது. 5.e3 என ஆடுவதும் பிரபலாமாக இருந்தது.

இந்த பலியாட்ட நகர்வு பெங்கோவுக்கு பெங்கோ பலியாட்டம் என்ற பெயரைப் பெற்றுத் தந்துள்ளது. உலகத்தின் சதுரங்க சாம்பியன்கள் விசுவநாதன் ஆனந்த், காரி காசுப்ரோவ், வெசிலின் தோப்பலோவ், மைக்கேல் தால், வாசிலி இவான்சக், மைக்கேல் ஆடம்சு, அலெக்சி சிரோவ், போரிசு கெல்பண்ட் மற்றும் இவ்செனி பாரீவ் போன்றவர்கள் பலரும் ஒரு முறையாவது இந்த பலியாட்டத் திறப்பை ஆடியுள்ளனர்.



</doc>
<doc id="240166" url="https://ta.wikipedia.org/wiki?curid=240166" title="பாச்சாங்">
பாச்சாங்

பாச்சாங் (ஆங்கிலம், மலாய் மொழி: Bachang) என்பது மலேசியாவின், மலாக்கா மாநிலத்தின், மலாக்கா தெங்ஙா மாவட்டத்தில் உள்ள ஒரு சிறுநகரம். இந்த நகரம் மலாக்கா மாநகரத்தின் புறநகர்ப் பகுதியில் அமைந்து இருக்கிறது. பத்து பிரண்டாம் விமான நிலையத்தில் இருந்து 3 கி.மீ. தொலைவில் இருக்கிறது.

முன்பு கிராமப் பகுதியாக இருந்தது. இப்போது இந்த இடத்தில் நிறைய தொழிற்சாலைகள் உருவாக்கப்பட்டுள்ளன. மலாக்காவில் மிகத் துரிதமான வளர்ச்சி பெற்று வரும் இடங்களில் இதுவும் ஒன்றாகும். 


</doc>
<doc id="240168" url="https://ta.wikipedia.org/wiki?curid=240168" title="அமோனியம் அசைடு">
அமோனியம் அசைடு

அமோனியம் அசைடு ("Ammonium azide") என்பது NHN என்ற மூலக்கூறு வாய்பாடு கொண்ட ஒரு வேதிச் சேர்மமாகும்.
இது அமோனியா உப்பு மற்றும் ஐதரசோயிக்கமில உப்பு இவற்றின் சேர்க்கையால் உருவானதாகும். மற்ற அசைட்டு உப்புகளைப் போலவே இந்தக் குறை உணர்வு மிக்க, நிறமற்ற படிகரூப உப்பும் சக்திவாய்ந்த வெடிவுப்பாகும். உடலியக்க செயல் வினை மிக்கதான அம்மோனியமசைட்டை உட்சுவாசிப்பதால் தலைவலியும் படபடப்பும் உண்டாகும். இது முதன்முதலில் 1890 ஆம் ஆண்டில் தியோடர் கர்டியசு என்பவரால் மற்ற அசைட்டுகளுடன் இனைந்து கண்டறியப்பட்டது. 

அம்மோனியமசைட்டு ஒரு அயனிச் சேர்மமாகும். தண்ணீரில் சிறிதளவே கரைகிறது. அம்மோனியமசைட்டின் எடையளவில் 93% நைட்ரசன் உள்ளது. இவ்வுப்பு அம்மோனியம் நேர்மின் அயனியும் அசைட்டு எதிர்மின் அயனியும் கலந்த சேர்மமாக காணப்படுகிறது. நான்கசீனின் அமைப்பு மாற்றியனாக அம்மோனியமசைட்டு உள்ளது.



</doc>
<doc id="240177" url="https://ta.wikipedia.org/wiki?curid=240177" title="மரண கானா விஜி">
மரண கானா விஜி

மரண கானா விஜி என்ற பெயரால் பெரிதும் அறியப்படும் கானா விஜி தமிழ்த் திரைப்படங்களில் பின்னணிப் பாடகர் ஆவார். கானா பாடல்கள் என்ற இசைவகையில் மிகச் சிறந்த பாடலாசிரியராகவும் பாடகராகவும் விளங்குகிறார். கலியுகம் எனும் திரைப்படத்தில் "அஜலா உஜலா" என்ற பாடல் மூலம் பிரபலமானார். 

தமிழ்நாட்டின் மெரீனா கடற்கரையில் பெற்றவர்களால் கைவிடப்பட்டு கால்கள் ஊனமுற்ற, பெயர் இல்லாத சிறுவனாக இருந்தபோது, விஜி என்ற பெண் இவரைச் சிறிது காலம் வளர்த்துள்ளார். அதனால் விஜி பையன் என்று துவங்கி அந்தப் பெண்ணின் மரணத்துக்குப்பின் இவருக்கு விஜி என்ற பெயருக்குக் காரணமாகவும் அப்பெண்ணிருக்கிறார்


</doc>
<doc id="240178" url="https://ta.wikipedia.org/wiki?curid=240178" title="அமோனியம் குரோமேட்டு">
அமோனியம் குரோமேட்டு

அமோனியம் குரோமேட்டு ("Ammonium chromate") என்பது (NH)CrO என்ற மூலக்கூறு வாய்பாடு கொண்ட ஒரு வேதி உப்பாகும். இது மஞ்சள்நிற ஒற்றைமுகப் படிகமாக உருவாகிறது. அமோனியம் ஐதராக்சைடு, அமோனியமிரு குரோமேட்டு ஆகிய உப்புகளின் சேர்க்கையால் இவ்வுப்பு உருவாகிறது. புகைப்படத் தொழிலில் ஊன்பசைப் பூச்சுகளில் கூருணர்வேற்றியாகப் பயன்படுகிறது. நெசவுத் தொழிலில் அச்சிடுவதற்கும், கம்பளிகள் மீது குரோமேட்டு சாயங்களை நிலைநிறுத்துவதற்கும் பயன்படுகிறது. மேலும் இது ஒரு பகுப்பாய்வு கரணியாகவும் , வினையூக்கியாகவும், அரிப்பைத் தடுக்கின்ற மட்டுப்படுத்தியாகவும் பயன்படுகின்றது. நீரில் கரையக்கூடிய இவ்வுப்பு தோல், கண்கள், சுவாச மண்டலம் ஆகியவற்றில் எரிச்சலை உண்டாக்கும். நீண்ட காலமாக தொடர்ந்து இதைக் கையாள்பவர்களுக்கு புற்றுநோயை உண்டாக்குகிறது. கல்லீரல், சிறுநீரக திசுக்களில் புண்ணையும் ஏற்படுத்துகிறது


</doc>
<doc id="240184" url="https://ta.wikipedia.org/wiki?curid=240184" title="அனைத்து சார்க்கண்ட் மாணவர்கள் சங்கம்">
அனைத்து சார்க்கண்ட் மாணவர்கள் சங்கம்

அனைத்து சார்க்கண்ட் மாணவர்கள் சங்கம் என்பது சார்க்கண்ட் மாநில அரசியல் கட்சியாகும். . அனைத்து அசாம் மாணவர் சங்கத்தை மாதிரியாக கொண்டு இக்கட்சி 1986, யூன் 22 அன்று தொடங்கப்பட்டது. மற்ற அரசியல் கட்சிகளின் செயற்பாடுகளால் வெறுப்புற்றும் போராட்டம் மூலம் மக்களுக்கு நல்லது கிடைக்கச்செய்யவேண்டும் என்ற நோக்கில் இக்கட்சி அமைக்கப்பட்டது. சார்க்கண்டின் சந்தாலிகள் அதிகமுள்ள பகுதிகளில் (தும்கா, கோட்டா, திவ்கர் மாவட்டங்கள்) இக்கட்சியின் செயற்பாடுகள் அதிகம் இருந்தன.

இக்கட்சி பல பொது மறியல்களில் ஈடுபட்டதுடன் 1989ஆம் ஆண்டு மக்களைவைத் தேர்தலை புறக்கணிக்கவும் பரப்புரை செய்தது. தேர்தல் புறக்கணிப்பு என்ற நிலையில் இருந்து விலகி 1990ஆம் ஆண்டு பிகார் சட்டமன்ற தேர்தலை ஜார்க்கண்ட் முக்தி மோர்ச்சாவுடன் இணைந்து சந்தித்தது. அத்தேர்தலில் இக்கட்சியின் வேட்பாளர்கள் ஜார்க்கண்ட் முக்தி மோர்ச்சா சின்னத்தில் போட்டியிட்டனர். இப்போது இவர்கள் தங்களுக்கான வாழைப்பழ சின்னத்தில் போட்டியிடுகின்றனர். 2004ஆம் ஆண்டு மக்களைவைத் தேர்தலை பாசகவுடன் கூட்டணி வைத்து சந்தித்தது. 2005ஆம் ஆண்டு சார்க்கண்ட் சட்டமன்றத் தேர்தலின் போது பாசக கூட்டணியில் இருந்து விலகி லோக் ஜனசக்தி கட்சியுடன் கூட்டணி வைத்து சந்தித்தது. 

2014 சட்டமன்ற தேர்தலுக்கு முன்னர் பாசகவுடன் கூட்டணி வைத்தது . இத்தேர்தலில் ஐந்து இடங்களில் வெற்றிபெற்றது, பாசக 37 இடங்களில் வென்றது. இவை இரண்டும் இணைந்து பெரும்பான்மை பெற்றுள்ளன. 

பதினைந்து ஆண்டுகளாக சில்லி சட்டமன்றத் தொகுதி உறுப்பினராக இருந்த இக்கட்சியின் தலைவர் சுதேசு மெகடோ ஜார்க்கண்ட் முக்தி மோர்ச்சா வேட்பாளரிடம் தோல்வியடைந்தார்


</doc>
<doc id="240185" url="https://ta.wikipedia.org/wiki?curid=240185" title="மாச்சாப் பாரு">
மாச்சாப் பாரு

மாச்சாப் பாரு (ஆங்கிலம், மலாய் மொழி: Machap Baru) என்பது மலேசியா, மலாக்கா, அலோர் காஜா மாவட்டத்தில் உள்ள ஒரு சிறுநகரம். இதைச் சிறுநகரம் என்று அழைப்பதைவிட புதுக்கிராமம் என்றே பலரும் அழைக்கின்றனர். 2011-ஆம் ஆண்டில் இதன் மக்கள் தொகை ஏறக்குறைய 5000. 

இங்கு வாழ்பவர்களில் பெரும்பாலோர் ஹாக்கா சீன மொழியைப் பேசும் சீனர்களாவர். மிகக் குறைந்த எண்ணிக்கையிலான மலாய்க்காரர்கள், இந்தியக் குடும்பங்கள் இருக்கின்றன. பெரும்பாலோர் விவசாயத் தொழிலும், ரப்பர், செம்பனை உற்பத்தித் துறைகளிலும் ஈடுபட்டுள்ளனர்.

இந்தக் கிராம நகரம், மலாக்கா மாநகரத்தில் இருந்து 30 கி.மீ.; அலோர் காஜா நகரத்தில் இருந்து 14 கி.மீ.; ஜாசின் நகரத்தில் இருந்து 19 கி.மீ. தொலைவிலும் இருக்கிறது. மிக அருகில் இருப்பது டுரியான் துங்கல் சிறு நகரமாகும். 12 கி.மீ. தொலைவில் இருக்கிறது.

1948 ஜூன் 18-ஆம் தேதி, மலாயாவில் அவசரகாலம் பிரகடனம் செய்யப்பட்டது. கிராமப் புறங்களிலும், சிறுநகர்ப் புறங்களிலும் வாழ்ந்த மக்கள் புதுக் கிராமங்களில் குடி அமர்த்தப்பட்டனர். அந்தக் காலக் கட்டத்தில்தான் இந்த மாச்சாப் பாரு புதுக் கிராமம் உருவாக்கப்பட்டது. 

1960-ஆம் ஆண்டு வரையில் மலாயாவை ஆட்சி செய்த பிரித்தானியர்களும் உள்நாட்டுத் தலைவர்களும், மாச்சாப் சுற்றுவட்டாரங்களில் கம்யூனிஸ்டுகளைத் ஒழிப்பதில் தீவிரம் காட்டினர். அதன் விளைவாக, மாச்சாப் சுற்றுவட்டாரப் பொது மக்கள் மாச்சாப் பாரு புதுக் கிராமத்தில் குடியேற்றம் செய்யப்பட்டனர்.

வனவிலங்கு சமையல் உணவுகளுக்கு மாச்சாப் பாரு பிரசித்தி பெற்றது. இங்குள்ள சில உணவகங்களில், உடும்பு, காட்டுப் பன்றிகள், காட்டு மான்கள், பாம்புகள் போன்ற வனவிலங்குகள் சமைத்துக் கொடுக்கப்படுகின்றன. தொலைதூர சிங்கப்பூர்ப் பயணிகளும் உள்நாட்டு மக்களும் இந்த உணவுகளுக்காக வருகை தருகின்றனர். 

அருகிவரும் இந்த உயிரினங்கள் மாச்சாப் பாருவின் சுற்றுப்புற காட்டுப் பிரதேசங்களில் அதிகமாகக் கிடைக்கின்றன. சட்டவிரோதமாக நடைபெறும் இந்தச் செயல்களைக் கட்டுப்படுத்த வனவிலங்கு பாதுகாப்பு அதிகாரிகளும் அவ்வப்போது ஒழுங்கு நடவடிக்கைகளை எடுத்து வருகின்றனர். 

மாச்சாப் எனும் பெயரில் மூன்று இடங்கள் உள்ளன. 1. மாச்சாப் 2. [மாச்சாப் பாரு]] 3. மாச்சாப் உம்பு



</doc>
<doc id="240189" url="https://ta.wikipedia.org/wiki?curid=240189" title="2015 ஆசியக் கிண்ணம் (காற்பந்து)">
2015 ஆசியக் கிண்ணம் (காற்பந்து)

2015 கால்பந்து ஆசியக் கிண்ணம் ("2015 AFC Asian Cup") என்பது ஆசியக் கால்பந்துக் கூட்டமைப்பினால் நடத்தப்பட்ட 16வது பன்னாட்டு ஆசியக் கோப்பை கால்பந்துப் போட்டித் தொடராகும். இப்போட்டித் தொடர் ஆத்திரேலியாவில் 2015 சனவரி 9 முதல் 31 வரை நடைபெற்றது. இறுதிப் போட்டியில் ஆத்திரேலிய அணி தென்கொரிய அணிக்கெதிராக விளையாடி 2–1 என்ற கணக்கில் வெற்றி பெற்று 2015 ஆசியக்கிண்ணத்தை வென்றது. இதன் மூலம், 2017 ஆம் ஆண்டில் உருசியாவில் நடைபெறவிருக்கும் உலகக்கிண்ணக் கால்பந்து இறுதிப் போட்டியில் பங்குபெற்றத் தகுதி பெற்றது.

ஆத்திரேலியாவில் நடைபெற்ற முதலாவது ஆசியக் கிண்ணப்போட்டித் தொடர் இதுவாகும். அத்துடன் ஆசியா கண்டத்திற்கு வெளியே நடைபெற்ற முதலாவது ஆசியக் கிண்ணப் போட்டித் தொடரும் இதுவாகும். 2015 ஆசியக் கிண்ணத்திற்கான போட்டிகள் ஆத்திரேலியாவின் சிட்னி, மெல்பேர்ண், பிரிஸ்பேன், கான்பரா நியூகாசில் ஆகிய ஐந்து நகரங்களில் நடைபெற்றன. 16 நாடுகள் இத்தொடரில் பங்குபற்றின. போட்டிகள் நடைபெற்ற நாடு என்ற முறையில், ஆத்திரேலிய அணி இத்தொடரின் இறுதிச் சுற்றில் விளையாட நேரடியாகத் தகுதி பெற்றது. சப்பான், தென் கொரியா ஆகியன 2011 ஆசியக் கிண்ணப் போட்டியில் இருந்து நேரடியாகத் தெரிவு செய்யப்பட்டன. 13 நாடுகள் 2013 பெப்ரவரி முதல் 2014 மார்ச் வரை நடைபெற்ற ஆரம்பக் கட்டப் போட்டிகளில் பங்கு பற்றி தகுதி பெற்றன.

2011 ஆசியக்கிண்ணப் போட்டியில் சப்பான் அணி வெற்றி பெற்று கோப்பையைத் தக்க வைத்துக் கொள்ள விளையாடியது. ஆனாலும், காலிறுதிப் போட்டியிலேயே அது தோல்வி அடைந்து வெளியேறியது.

பின்வரும் 16 அணிகள் இத்தொடரில் பங்குபற்ற தகுதி பெற்றன:

இறுதிச் சுற்றுக்கான அணிகளை வரிசைப்படுத்தும் தேர்வு சிட்னி ஒப்பேரா மாளிகையில் 2014 மார்ச் 26 ஆம் நாள் இடம்பெற்றது. குழு நிலைப் போட்டிகளில் 16 நாடுகளும் நான்கு குழுக்களில் இடம்பெற்றன. மார்ச் 2014 பிஃபா உலகத் தரவரிசையின் படி அணிகள் ஒழுங்குபடுத்தப்பட்டன. தொடரை நடத்தும் ஆத்திரேலிய அணி முதல் குழுவில் ஏ1 வரிசையில் இடப்பட்டது.

சிட்னி, மெல்பேர்ண், பிரிஸ்பேன், கான்பரா, நியூகாசில் ஆகிய நகரங்களின் ஐந்து அரங்குகளில் போட்டிகள் இடம்பெறுகின்றன.

இச்சுற்றுப் போட்டியில், தேவையேற்படின் கூடுதல் நேரம், மற்றும் சமன்நீக்கி மோதல் ஆகிய முறைகளில் வெற்றியாளர் தீர்மானிக்கப்படுவர்.

<onlyinclude></onlyinclude>

ஈராக், ஐக்கிய அரபு அமீரகம் இரண்டும் ஆசியக்கிண்ணத்தின் மூன்றாவது இடத்துக்காகப் போட்டியிடுவது இது இரண்டாவது தடவையாகும். இவை முறையே 1976, 1992 ஆம் ஆண்டுகளில் விளையாடின.

தென்கொரியா தனது மூன்றாவது ஆசியக்கிண்ண வெற்றியை எதிர்நோக்கி இவ்வாட்டத்தை ஆரம்பித்தது. அதே வேளையில், ஆத்திரேலியா தனது முதலாவது ஆசியக்கிண்ன வெற்றியை எதிர்பார்த்தது. முதல் அரை ஆட்டத்தின் இறுதியில் ஆத்திரேலியா ஒரு கோலைப் போட்டு முன்னணியில் இருந்தது, ஆனாலும் ஆட்ட இறுதி நிமிடத்தில் தென்கொரியா அணி அதனை சமன் செய்ததில், கூடுதல் நேரம் ஒதுக்கப்பட்டு, ஆத்திரேலியா 2-1 என்ற கணக்கில் வென்றது.



</doc>
<doc id="240197" url="https://ta.wikipedia.org/wiki?curid=240197" title="போகோ - இந்தியத் தற்காப்பு">
போகோ - இந்தியத் தற்காப்பு

சதுரங்க ஆட்டத்தில் போகோ-இந்தியத் தற்காப்பு "( Bogo-Indian Defence)" என்ற திறப்பாட்டம் பின்வரும் அடையாள நகர்வுகளைக் கொண்டு ஆரம்பமாகிறது.

1.d4 Nf6 2.c4 e6 நகர்வுகளுக்குப் பின்னர் தோன்றும் இருப்புநிலை பொதுவானது. இந்நிலையில் வெள்ளை ஆட்டக்காரர் மூன்றாவது நகர்வை 3.Nc3 என்று ஆடுவதுதான் வழக்கம். இதைத் தொடர்ந்து 4.e4. என்று நகர்த்தி மையப்பகுதியில் ஒரு பெரிய சிப்பாய் மையத்தை அமைத்துக் கொள்ளப் போவதாக கருப்பை அச்சுறுத்த முடியும். வெள்ளை 3.Nc3 ஆடினால் கருப்பு 3...Bb4 விளையாடும். இதனால் ஆட்டம் நிம்சோ இந்தியத் தடுப்பாட்டத்திற்குள் செல்லும். இதைத் தவிர்க்கவே வெள்ளை ஆட்டக்காரர்கள் பெரும்பாலும் 3.Nf3 விளையாடுகின்றனர். கருப்பு 3.Nf3 நகர்வுக்குப் பின்னர் 3...b6 என்று இராணியின் இந்தியத் தற்காப்பு ஆடுவது கருப்பின் வழக்கம் அல்லது 3...d5 என்று இராணியின் பலியாட்ட நிராகரிப்பு ஆட்டத்தை தேர்ந்தெடுப்பர். இவை இரண்டுமில்லாமல் 3...Bb4+ என்று நகர்த்துவது போகோ-இந்தியத் தற்காப்பு திறப்பு எனப்படுகிறது. இந்நகர்வை கண்டறிந்த எபிம் போகோல்சுபோவ் பெயரை நினைவுகூறும் வகையில் இத்திறப்பு போகோ- இந்தியத் தற்காப்பு எனப்படுகிறது. இராணியின் இந்தியத் தற்காப்பு திறப்பு போல இது அவ்வளவு பிரசித்தமானது அல்ல என்றாலும் போகோ-இந்தியத் தற்காப்பும் அவ்வப்போது அனைத்து நிலைகளிலும் ஆடப்பட்டு வருகிறது.

சதுரங்கத் திறப்புகளுக்கான கலைக் களஞ்சியம் இத்திறப்பிற்கு E11 என்ற குறியீட்டை வழங்கியுள்ளது. 

கருப்பு ஆட்டக்காரரின் 3...Bb4+ என்ற நகர்வுக்கு எதிராக 4.Nc3 விளையாடினால் அது நிம்சோ-இந்தியன் காஸ்பரோவ் வகை ஆட்டமாக தொடரும். எனவே வெள்ளை நகர்த்த தனித்துவமாக இருப்பது 4.Bd2 அல்லது 4.Nbd2 நகர்வுகள் மட்டுமேயாகும்.

கருப்பு ஆட்டக்காரரின் 3...Bb4+ என்ற நகர்வுக்கு எதிராக 4.Bd2 என்று விளையாடுவது வழக்கமான செயலாகும். இந்த நகர்வால் b4 கட்டத்தில் நிற்கும் அமைச்சருக்கு அச்சுறுத்தல் ஏற்பட்டுள்ளது. தன்னுடைய அமைச்சரை என்ன செய்வதென்று முடிவு எடுத்தே ஆகவேண்டிய நிலையில் தற்போது கருப்பு உள்ளார்.






கருப்பு ஆட்டக்காரரின் 3...Bb4+ என்ற நகர்வுக்கு எதிராக வெள்ளை 4.Nbd2 என்று விளையாடவும் ஒரு வாய்ப்பு உள்ளது. d2 சதுரத்தில் நின்றுள்ள குதிரை கருப்பு அமைச்சரின் முற்றுகையை தடுப்பதோடு இருப்பிடத்தைவிட்டு வெளியேயும் வந்துவிடுகிறது. 4...b6, 4...0-0, மற்றும் 4...d5 என்று அடுத்த நகர்வுக்கு கருப்புக்கு மூன்று வாய்ப்புகள் உள்ளன.

போகோ-இந்தியத் தற்காப்பு திறப்பிலிருந்துதான் மொன்றிசெல்லிப் பொறி திட்டமிடப்படுகிறது.
உசாத்துணை


</doc>
<doc id="240198" url="https://ta.wikipedia.org/wiki?curid=240198" title="நியூகாசில், நியூ சவுத் வேல்சு">
நியூகாசில், நியூ சவுத் வேல்சு

நியூகாசில் ("Newcastle") பெருநகர் ஆத்திரேலியாவின் நியூ சவுத் வேல்ஸ் மாநிலத்தின் இரண்டாவது பெரிய மக்கள்தொகை கொண்ட ஒரு நகரம் ஆகும். இப்பெருநகர் நியூகாசில் நகர், லேக் மக்குவாரி உள்ளூராட்சிப் பகுதிகளையும் உள்ளடக்கியுள்ளது.

சிட்னி நகரில் இருந்து 162 கிமீ வடகிழக்கே, ஹன்டர் ஆற்றின் வாயிலில் அமைந்துள்ள நியூகாசில், ஹன்டர் பிராந்தியத்தில் ஒரு சிறப்பு மிக்க நகரம் ஆகும். நிலக்கரிக்குப் பேர் போன இப்பிரதேசம், உலகிலேயே அதிகூடிய அளவு நிலக்கரி ஏற்றுஅதியாகும் துறைமுக நகரமும் ஆகும். 200-10 காலப்பகுதில் இப்பிரதேசத்தில் இருந்து 97 மில்.தொன் நிலக்கரி ஏற்றுமதி செய்யப்பட்டது.



</doc>
<doc id="240204" url="https://ta.wikipedia.org/wiki?curid=240204" title="ஆத்திரேலியா விளையாட்டரங்கம்">
ஆத்திரேலியா விளையாட்டரங்கம்

ஆத்திரேலியா விளையாட்டரங்கம் ("Stadium Australia"), விளம்பர ஆதரவுக்காக ஏ.என்.செட். விளையாட்டரங்கம் ("ANZ Stadium") என அழைக்கப்படும் பல-நோக்கு விளையாட்டரங்கம் ஆத்திரேலியாவின் சிட்னிநகரின் சிட்னி ஒலிம்பிக் பூங்கா என்ற புறநகர்ப் பகுதியில் அமைந்துள்ளது. பொதுவாக "ஒலிம்பிக் விளையாட்டரங்கம்" ("Olympic Stadium") என அழைக்கப்படும் இது 1999 ஆம் ஆண்டில் A$690 மில்லியன் செலவில் 2000 கோடைக்கால ஒலிம்பிக் விளையாட்டுப் போட்டிகள் நடத்தும் பொருட்டு அமைக்கப்பட்டது. இரக்பி, துடுப்பாட்டம், சங்கக் கால்பந்து பன்னாட்டுப் போட்டிகள் இவ்விளையாட்டரங்கில் நடத்தப்படுகின்றன.

ஆரம்பத்தில் இவ்வரங்கம் 110,000 பார்வையாளர்களைக் கொள்ளக்கூடியதாக, உலகிலேயே மிகப் பெரிய ஒலிம்பிக் அரங்கம் ஆகவும், ஆத்திரேலியாவின் மிகப் பெரிய விளையாட்டரங்கமாகவும் அமைக்கப்பட்டது. 2003 ஆம் ஆண்டில் இதன் வடக்கு மற்றும் தெற்கு பகுதிகள் குறுக்கப்பட்டு, நகரக்கூடிய இருக்கைகளைக் கொண்டு மீளமைக்கப்படது. இதனால் இவ்வரங்கின் இருக்கைகளின் எண்ணிக்கை நீள்சதுர அமைப்பிற்கு 83,500 ஆகவும், நீள்வட்ட அமைப்பிற்கு 82,500 ஆகவும் குறைந்தது. இது தற்போது மெல்பேர்ண் துடுப்பாட்ட அரங்கிற்கு அடுத்தபடியாக ஆத்திரேலியாவின் இரண்டாவது பெரிய விளையாட்டரங்கமாக உள்ளது.



</doc>
<doc id="240205" url="https://ta.wikipedia.org/wiki?curid=240205" title="லே-மணாலி நெடுஞ்சாலை">
லே-மணாலி நெடுஞ்சாலை

லே-மணாலி நெடுஞ்சாலை "("Leh–Manali Highway")" வட இந்தியாவில் அமைந்துள்ள இமாச்சலப் பிரதேச மாநிலத்தில் உள்ள மணாலியையும், சம்மு காசுமீர் மாநிலத்தின் லேயையும் இணைக்கும் நெடுங்சாலையாகும். இச்சாலையின் மொத்த நீளம் 490 கிமீ (300 மைல்கள்) ஆகும். பனிப்பொழிவு முடிந்த பின்னர் கோடை காலத்தில் மே அல்லது சூன் மாதங்களில் தொடங்கி சுமார் நான்கரை மாதங்களுக்கு மட்டும் சாலை போக்குவரத்திற்கு அனுமதிக்கப்படுகிறது. மீண்டும் அக்டோபர் மாதம் மத்தியில் பனிப்பொழிவு மீண்டும் தொடங்கியதும் போக்குவரத்து நிறுத்தப்படுகிறது. மனாலியை லடாக்கிலுள்ள லாகௌல் மாவட்டம் மற்றும் சுப்தி மாவட்டம், சான்சுகார் துணை மாவட்டம் ஆகியவற்றுடன் இச்சாலை இணைக்கிறது. 

லே-மணாலி நெடுஞ்சாலையை வடிவமைத்து, கட்டி முடித்து அந்தச் சாலையை பராமரிப்பது அனைத்தும் இந்திய இராணுவத்தின் கீழ் இயங்கும் இந்திய எல்லைப்பகுதி சாலைகள் நிறுவனம் ஆகும். கனமான ஆயுதந்தாங்கி வாகனங்கள் விரைந்து செல்லும் அளவுக்கு இந்த சாலை வலிமை கொண்டது ஆகும்.

லே-மனாலி சாலையின் சராசரி உயரம் 4,000 மீ அல்லது 13,000 அடிகளாகும் . இச்சாலையின் அதிகபட்ச உயரம் 5.328 மீ அல்லது 17,480 அடிகள் ஆகும். இந்த உயரமான இடத்தை டாங்லாங் மலைக்கணவாய் என அழைக்கிறார்கள். இந்த மிகச் சிக்கலான அபாயகரமான சாலை இரண்டு பக்கங்களிலும் மலைத் தொடர்கள், சில இயற்கையாகத் தோன்றிய மணல் மற்றும் பாறை உருவாக்கங்கள் புடை சூழ செல்கிறது. 
கோடை காலத்தில் பனி மூடிய மலைகளும் பனிப் பாறைகளும் உருகும்போது பல புதிய சிறு சிறு நீரோடைகள் உருவாகி பாலங்கள் ஏதுமின்றி இந்த சாலையை கடக்கும் என்பதால் வாகன ஓட்டுனர்கள் மிகவும் கவனமாக செல்ல அறிவுறுத்தப்படுகிறார்கள். ரோதங் கணவாயை கடந்ததும் மழை மறைவு பிரதேசமான லாகௌல் பிராந்தியத்தில் உள்ள சந்திரா நதி பள்ளத்தாக்குக்குள் நுழைந்தவுடன் நிலப்பகுதியானது திடீரென மாறும். மலைக்கணவாயின் தென்பகுதியிலிருந்த பசுமை மறைந்து மழைமறைவு பிரதேசத்தின் மலைச் சரிவுகள் பழுப்பாகவும் வறட்சியோடும் காட்சியளிக்கும். இருப்பினும் மலை உச்சிகள் பனியால் மூடப்பட்டு சூரிய ஒளியில் பிரகாசமாய் ஒளிரும்.

லே-மனாலி நெடுஞ்சாலை பொதுவாக இரண்டு பாதைகள் (இரு திசையில் ஒரு பாதை) சேர்ந்த இருவழிப்பாதையாக அமைக்கப்பட்டுள்ளது. இப்பாதைகள் சாலை-பிரிப்புக் குறியீடுகள் ஏதும்னின்றி செல்கின்றன. ஆனால் சில நீட்சிகளில் ஒன்று அல்லது ஒன்றரை பாதைகள் மட்டுமே உள்ளன. கிட்டத்தட்ட பனிரெண்டுக்கும் மேற்பட்ட நிற்கும் பாலங்கள் இச்சாலையின் நெடுகிலும் அமைக்கப்பட்டுள்ளன. இவற்றில் பெரும்பாலானவை பாழடைந்த நிலையில் உள்ளன.

இந்த நெடுஞ்சாலையில் பல சேதமடைந்த நீட்சிகளும், பராமரிப்புப் பகுதிகளும் உள்ளன, ஒரு சிறிய மழை கூட மிகவும் ஆபத்தான நிலச்சரிவை ஏற்படுத்தி அபாயமான விளைவுகளை உண்டாக்கக்கூடும். அதனால் நிதானமான வேகத்தில் பயணிக்க வேண்டும் 

லே-மனாலி நெடுஞ்சாலையின் மொத்த நீளம் 490 கிலோ மீட்டர்கள் அல்லது 300 மைல்களாகும். இமாச்சல பிரதேச மாநிலத்தில் மனாலிக்கும் சார்ச்சுக்கும் இடையில் உள்ள தொலைவு 230 கிலோமீட்டர்கள் அல்லது 140 மைல்களாகும். லடாக் மண்டலத்தில் சார்ச்சுக்கும் லே வுக்கும் இடையில் உள்ள தொலைவு 260 கிலோமீட்டர்கள் அல்லது 160 மைல்களாகும். 2019 ஆம் ஆண்டில் ரோட்டாங்கு குகைப்பாதை செயல்படத் தொடங்கினால் இமாச்சலப் பிரதேசத்தில் இச்சாலையின் தொலைவு 60 கிலோமீட்டர்கள் அல்லது 37 மைல்கள் அளவிற்கு குறைய வாய்ப்புள்ளது.

சார்ச்சுவில் இமாச்சல் பிரதேசத்தின் எல்லை லாகௌல் மண்டலம் முடிவுக்கு வருகிறது. இங்கிருந்து சம்மு காசுமீர் மாநிலத்தின் லடாக் மண்டல சான்சுகார் மண்டலம் தொடங்குகிறது. 

மனாலி – ரோதங் கணவாய் யோட் – கோக்சார் – தண்டி – கீலாங்கு – இசுப்பா – தார்ச்சா – சிங்சிங்பார் – பாராலாச்சா லா – பாரத்பூர் – சார்ச்சு (மாநில எல்லை) – டாட்டா லூப்சு – நாக்கீ லா – லாச்சுலங் லா – பாங் – தாங்லாங் லா – கயா – உப்ச்சி – கரு – லே என்பது இந்த தேசிய நெடுஞுசாலையின் பாதையாகும்.

சுமார் 500 கி.மீ. நீளம் கொண்ட இந்த சாலையை கடக்க வேகமாகச் சென்றால் சுற்றுலா பயணிகள் இரண்டு நாட்கள் ஆகும். குறைவான வேகம் என்றால் இரண்டுக்கு மேற்பட்ட நாட்கள் பிடிக்கும். சாலை மற்றும் வாகனங்களின் நிலைமைக்கு ஏற்ப கடக்கும் நேரம் கூடவும் வாய்ப்புண்டு. இந்த பயணத்தையே மகிழ்ச்சியாக அனுபவிக்க வேண்டுமே தவிர வேகமாக இலக்கை அடையவேண்டும் என்பது குறிகோளாக பயணம் இருக்கக்கூடாது. பெரும்பாலும் பயணிகள் இரவு நேரத்தில் இசுப்பாவில் நிறுத்தி சார்ச்சு வில் தங்கி செல்வது வழக்கம். மாறாக கீலாங்கு சென்று அங்கு தங்குவதும் உண்டு. 

எப்படியிருந்தாலும் பயண நேரத்தை உறுதியாகக் கூற இயலாது. எதிர்பாராத காலநிலை மாற்றமும் சாலைகளின் அபாயகரமான நிலையும் இப்பயண நேரத்தை மாற்றிவிடக்கூடும். லே-மனாலி நெடுஞ்சாலையில் பொதுவாக மோசமான சாலைகள், பனிச்சரிவுகள் மற்றும் பனி உருகல்கள் காரணமாக அவ்வப்போது நிலச்சரிவுகள் ஏற்படுவதுண்டு. மேலும் இச்சாலை 5,000 மீட்டர் உயரத்தில் கடந்து செல்கிறது.

மே மற்றும் சூன் மாதங்களில் சுற்றுலா பயணிகள் பலர் ரோதங் கணவாய்க்கு வருகை தருகின்றனர். உள்நாட்டு பயணிகளில் பெரும்பாலானவர்கள் சுற்றுலாவை முடித்துக் கொண்டு மணாலிக்கு திரும்பி வருகின்றனர். இக்கணவாயைக் கடந்து அவர்கள் வடக்கு நோக்கி செல்வதில்லை. கோடை காலத்தில் கூட ரோதங் கணவாய் பனிப்பிரதேசமாக பனி மூடியிருக்கும். மனாலியிலிருந்து கீலாங்கு நோக்கிச் செல்லும் பேருந்துகள் அதிகாலை 4 மணி முதல் ஒவ்வொரு இரண்டு மணி நேரத்திற்கும் ஒன்றாக பனிரெண்டு மணி வரை சென்று வருகின்றன. பிற்பகலில் செல்லும் பேருந்துதான் கடைசிப் பேருந்தாகும். கீலாங்கு வரை செல்லும் பயணம் 4 மணி நேரம் முதல் 10 மணி நேரம் வரை நீடிப்பது உண்டு. போக்கு வரத்து நெரிசல் சாலையின் தன்மை ஆகிய நிலைகள் பயண் நேரத்தில் மாற்றத்தை உண்டாக்குகின்றன. எனவே ரோதங் கணவாயை காலை 8 மணிக்கு முன்னால் கடந்து விடுவது சிறந்ததாகும்.


</doc>
<doc id="240221" url="https://ta.wikipedia.org/wiki?curid=240221" title="புபொப 51">
புபொப 51

புபொப 51 "( NGC 51)" என்பது அந்திரொமேடா விண்மீன் குழாம் குழாமில் உள்ள ஒரு சுருள்விண்மீன் பேரடை ஆகும். இப்பேரடை 1885 ஆம் ஆண்டு செப்டம்பர் 7 அன்று லூயிசு சுவிப்டு என்பவரால் கண்டறியப்பட்டது. இப்பேரடையின் விட்டம் 90000 ஒளியாண்டுகள் ஆகும். மத்தியில் பிரகாசம் மிக்க வட்ட வடிவிலான அழகிய சிறிய உருவத்துடன் இருப்பதாக இவர் தெரிவித்துள்ளார்.


</doc>
<doc id="240231" url="https://ta.wikipedia.org/wiki?curid=240231" title="நியூ லைன் சினிமா">
நியூ லைன் சினிமா

"நியூ லைன் சினிமா தயாரிப்புகள் இங்க்" (), பொதுவாக நியூ லைன் சினிமா என்று அழைக்கபடுவது, ஒரு அமெரிக்கத் திரைப்பட தயாரிப்பு நிறுவனமாகும். 1967 இல் இராபர்ட் சேய் ஆல் திரைப்பட வினியோக நிறூவனம்மாக ஆரம்பிக்கப்பட்டு பின்னர் தனிப்பட்ட திரைப்படத் தயாரிப்பு நிருவனமாக மாறியது. வார்னர் புரோஸ். நிறுவனத்துடன் 2008 இல் இணைந்தது.



</doc>
<doc id="240236" url="https://ta.wikipedia.org/wiki?curid=240236" title="மஸ்ஜித் தானா">
மஸ்ஜித் தானா

மஸ்ஜித் தானா (ஆங்கிலம், மலாய் மொழி: Masjid Tanah) என்பது மலேசியா, மலாக்கா, அலோர் காஜா மாவட்டத்தில் அமைந்து இருக்கும் ஒரு துணை மாவட்டம் ஆகும். இது ஒரு முக்கியமான நகரம். இந்த நகரம் மலாக்கா நீரிணையைச் சார்ந்த ஒரு கடற்கரை நகரமாகும். மலாக்கா மாநகரத்தில் இருந்து 30 கி.மீ., கோலாலம்பூரில் இருந்து 102 கி.மீ. தொலைவிலும் இருக்கிறது. 

மஸ்ஜித் தானா எனும் பெயர் "மஸ்ஜித்" மலாய் மொழி: "Masjid"), "தானா" மலாய் மொழி: "Tanah") எனும் சொற்களில் இருந்து உருவானது. "மஸ்ஜித்" என்றால் பள்ளிவாசல். "தானா" என்றால் மண். 1500-களில் இந்த இடம் ஒரு மீன்பிடி கிராமமாக இருந்துள்ளது. 
1800-களில் இந்தியா, குஜராத்தில் இருந்து, இங்கு வந்த ஷெயிக் என்பவர் ஒரு பள்ளிவாசலைக் கட்டி இருக்கிறார். அவருக்குப் பின் ஹாஜி சூலோங் பின் சிபெங் என்பவரும் அந்தப் பள்ளிவாசலைச் செப்பனிட்டு வந்துள்ளார். துரதிர்ஷ்டவசமாக, 1830-இல் இந்தப் பள்ளிவாசல் இடிக்கப்பட்டு விட்டது. இருப்பினும், 1951-இல் அந்தப் பள்ளிவாசல் மறுபடியும் கட்டப்பட்டது. 

மஸ்ஜித் தானாவில் இருக்கும் ஒவ்வொரு கிராமத்திற்கும் ஒரு கிராமத் தலைவர் இருக்கிறார். கிராமங்களுக்கு தாவரங்களின் பெயர்கள் சூட்டப்பட்டு உள்ளன. மலாக்காவின் பெயர் வந்த வகையில், இங்குள்ள கிராமங்களுக்கும் தாவரங்களின் பெயர்கள் வைக்கப்பட்டு இருக்கலாம். மலாக்காவிற்கும் ஒரு மரத்தின் பெயர்தான் வைக்கப்பட்டு உள்ளது.

மஸ்ஜித் தானா நகர்ப்பகுதி, நெகிரி செம்பிலான் மாநிலத்திற்கு மிக அருகாமையில் இருப்பதால், இங்கு வாழ்பவர்களில் பெரும்பாலோர் அந்த மாநிலத்தில் இருந்து புலம் பெயர்ந்தவர்களாகவே இருக்கிறார்கள். நெகிரி செம்பிலான் மாநிலத்தின் அடாட் பெர்பாத்தே "(Adat Perpatih)" கலாசார முறையையும் இவர்கள் பின்பற்றி வருகின்றனர்.

இந்த நகருக்கு அருகில் சுங்கை ஊடாங் எனும் நகரம் இருக்கிறது. 1990-களில் அங்கே ஓர் எண்ணெய் சுத்தி செய்யும் தொழிற்சாலையை நிர்மாணிப்பதற்கு அரசாங்கம் தீர்மானித்தது. அந்தத் தாக்கத்தினால், மஸ்ஜித் தானாவின் வீடு நில உடைமைகளின் விலையும் உயர்வு கண்டது. 

மஸ்ஜித் தானாவில் இருந்து 7 கி.மீ. தொலைவில், பிரசித்தி பெற்ற பெங்காலான் பாலாக் கடற்கரை உள்ளது. தஞ்சோங் பிடாரா, கோலா சுங்கை பாரு சிறுநகரங்களுக்கு அருகிலும் கடற்கரைகள் உள்ளன.



</doc>
<doc id="240240" url="https://ta.wikipedia.org/wiki?curid=240240" title="நூப்ரா பள்ளத்தாக்கு">
நூப்ரா பள்ளத்தாக்கு

நூப்ரா பள்ளத்தாக்கு இந்தியாவின் ஜம்மு காஷ்மீர் மாநிலத்தின் லடாக் பள்ளத்தாக்கின் வட கிழக்கில் அமைந்துள்ளது. இது லடாக் மாவட்டத்தின் லே நகரத்தில் இருந்து 150 கிமீ தூரத்தில் அமைந்துள்ளது. இந்த பள்ளத்தாக்கின் சராசரி உயரம் ஏறத்தாழ 10,000 அடி (3048 மீ). இந்த பள்ளத்தாக்கிற்கு செல்ல லே நகரத்தில் இருந்து கார்டுங் லா கணவாயின் வழியாக பயணம் செய்ய வேண்டும்.

இந்திய சுற்றுலாப் பயணிகளுக்கு அனுமதிச்சீட்டு தேவையில்லை. வெளிநாட்டு சுற்றுலாப் பயணிகளுக்கு அனுமதிச்சீட்டு தேவைப்படுகிறது.

இது உயரமான குளிர் பாலைவனமாக காணப்படுகிறது. இங்கு மிகக்குறைவான தாவர வகைகளே உள்ளன. இங்குள்ள கிராமங்களில் கோதுமை, பார்லி, பட்டாணி, கடுகு, ஆப்பிள்கள், அக்ரூட் பருப்புகள், ஆப்ரிகாட் ஆகியன விளைகின்றன. இங்கு பெரும்பாலான மக்கள் புத்த மதத்தினர்.

நூப்ரா பள்ளத்தாக்கின் மேற்கில் குறைந்த உயரத்தில் உள்ள பகுதிகள் இந்தியா-பாகிஸ்தான் எல்லையில் அமைந்துள்ளன. இதன் வடக்கில் சியாச்சின் பனிமலை அமைந்துள்ளது. சஸ்ஸேர் கணவாயும் கரகோரம் கணவாயும் வடமேற்கில் அமைந்துள்ளன. முற்காலத்தில் இப்பகுதி மேற்கு சீனாவின் ஜின்ஜியாங், மத்திய ஆசியா ஆகிய பகுதிகளுக்கு வர்த்தக வழியாக இருந்தது. 

நூப்ரா பள்ளத்தாக்கிற்குள் நுழைய ஆண்டு முழுவதும் அனுமதிக்கப்படுகிறது. இங்கு உலகின் மிக அதிக உயரத்திலுள்ள சாலை உள்ளது.

இங்குள்ள மக்களுக்கு நல்ல, தரமான கல்வி கிடைக்கவில்லை. இங்குள்ள மோசமான வானிலை காரணமாக அரசாங்கத்தால் நிலையான பள்ளிகளை அமைக்க முடியவில்லை. நூப்ரா பிராந்தியத்தில் மிக சில அரச சார்பற்ற தொண்டு நிறுவனங்கள் செயல்பட்டு வருகின்றன. 

கர்மபூமி எனும் அரசு சாரா தொண்டு நிறுவனம், கல்வி, வேலைவாய்ப்பு ஆகியவற்றுக்கு உதவும் பணியில் இறங்கியுள்ளது.



</doc>
<doc id="240250" url="https://ta.wikipedia.org/wiki?curid=240250" title="புபொப 52">
புபொப 52

புபொப 52 "( NGC 52 )" என்ற சுருள்விண்மீன் பேரடை பெகாசசசு விண்மீன் குழாமின் விளிம்பில் இடம் பெற்றுள்ளது. முதன்மை அண்டங்களின் பட்டியலில் முஅப 978 என்றும் இதைப் பட்டியலிட்டுள்ளார்கள். 1784 ஆம் ஆண்டு செப்டம்பர் 18 ஆம் நாளில் வில்லியம் எர்சல் இதை கண்டறிந்தார். இவர் புபொப 52 மிக மங்கலானது, சிறியது, நீட்டிப்பாக காணப்படுகிறது என்று விவரித்துள்ளார்". 

புபொப 52 என்னும் சுருள்விண்மீன் பேரடையின் விட்டம் சுமார் 1,50,000 ஒளியாண்டுகள் ஆகும். நமது பால்வெளியைப் போல இது 1.5 மடங்கு பெரியதாகும். நீள்வட்ட விண்மீன் பேரடை ஒன்று இதற்கு துணைக்கோளாக உள்ளது என்று முதன்மை அண்டங்களின் பட்டியலில் குறிப்பிட்டு அதற்கு 1563523 என்ற எண் வழங்கப்பட்டுள்ளது.


</doc>
<doc id="240257" url="https://ta.wikipedia.org/wiki?curid=240257" title="புரோமின் ஒற்றைக்குளோரைடு">
புரோமின் ஒற்றைக்குளோரைடு

புரோமின் ஒற்றைக்குளோரைடு ("Bromine monochloride", புரோமின் மொனோகுளோரைடு) என்ற வேதிச்சேர்மம் புரோமின்(I) குளோரைடு, புரோமோ குளோரைடு, புரோமின் குளோரைடு என்றும் அழைக்கப்படுகிறது. இதனுடைய மூலக்கூறு வாய்பாடு BrCl ஆகும். உப்பீனிகளுக்கு இடையில் உருவாகியுள்ள கனிம சேர்மத்திற்கு இதுவொரு உதாரணமாகும். பழுப்பு கலந்த மஞ்சள் நிறத்திலான வாயு வடிவத்தில் உள்ள இதன் கொதிநிலை 5° செ ஆகும். இதனுடைய உருகுநிலை –66° செ ஆகும். இதனுடைய சிஏஎசு எண் 13863-41-7 என்று அமெரிக்க வேதியியல் கழகமும், ஐரோப்பாவில் நடைமுறையிலுள்ள வணிக வேதிப்பொருட்களின் விவரப்பட்டியல் (EINECS) எண் 237-601-4 என்று ஒருங்கிணைந்த ஐரோப்பிய நாடுகளின் குழுமமும் வகைப்ப்படுத்தியுள்ளன. புரோமின் ஒற்றை குளோரைடு ஒரு வலுவான ஆக்சிசனேற்றியாகும்.

இரண்டாம் நிலை பாதரச சேர்மங்களின் (Hg(II)) ஆக்சினேற்ற வினையில் பாதரச அளவை நிர்ணயிக்கும் பகுப்பாய்வு வேதியியலில் புரோமின் ஒற்றைக்குளோரைடு பயன்படுகிறது. 

தொழில்துறை மறுசுழற்சி குளிரூட்டும் நீர் அமைப்புகளில் உயிர்கொல்லியாகப் பயன்படுகிறது. குறிப்பாக பாசிக் கொல்லியாகவும் பூஞ்சைக் கொல்லியாகவும் பொதுவாக நச்சுக் கொல்லியாகவும் புரோமின் ஒற்றைக்குளோரைடு பயன்படுகிறது.

சில Li-SO மின்கலன்களில் மின்னழுத்த அதிகரிப்புக்கும் ஆற்றலடர்த்தி அதிகரிப்புக்கும் புரோமின் ஒற்றைக்குளோரைடு கூடுதலாக சேர்க்கப்படுகிறது.


</doc>
<doc id="240258" url="https://ta.wikipedia.org/wiki?curid=240258" title="புலப்பாட்டு முரண்பாடு">
புலப்பாட்டு முரண்பாடு

உளவியலில் புலப்பாட்டு முரண்பாடு (Cognitive dissonace) என்பது, முரண்பட்ட கருத்தாக்கம், மதிப்பீடுகளை கொண்டுள்ளதாலோ, அல்லது தன் மதிப்பீடுகள் அல்லது தற்சமய நம்பிக்கைகளுக்கு, முரண்பட்ட புதிய கருத்தாகக்கங்களை உள்வாங்கும் போது, ஒருவருக்கு ஏற்படும் மன அழுத்தம் ஆகும். 

லியான் பெஸ்டிஞ்சரின் புலப்பாட்டு முரண்பாடு கோட்பாடு எவ்வாறு மனிதர்கள் தங்கள் உட் சமநிலையை தக்கவைக்க போராடுகிறார்கள் என்பதை குறித்தது. முரண்களை சந்திக்கும் போது ஆட்கள் மனதளவில் மிக சங்கடமான நிலைக்குத் தள்ளப்படுகிறார்கள். பின்பு இது போன்ற முரண்பாடுகளை குறைப்பதற்காக ஊக்கம் அடைகிறார்கள், முடிந்தால் இம்முரண்பாடுகளை அதிகரிக்கும் சூழல்களையோ, தகவல்களையோ அறவே தவிர்க்க முற்படுகிறார்கள்.


</doc>
<doc id="240260" url="https://ta.wikipedia.org/wiki?curid=240260" title="மன மெய்யியல்">
மன மெய்யியல்

மன மெய்யியல் ("Philosophy of mind") என்பது மனதின் இயல்பு, மனரீதியான நிகழ்வுகள், மனச் செயற்பாடுகள், மனப் பொருள், நனவுநிலை மற்றும் பெளதீக உடலுக்கும், குறிப்பான மூளைக்கும் இவற்றுக்குமிடையேயான உறவு பற்றிக் கற்கும் மெய்யியலின் ஓர் பகுதியாகும். மன மெய்யியலில் மன-உடல் சிக்கல் (எ.கா: உடலுடன் மனதுக்குள்ள தொடர்பு) முக்கிய விடயமாகவும், பெளதீக உடலுடன் மனதின் இயல்பு உறவு அற்றது என்ற விடயமும் அதாவது, குறிப்பிட்ட மன நிலையின் இயல்பும் நனவுநிலையும் எப்படி சாத்தியம் போன்ற விடயங்களைக் கொண்டும் உள்ளது.



</doc>
<doc id="240261" url="https://ta.wikipedia.org/wiki?curid=240261" title="இறந்தபின்னும் இருக்கிறோமா? (நூல்)">
இறந்தபின்னும் இருக்கிறோமா? (நூல்)

‎இறந்தபின்னும் இருக்கிறோமா? எனப்படுவது தமிழ் எழுத்தாளர் ராஜ்சிவா எழுதிய ஒரு அறிவியல் கட்டுரைத் தொகுப்பு நூலாகும். 2014-ல் எழுதிய இந்தப் புத்தகம் உயிர்மை இதழில் ஒரு தொடராக வெளிவந்தது.

இறந்த பின்னும் இருக்கிறோமா? என்ற இந்தப் புத்தகம் சிருஷ்டியின் ரகசியங்கள் என்ன, இறப்புக்குப் பின்பு மனிதனுக்கு வாழ்வு இருக்க வாய்ப்புண்டா, கால இயந்திரத்தில் இறந்த காலத்திற்குச் செல்ல முடியுமா, அணு உலைகள் பாதுகாப்பானவையா, கடவுள் துகள் என்றால் என்ன எனப் பல கேள்விகளுக்கு விடை தேடுகிறது. மிக சுவாரசியமான நடையில் மிக ஆழமான அறிவியல் கோட்பாடுகளை இந்த நூல் முன்வைக்கிறது.


</doc>
<doc id="240263" url="https://ta.wikipedia.org/wiki?curid=240263" title="உள்ளுணர்வு மெய்யியல்">
உள்ளுணர்வு மெய்யியல்

உள்ளுணர்வு மெய்யியல் ("Philosophy of perception") என்பது உள்ளுணர்வு அனுபவத்தின் இயல்பு மற்றும் உள்ளுணர்வு தரவின் நிலைமை, குறிப்பாக இவை எவ்வாறு உலக அறிவு அல்லது நம்பிக்கையுடன் தொடர்பு கொண்டுள்ளது என்பது பற்றிய கற்கையில் ஈடுபட்டுள்ளது. உள்ளியம் அல்லது மீவியற்பியல் பார்வையின் வேற்றுமையில் ஒன்றுக்கு ஒப்படைத்தலை உள்ளுணர்தலின் ஏதாவது தெளிவான காரணங்கூறல் தேவையாகவுள்ளது. மெய்யியலாளர்கள் விடயங்களின் உள்ளுணர்தலை ஊகிக்கும், அத்துடன் அது பற்றிய அறிவு, நம்பிக்கை என்பன தனிமனித மனத்தின் பார்வையுடைய அகவியல்பானவரின் (செயல் எண்ணம் சார்பவர்) காரணங்கள் மற்றும் வெளி உலகிலிருந்து தனி மனிதனின் உண்மைப் பார்வையை ஏற்படுத்தும் நிலைமமை கொண்ட புறவியல்பானவரின் (செயல் எண்ணம் சாராதவர்) காரணங்கள் என்வற்றை வேறுபடுத்திக் காண்கின்றனர்.



</doc>
<doc id="240265" url="https://ta.wikipedia.org/wiki?curid=240265" title="வடக்கு-தெற்கு விரைவுசாலை (மலேசியா)">
வடக்கு-தெற்கு விரைவுசாலை (மலேசியா)

வடக்கு-தெற்கு விரைவுசாலை ("North–South Expressway" (NSE), (மலாய் மொழி: "Lebuhraya Utara-Selatan") என்பது மலேசியாவின் மிக நீண்ட விரைவுசாலை ஆகும். இதன் கட்டுமானப் பணிகள் 1988-இல் தொடங்கப்பட்டன. 1995-ஆம் ஆண்டில் கட்டி முடிக்கப்பட வேண்டிய இந்த விரைவுசாலை, 15 மாதங்களுக்கு முன்னதாகவே 1994 பிப்ரவரி மாதம் கட்டி முடிக்கப்பட்டது. 1994 செப்டம்பர் 8-ஆம் தேதி, மலேசியப் பிரதமர் மகாதீர் பின் முகமது அதிகாரப் பூர்வமாகத் திறந்து வைத்தார்.

இதன் நீளம் 772 கிமீ (480 மைல்கள்). வடக்கே கெடா, புக்கிட் காயு ஈத்தாம் சிறுநகரில், மலேசிய - தாய்லாந்து எல்லையில் தொடங்கும் இந்த விரைவு சாலை, தெற்கே ஜொகூர் பாருவில் முடிவுறுகிறது. பின்னர், அங்கு இருந்து வேறு சாலையில் சிங்கப்பூர் வரை தொடர்கிறது. 

தீபகற்ப மலேசியாவின் மேற்குக் கரையில் இருக்கும் பல முக்கிய மாநகரங்களையும், நகரங்களையும் இணைக்கும் இந்த விரைவு சாலை, தீபகற்ப மாநிலங்களின் முதுகெலும்பாகவும் விளங்குகிறது. இது "பிளஸ்" விரைவுசாலை ("PLUS Expressway") எனவும் அழைக்கப்படுகிறது. "Projek Lebuhraya Utara Selatan" என்பதன் சுருக்கமே "பிளஸ்" என்பதாகும்.

இந்த விரைவுசாலை தீபகற்ப மலேசியாவின் ஜொகூர், மலாக்கா, நெகிரி செம்பிலான், சிலாங்கூர், பேராக், பினாங்கு, கெடா ஆகிய மாநிலங்களைக் கடந்து செல்கிறது. ஏற்கனவே இருக்கும் பழைய கூட்டரசு சாலைக்கு "(Federal Route 1)" மாற்றுவழியாக இந்த விரைவுசாலை அமைகிறது. "" எனும் ஆசிய நெடுஞ்சாலைகள் வலையமைப்பின் ஒரு பகுதியாகவும் விளங்குகிறது.






 இணைந்து வடக்கு தெற்கு இணைப்பு 

பொதுவாக, வடக்கு-தெற்கு விரைவுசாலை நான்கு வழிகள் அமைந்ததாக இருக்கும். போவதற்கு இரு வழிகள்; வருவதற்கு இரு வழிகள். சில இடங்களில் போக்குவரத்து மிகுதியாக இருக்கும். அவ்வாறான இடங்களில் போவதற்கு 3 வழிகள்; வருவதற்கு 3 வழிகள். மொத்தம் 6 வழிகள். சில இடங்களில் போவதற்கு 4 வழிகள்; வருவதற்கு 4 வழிகள்; மொத்தம் 8 வழிகள். அவற்றின் விவரங்கள்:











வாகன்மோட்டிகளின் சுகநலம், பாதுகாப்புகள் கருதி, விரைவுசாலையில் 80 - 100 கி.மீ. இடைவெளியில் ஓய்வு பொழுதுபோக்குத் தளங்கள் அமைக்கப்பட்டு உள்ளன. வட பகுதி பாதையில் ரவாங், தாப்பா, சுங்கை பேராக், குனோங் செமாங்கோல், குருண் ஆகிய இடங்களிலும்; தென் பகுதி பாதையில் டிங்கில், சிரம்பான், ஆயர் குரோ, பாகோ, மாச்சாப், கேலாங் பாத்தா ஆகிய இடங்களிலும் ஓய்வு பொழுதுபோக்குத் தளங்கள் அமைக்கப்பட்டு உள்ளன.












</doc>
<doc id="240278" url="https://ta.wikipedia.org/wiki?curid=240278" title="தாவரத்தண்டு">
தாவரத்தண்டு

தண்டு ("stem") அல்லது தாவரத்தண்டு கலன்றாவரத்தின் இரு முதன்மை கட்டமைப்பு அச்சுக்களில் ஒன்றாகும்; மற்றது வேராகும். பொதுவாகத் தண்டு கணுக்களாகவும் கணுவிடைகளாகவும் பிரிக்கப்படுகின்றன. கணுக்கள் இலைகளாகவும், வேர்களாகவும், மற்றத் தண்டுகளாகவும், அல்லது பூக்களாகவும் (பூந்துணர்கள்) வளர்கின்ற தளிர்களைத் தாங்குகின்றன; கணுவிடைகள் ஒரு கணுவை மற்றொன்றிலிருந்து பிரிக்கின்றன. பெரும்பாலானத் தாவரங்களில் தண்டுகள் நிலப்பரப்பிற்கு மேலாக உள்ளன; நிலத்திற்கு அடியில் தண்டுள்ளத் தாவரங்களும் உள்ளன. 

தண்டுகள் நான்கு பணிகளைச் செய்கின்றன:


</doc>
<doc id="240279" url="https://ta.wikipedia.org/wiki?curid=240279" title="தண்டு">
தண்டு

=தண்டு=
 பல மர தாவரங்கள் தனித்தன்மை வாய்ந்த குறுகிய மற்றும் நீண்ட தண்டுகளை உடையதாய் உள்ளது. அஞ்சியோஸ்பம் (Angiosperms) தாவரங்களில் உள்ள குறுகிய தண்டுகளாகிய தூண்டு தளிர்கள் அல்லது பழத் தூண்டு தளிர்கள் பெரும்பாலான பூக்கள் மற்றும் பழங்களை உற்பத்தி செய்கிறது. இதே போன்று கூம்பு மற்றும் ஜிங்கோ தாவரங்களிலும் காணப்படுகிறது. இருப்பினும் பைசியா போன்ற மரபணுக்களின் குறுகிய தண்டுகள் மிகவும் சிறியதாக இருப்பதால் இலை பகுதி என தவறாக கருதப்படுகிறது.
Botany, 5 (4): 366–383, JSTOR 2418518, doi:10.2307/2418518
https://en.wikipedia.org/wiki/Shoot
இக்கட்டுரையானது ஆங்கிலத்திலிருந்து மொழி பெயர்க்கப்பட்டது.


</doc>
<doc id="240280" url="https://ta.wikipedia.org/wiki?curid=240280" title="பிரம்மகுமாரிகள் உலக ஆன்மீகப் பல்கலைக்கழகம்">
பிரம்மகுமாரிகள் உலக ஆன்மீகப் பல்கலைக்கழகம்

பிரம்மகுமாரிகள் உலக ஆன்மீகப் பல்கலைக்கழகம் 1937ளில் இந்தியாவில் தொடக்கப்பட்ட ஆன்மீக இயக்கமாகும். பிரம்ம குமாரிகள் இயக்கம் தாதா லேக்ராஜ் அவர்களால் ஆரம்பிக்கப்பட்டது. பின்னாளில் இவரை பிரம்மபாபா என அழைத்தனர்

இந்த இராஜயோகதியானம் ஆத்மா மற்றும் பரமாத்மா(சிவபரமாத்மா)வைப் பற்றி போதிக்கின்றது. இது அனைத்து ஆத்மாக்களும் உயர்வான நிலையையும் நல்ல பண்புகளையும் கொண்டதாக வலியுறுத்துகின்றது. 

பிரம்ம குமாரிகள் அமைப்பு ஆரம்பகாலத்தில் "ஓம் மண்டாலி" என்ற பெயருடன் இந்தியாவின், அன்றைய வடமேற்கு மாகாணமாக இருந்த சிந்துவில் உள்ள
ஹைதராபாத்தில் ஆரம்பிக்கப்பட்டது. இப்பெயர் இதன் பின்பற்றுனர்கள் தமது ஒவ்வொரு ஆன்மீக வெளிப்படுத்தலின் போதும் "ஓம் சாந்தி" என சங்கல்பம் எடுத்துக் கொள்வதால் ஏற்பட்டது. இது பகவத் கீதையுடன் தொடர்பு பட்ட சங்கல்பமாகும். இதை தொடங்கின தாதா லேக்ராஜ் (ஓம் பாபா என அழைக்கப்பட்டவர்), நகை வணிகத்தில் ஈடுபட்ட சமூகத்தில் பெரிதும் மதிக்கப்பட்ட ஒருவராவார்.


</doc>
<doc id="240289" url="https://ta.wikipedia.org/wiki?curid=240289" title="சுமணதாச அபேயகுணவர்த்தன">
சுமணதாச அபேயகுணவர்த்தன

சுமணதாச அபேயகுணவர்த்தன இலங்கையின் சோதிடர், எழுத்தாளர் மற்றும் ஊடகங்களில் செய்தி வாசிப்பாளராக அறியப்பட்டவர். இவர் இலங்கை தேசிய சேமிப்பு வங்கியின் செயற்படு பணிப்பாளராகப் பணியாற்றுகின்றார்.

அபேயகுணாவர்த்தன முன்னைநாள் இலங்கை அரசுத் தலைவர் மகிந்த ராசபக்சவின் ஆட்சியில் ஓர் அரச சோதிடராக இருந்தார். இவரது முதன்மையான பணி அரசுத் தலைவரின் அரசியல் பணிகளுக்கான நல்ல நேரத்தைக் கணிப்பதாகும். தமக்கான ஆட்சி இருப்பு இரண்டு ஆண்டுகள் இருக்கையில் ஆட்சியைக் கலைத்து தேர்தலை நடாத்துவதற்கான முடிவை ராஜபக்‌ஷ இவரின் ஆலோசனைப்படியே மேற்கொண்டார். ஆயினும் இத்தேர்தல் மகிந்த ராசபக்சவுக்குத் தோல்வில் முடிந்தது.


</doc>
<doc id="240290" url="https://ta.wikipedia.org/wiki?curid=240290" title="ஸ்ரீ சக்தி பொறியியல் கல்லூரி">
ஸ்ரீ சக்தி பொறியியல் கல்லூரி

கோயம்புத்தூரில் உள்ள ஸ்ரீ சக்தி பொறியியல் கல்லூரி, சென்னை அண்ணா பல்கலைக்கழகத்துடன் இணைக்கப்பட்ட ஒரு சுயநிதிப் பொறியியல் கல்லூரி ஆகும்.

ஸ்ரீ சக்தி அறக்கட்டளையினால் 2010 ஆம் ஆண்டு இக்கல்லூரி தொடங்கப்பெற்றது. இதனை நிறுவியவர் திரு தர்மலிங்கம் ஆவார்.

கோயம்புத்தூரில் இருந்து ஊட்டிக்கு செல்லும் தேசிய சாலையில், கோயம்புத்தூரில் இருந்து சுமார் 25 கி.மீ.தொலைவில் உள்ள காரமடையில் அமைந்துள்ளது. 

இக்கல்லூரியில் ஐந்து இளநிலைப் பொறியியல் பட்டப் படிப்புகளும் ஒரு முதுநிலை பட்டப்படிப்பும் பயிற்றுவிக்கப்படுகின்றன.


</doc>
<doc id="240291" url="https://ta.wikipedia.org/wiki?curid=240291" title="சுனந்தா புஷ்கர்">
சுனந்தா புஷ்கர்

சுனந்தா புஷ்கர் (Sunanda Pushkar) (27 சூன் 1964 – 17 சனவரி 2014). காஷ்மீர் பண்டித குடும்பத்தில், இந்திய இராணுவ அதிகாரியான புஷ்கர்நாத்-ஜெயா தாஸ் தம்பதியரின் ஒரே மகள். துபாய் நாட்டு முதலீட்டு நிறுவனத்தில் விற்பனை மேலாளராகவும், ஒரு தனியார் நிறுவனத்தில் கூட்டு பங்குதாரராகவும் இருந்தவர். இறக்கும்போது, இந்திய அரசியல்வாதியான சசிதரூரின் மனைவி. 

இவர் அரசு கல்லூரியில் தன்னுடன் படித்த சஞ்சய் ரெய்னாவை திருமணம் செய்து கொண்டார். இவர்கள் 1988ஆம் ஆண்டில் திருமண முறிவு செய்து கொண்டனர். பின், சுனந்தா 1989ஆம் ஆண்டில் துபாய்க்கு சென்று, அங்கு சுஜித் மேனன் என்பவரை 1991இல் இரண்டாவது திருமணம் செய்து கொண்டார். சுனந்தா-சுஜித் மேனன் இணைக்கு 1992இல் ஒரு ஆண் குழந்தை பிறந்தது.
2010இல் சுனந்தா புஷ்கர் மூன்றாவதாக சசி தரூரை மணந்தார்.

புது தில்லியிலுள்ள சாணக்கியபுரியில் உள்ள ஹோட்டல் லீலாவதி பாலேசின் 345ஆம் எண் கொண்ட அறையில் 17 சனவரி 2014அன்று உடலில் காயங்களுடன் மர்மமான முறையில் சுனந்தா புஷ்கர் இறந்து கிடந்தார். காவல் துறை வழக்கு பதிவு செய்து, மருத்துவ உடற்கூறாய்வு அறிக்கையின்படி, சுனந்தா புஷ்கர், அதிக போதை மாத்திரைகள் உட்கொண்டதால் இறந்தார் என அறிவித்து வழக்கை முடிவு கட்டியது. 
இவ்வழக்கை மீண்டும் திசம்பர் 2014 முதல் புதுதில்லி காவல்துறை மறுவிசாரணை செய்து, சுனந்தா புஷ்கர் கொலை செய்யப்பட்டு இறந்துள்ளார் என முடிவில் கொலை வழக்கு பதியப்பட்டு, கொலைக்கு காரணமான குற்றவாளிகளை தேடி வருகிறது..



</doc>
<doc id="240299" url="https://ta.wikipedia.org/wiki?curid=240299" title="லாங் பூங்கா">
லாங் பூங்கா

லாங் பூங்கா ("Lang Park") என்பது ஆத்திரேலியாவின் குயின்ஸ்லாந்து மாநிலத் தலைநகர் பிரிஸ்பேன் நகரின் பில்ட்டன் புறநகரில் அமைந்துள்ள முக்கிய விளையாட்டரங்கம் உள்ள இடத்தின் ஆரம்பகாலப் பெயர் ஆகும். இவ்விளையாட்டரங்கம் தற்போது சன்கோர்ப் விளையாட்டரங்கம் ("Suncorp Stadium") என்ற பெயரில் அதன் தற்போதைய விளம்பரதாரரின் பெயரில் அழைக்கப்படுகிறது. லாங் பார்க் ஆசியக்கிண்ணக் கால்பந்து போட்டிகளுக்காக பிரிஸ்பேன் விளையாட்டரங்கம் ("Brisbane Stadium") என அழைக்கப்படுகிறது.

தற்போதுள்ள விளையாட்டரங்கம் மூன்றடுக்குகளைக் கொண்ட நாற்சதுர வடிவ அரங்காக 52,500 இருக்கைகளைக் கொண்டதாக அமைக்கப்பட்டுள்ளது. 1914 ஆம் ஆண்டில் முன்னாள் இடுகாடு ஒன்றின் மீது நிர்மாணிக்கப்பட்டது. 1957 ஆம் ஆண்டில் பிறிஸ்பேன் ரக்பி லீக் இதனைக் குத்தகைக்கு எடுத்தது. ரக்பி தவிர்த்து, ரக்பி ஒன்றியம், மற்றும் கால்பந்து போட்டிகளும் இடம்பெறுகின்றன.



</doc>
<doc id="240306" url="https://ta.wikipedia.org/wiki?curid=240306" title="பாங்காங் ஏரி">
பாங்காங் ஏரி

பாங்காங் ஏரி, ஜம்மு காஷ்மீர் மாநிலத்தின் லே மாவட்டத்தில் அமைந்துள்ளது. பாங்காங் ட்சோ என்ற பெயராலும் அழைக்கப்படுகிறது. இது கடல் மட்டத்திலிருந்து 4350 மீட்டர் உயரத்தில் அமைந்துள்ளது. இது 134 கிலோமீட்டர் நீளம், 5 கிலோமீட்டர் அகலம் என்ற அளவில் பரவியுள்ளது.

இந்தியாவில் பாதியும், திபெத்தில் மீதியுமாக 134 கிலோமீட்டர் நீளமும், 5 கிலோமீட்டர் அகலமும் கொண்ட இந்த ஏரியின் பாதிக்கு மேற்பட்ட பகுதி திபெத் தேசத்துக்குள் பரவியுள்ளது. இந்தியாவுக்கும் சீனாவுக்கும் இடையே உள்ள எல்லை கட்டுப்பாட்டுப் பகுதியில், இரு நாடுகளுக்கிடையே உள்ள பிரச்சினைக்குரிய பகுதியில் அமைந்துள்ளது. இதன் நடுவே எல்லை கட்டுப்பாட்டுக் கோடு செல்கிறது.

பாங்காங் ஏரி உப்புநீர் ஏரியாக இருந்தபோதும், குளிர்காலங்களில் இதிலுள்ள நீர் முழுவதும் பனிக்கட்டியாக உறைந்து விடுகிறது. இனப்பெருக்கம் செய்யும் பறவைகள், புலம்பெயர் பறவைகள் உட்பட அதிக எண்ணிக்கையிலான பறவைகள் இனப்பெருக்கத்துக்காக பாங்காங் ஏரிக்கு வந்து செல்கின்றன. பறவைகளும், விலங்குகளும், பார் போன்ற தலையுடைய வாத்து, பிராமினி வாத்துகள், சைபீரியக் கொக்கு, நீர்க்கோழி போன்ற பறவையினங்களும், மார்மோத், கியாங்க் உள்ளிட்ட வனவிலங்குகளும் பாங்காங் ஏரியில் காணப்படுகின்றன. பாங்காங் ஏரியின் தண்ணீரில் உப்பு மிகுந்து காணப்படுவதால் நுண்ணுயிரிகளும், தாவரங்களும் மிகக் குறைவான அளவே வளர்கின்றன. எனினும், இந்த ஏரியை சுற்றிலுமுள்ள சதுப்பு நிலத்தில் சிலவகைப் பல்லாண்டு தாவரங்களும், புதர்களும் காணப்படுகின்றன.


</doc>
<doc id="240310" url="https://ta.wikipedia.org/wiki?curid=240310" title="தேசிய நெடுஞ்சாலை 1டி (இந்தியா)">
தேசிய நெடுஞ்சாலை 1டி (இந்தியா)

தேசிய நெடுஞ்சாலை 1டி (NH 1D), ஸ்ரீநகர் - லே நெடுஞ்சாலை என்றும் அறியப்படுகிறது. ஜம்மு காஷ்மீர் மாநிலத்தில் உள்ள நெடுஞ்சாலைகளில் ஒன்று. இந்த நெடுஞ்சாலை ஸ்ரீநகர் மற்றும் லடாக்கின் லே பகுதியை இணைக்கிறது. ஸ்ரீநகர் - லே நெடுஞ்சாலை 2006 ஆம் ஆண்டு தேசிய நெடுஞ்சாலையாக மாற்றப்பட்டது.
ஸ்ரீகரிலிருந்து கார்கில் வழியாகச் செல்லும் ஸ்ரீநகர் - லே நெடுஞ்சாலை, கடல் மட்டத்திலிருந்து 11000 அடி உயரத்திற்கு மேல், 434 கிலோ மீட்டர் நீளம் கொண்டது



</doc>
<doc id="240311" url="https://ta.wikipedia.org/wiki?curid=240311" title="பல்கோணப் பக்கநடுக்கோடு">
பல்கோணப் பக்கநடுக்கோடு

பல்கோணப் பக்கநடுக்கோடு ("apothem") என்பது ஒரு ஒழுங்கான பல்கோணத்தின் மையத்தையும் அதன் ஒரு பக்கத்தின் நடுப்புள்ளியையும் இணைக்கும் கோட்டுத்துண்டாகும். இக் கோட்டுத்துண்டு பல்கோணத்தின் அப்பக்கத்திற்குச் செங்குத்தாக இருக்கும் என்பதால் இதனை, பல்கோணத்தின் மையத்திலிருந்து அதன் ஒரு பக்கத்திற்கு வரையப்படும் செங்குத்துக்கோடு எனவும் கூறலாம். ஒரு ஒழுங்குப் பல்கோணத்தின் அனைத்து பக்கநடுக்கோடுகளும் சமநீளமுள்ளவை. 

அடிப்பகுதியை அறுகோணமாகக் கொண்ட ஒழுங்குப் பட்டைக்கூம்பின் பக்கநடுக்கோடு அதன் பக்கவாட்டு சாய்வுப் பக்கத்தின் சாய்வு உயரமாகும். அதாவது பட்டைக்கூம்பின் ஒரு பக்கவாட்டு சாய்வுப் பக்கத்தின் உச்சிக்கும் அதன் அடிப்பக்கத்திற்கான மிகக்குறைந்த தூரமாகும். நுனியிலா பட்டைக்கூம்பின் ((பட்டைக்கூம்பின் அடிப்பக்கத்திற்கு இணையான தளத்தால் நுனிப்பகுதி வெட்டப்பட்ட பட்டக்கூம்பு)பக்கவாட்டு சரிவகப் பக்கத்தின் உயரமே அந்த நுனியிலா பட்டைக்கூம்பின் பக்கநடுக்கோடாகும். 

ஒரு சமபக்க முக்கோணத்திற்கு, அச்சம முக்கோண நடுப்புள்ளிகளுள் ஏதேனும் ஒன்றிலிருந்து அதன் ஒரு பக்கத்தின் நடுப்புள்ளிக்கு வரையப்படும் கோட்டுத்துண்டாகும். (சமபக்க முக்கோணத்திற்கு அதன் அனைத்து முக்கோண நடுப்புள்ளிகளும் ஒரேபுள்ளியாக இருக்கும்)


"n"-பக்கங்கள் கொண்ட ஒழுங்குப் பல்கோணத்தின் மையத்தையும் அதன் உச்சிகளையும் கோட்டுத்துண்டுகளால் இணைத்தால், பல்கோணமானது "n" -இருசமபக்க சர்வசம முக்கோணங்களாகப் பிரிக்கப்படும். அம் முக்கோணங்கள் ஒவ்வொன்றின் அடிப்பக்கம் பல்கோணத்தின் ஒரு பக்கமாகவும் அதன் உயரம் பல்கோணத்தின் நடுப்பக்கக்கோடாகவும் இருக்கும். 

ஒரு இருசமபக்க முக்கோணத்தின் பரப்பளவு :

எனவே பல்கோணத்தின் பரப்பளவு ("n" -இருசமபக்க சர்வசம முக்கோணங்களின் பரப்பளவு)::

பல்கோணத்தின் சுற்றளவு "p" = "ns" என்பதால்:

ஒழுங்குப் பல்கோணத்தின் பரப்பளவின் வாய்ப்பாட்டைப் பயன்படுத்தி வட்டத்தின் பரப்பளவு காணும் வாய்ப்பாட்டைக் காணலாம்:

ஒழுங்குப் பல்கோணத்தின் பக்கங்களின் எண்ணிக்கை முடிலியை நோக்கி நெருங்கும்போது, அப் பல்கோணம் வட்டமாகிறது. எனவே ஒழுங்குப் பல்கோணத்தின் பரப்பளவானது, ஆரம் "r" = "a" கொண்ட பல்கோணத்துக்கள் வரையப்பட்ட உள்வட்டத்தின் பரப்பளவை அணுகுகிறது..

ஒழுங்குப் பல்கோணத்தின் பக்கநடுக்கோட்டின் நீளத்தினைக் காணும் இரு வாய்ப்பாடுகள் கீழே தரப்பட்டுள்ளன:

"n"-பக்கங்கள் கொண்ட ஒழுங்குப் பல்கோணத்தின் பக்க நீளம் "s", சுற்றுவட்ட ஆரம் "R" எனில் பக்கநடுக்கோட்டின் நீளம் "a" :

ஒழுங்குப் பல்கோணத்தின் சுற்றளவு "p" மற்றும் பக்கங்களின் எண்ணிக்கை "n" மட்டும் தரப்பட்டிருந்தாலும் formula_8 என்பதால், பக்கநடுக்கோட்டின் நீளம் காண இவ்விருவாய்ப்பாடுகளையும் பயன்படுத்த முடியும்.



</doc>
<doc id="240315" url="https://ta.wikipedia.org/wiki?curid=240315" title="தேசிய நெடுஞ்சாலை 2எ (இந்தியா)">
தேசிய நெடுஞ்சாலை 2எ (இந்தியா)

தேசிய நெடுஞ்சாலை 2எ (NH 2A) ஆனது உத்திர பிரதேசத்தில் உள்ளது. வட மாநிலத்தின் குறைவான நீளத்தை கொண்ட சாலை ஆகும்.
சிகந்தரையும் போக்னிபூரையும் இணைக்கிறது.


</doc>
<doc id="240317" url="https://ta.wikipedia.org/wiki?curid=240317" title="தில்லி சட்டமன்றத் தேர்தல், 2015">
தில்லி சட்டமன்றத் தேர்தல், 2015

2015 தில்லி சட்டமன்றத் தேர்தல் ("Delhi Legislative Assembly election, 2015") 6-ஆவது தில்லி சட்டமன்றத்துக்கான 70 உறுப்பினர்களைத் தேர்ந்தெடுப்பதற்காக 2015 பெப்ரவரி 7 அன்று நடைபெற்றது. 2015 பெப்ரவரி 10 இல் முடிவுகள் அறிவிக்கப்பட்டன. 70 இடங்களில் ஆம் ஆத்மி கட்சி 67 இடங்களைக் கைப்பற்றி அறுதிப் பெரும்பான்மையைப் பெற்றது.

ஆம் ஆத்மி கட்சி 70 தொகுதிகளுக்கும் வேட்பாளர்களை அறிவித்தது. ஆம் ஆத்மி கட்சி தலைவர் அரவிந்த் கெஜ்ரிவால் மீண்டும் புது தில்லி தொகுதியில் போட்டியிட்டார். [[இந்திய தேசிய காங்கிரசு|காங்கிரசு]முதற்கட்டமாக 24 தொகுதிகளுக்கும், பின் இரண்டாம் கட்டமாக 25 தொகுதிகளுக்கு வேட்பாளர்களை அறிவித்தது [[பாசக]] 62 தொகுதிகளுக்கு வேட்பாளர்களை அறிவித்து, அக்கட்சியின் முதலமைச்சர் வேட்பாளராகக் [[கிரண் பேடி]]யை அறிவித்தது. அவர் [[கிருஷ்ணா நகர் சட்டமன்றத் தொகுதி]]யில் போட்டியிட்டார். கிருஷ்ணா நகர் தொகுதி 2013ஆம் ஆண்டு நடந்த சட்டமன்ற தேர்தலில் பாசக முதல்வர் வேட்பாளராக அறிவிக்கப்பட்டிருந்த [[ஹர்ஷ் வர்தன்|அர்ஷ வர்தன்]] வென்ற தொகுதியாகும். இத்தேர்தலில் காங்கிரசு கட்சியை வழிநடத்துபவராக அசய் மக்கானைக் காங்கிரசு தேர்ந்தெடுத்தது. [[அஜய் மக்கான்|அசய் மக்கான்]] [[சதர் பசார் சட்டமன்றத் தொகுதி]]யிலிருந்து போட்டியிடுவார் என அறிவிக்கப்பட்டது.பாசக முன்னர் வேட்பாளர்களை அறிவித்த இடங்கள் போக மீதி உள்ள எட்டு இடங்களில் நான்கு இடங்களுக்கு வேட்பாளர்களை அறிவித்தது. பாசகவின் தோழமைக் கட்சியான [[அகாலி தளம்]] மீதி உள்ள நான்கு இடங்களுக்கு போட்டியிட்டது. [[ராஜவுரி கார்டன் சட்டமன்றத் தொகுதி]]யில் மட்டும் அகாலி தளம் தனது சொந்த சின்னத்திலும் மற்ற மூன்று தொகுதிகளில் ([[ஹரி நகர் சட்டமன்றத் தொகுதி|ஹரி நகர்]], [[கால்காஜி சட்டமன்றத் தொகுதி|கால்காஜி]], [[ஷாதரா சட்டமன்றத் தொகுதி|ஷாதரா]]) பாசக சின்னத்திலும் போட்டியிட்டது. தில்லி காங்கிரசு தலைவர் அர்விந்தர் சிங் லௌலியின் பெயர் காங்கிரசு வெளியிட்ட முதல் பட்டியலில் இருந்தாலும் தேர்தலில் போட்டியிடவில்லை
[[படிமம்:Delhi.PNG|thumbnail|தில்லியின் 70 சட்டமன்றங்களை காட்டும் படம்]]

காங்கிரசு கட்சியின் முன்னாள் [[தேவ்லி சட்டமன்றத் தொகுதி]] உறுப்பினரான அர்விந்தர் சிங் லௌலி பாசகவில் இணைந்தார். இவரின் தந்தை முன்னாள் நடுவண் வேளாண், உள்துறை அமைச்சர் பூட்டா சிங்கிற்கு தொகுதி மறுக்கப்பட்டதாலும் இம்முறை இவருக்கும் தொகுதி மறுக்கப்பட்டது என்பதாலும் இவர் கட்சி மாறியதாக அறிவித்தார். இந்நாள் [[காந்திநகர் சட்டமன்றத் தொகுதி]] உறுப்பினர் தில்லி காங்கிரசு கட்சித் தலைவர் அர்விந்தர் சிங் லவ்லியுடன் இவரை குழப்பிக்கொள்ள வேண்டாம். [[ஆம் ஆத்மி கட்சி]]யிலிருந்து நீக்கப்பட்ட இந்நாளைய [[லட்சுமி நகர் சட்டமன்றத் தொகுதி]] உறுப்பினர் வினோத் குமார் பென்னி [[பாசக]]வில் சேர்ந்தார். காங்கிரசு அரசில் நடுவண் அமைச்சராக இருந்த கிருட்டிண திரத் [[பாசக]]வில் சேர்ந்தார்.

ஆசனங்களில் எண்ணிக்கை (70)
வாக்குப் பகிர்வு
2015, பிப்பரவரி 7 அன்று நடந்த இத்தேர்தலில் 67.12% மக்கள் வாக்களித்தார்கள்.

[[தில்லி சட்டமன்றத் தேர்தல், 2015|2015 தில்லி சட்டமன்றத் தேர்தலின்]] முடிவுகள்: 
அரவிந்த் கெஜ்ரிவால் 31,583 வாக்குகள் வேறுபாட்டில் வெற்றி பெற்றார். கிரண் பேடி 2277 வாக்குகள் வேறுபாட்டில் தோற்றார் , அசய் மக்கான் தன் தொகுதியில் மூன்றாம் இடம் பிடித்து தோல்வியடைந்தார். குடியரசு தலைவரின் மகள் சர்மிசுதா முகர்ச்சி [[கிரேட்டர் கைலாஷ் சட்டமன்றத் தொகுதி|கிரேட்டர் கைலாசு]] தொகுதியில் 6,102 வாக்குகள் பெற்று தோல்வியுற்றார். [[நசஃப்கட் சட்டமன்றத் தொகுதி|நசஃப்கட்]] தொகுதியில் [[இந்திய தேசிய லோக தளம்|லோக் தளம்]] இரண்டாம் இடத்தைப் பிடித்தது. [[பகுஜன் சமாஜ் கட்சி|பகுசன் சமாச் கட்சியின்]] வாக்குகள் 2013 தேர்தலில் 5.44 % ஆக இருந்தது இத்தேர்தலில் 1.3% ஆக குறைந்துவிட்டது. இக்கட்சி தில்லியின் 70 தொகுதிகளிலும் போட்டியிட்டது. அசய் மக்கான் உட்பட காங்கிரசின் 62 வேட்பாளர்கள் பிணை தொகையை இழந்தனர். 15% வாக்குகள் பெற்றால் மட்டுமே பிணையை திரும்ப பெறமுடியும். 2015 பிப்பரவரி 13ஆம் தேதி தில்லியின் எட்டாவது முதல்வராக அரவிந்த் கெஜ்ரிவால் பதவியேற்றார். இவர் எந்த துறையையும் தனக்கு எடுத்துக்கொள்ளவில்லை. [[பட்பட்கஞ்சு சட்டமன்றத் தொகுதி|பட்பட்கஞ்சு]] தொகுதியில் வென்ற [[மனிசு சிசோடியா]] துணை முதல்வராகவும் நிதி, வருவாய், சேவை, திட்டம், மின்சாரம், கல்வி, தகவல் தொழிற்னுட்பம், நிருவாக சீர்திருத்தம், நகர்புற வளர்ச்சி, லஞ்ச ஒழிப்பு, நிலம் & கட்டங்கள் துறைகளையும் மற்ற அமைச்சர்களுக்கு ஒதுக்காத துறைகளையும் கவனிப்பார். [[பாபர்பூர் சட்டமன்றத் தொகுதி|பாபர்பூர்]] தொகுதியில் வென்ற கோபால் ராய் அவர்கள் வளர்ச்சி, தொழிலாளர் நலன், போக்குவரத்து, பொது நிருவாகம் போன்ற துறைகளை கவனிப்பார். [[ஷகூர் பஸ்தி சட்டமன்றத் தொகுதி|சகூர் பசுதி ]] தொகுதியில் வென்ற சத்யேந்தர் செயின் மின்சாரம், நலம், தொழில், குருத்துவாரா மேலாண்மை, பாசனம் & வெள்ளம், பொதுப்பணித் துறை போன்ற துறைகளை கவனிப்பார். [[திரிநகர் சட்டமன்றத் தொகுதி|திரிநகர்]] தொகுதியில் வென்ற சிதேந்தர் சிங் உள்துறை, சட்டம், நீதி, சுற்றுலா, கலை & பண்பாடு போன்ற துறைகளை கவனிப்பார். [[மட்டியா மஹல் சட்டமன்றத் தொகுதி|மட்டியா மகல் ]] தொகுதியில் வென்ற ஆசிம் அகமது கான் உணவு & பகிர்தல், வனம், தேர்தல், சுற்றுச்சூழல் போன்ற துறைகளை கவனிப்பார். [[சுல்தான்பூர் மாஜ்ரா சட்டமன்றத் தொகுதி|சுல்தான்பூர் மாச்ரா]] தொகுதியில் வென்ற சந்தீப் குமார் நலம், பெண்கள் & குழந்தைகள், மொழி, தாழ்த்ப்பட்டோர் & பழங்குடியினர் போன்ற துறைகளை கவனிப்பார்.


[[பகுப்பு:2015 தேர்தல்கள்]]
[[பகுப்பு:தில்லி சட்டமன்றம்]]

</doc>
<doc id="240319" url="https://ta.wikipedia.org/wiki?curid=240319" title="தொழில்முறை வலைப்பின்னல் சேவை">
தொழில்முறை வலைப்பின்னல் சேவை

தொழில்முறை வலைப்பின்னல் சேவை என்பது ஒருவகையான சமூக வலைத்தள சேவையாகும். இது குறிப்பாக தனிநபர் தகவல் மட்டும் சாராத, வணிக நோக்குடைய கலந்துரையாடல்களையும், உறவுகளையும் ஏற்படுத்த மேம்படுத்த உதவும் ஒரு சமூக வலைத் தள சேவையாகும். 




</doc>
<doc id="240336" url="https://ta.wikipedia.org/wiki?curid=240336" title="செங்டு ஜே-20">
செங்டு ஜே-20

செங்டு ஜே-20 ("Chengdu J-20") என்பது மறைந்து தாக்கும், இரட்டைப் பொறி கொண்ட, ஐந்தாம் தலைமுறை சண்டை வானூர்தி மாதிரி ஆகும். இது சீனாவின் மக்கள் விடுதலை இராணுவ வான்படைக்காக செங்டு பறப்பியல் விண்வெளிக் கூட்டுத்தாபனத்தினால் தயாரிக்கப்படுகிறது. ஜே-20 தன் கன்னிப் பறப்பை 11 சனவரி 2011, அன்று மேற்கொண்டது. இது 2017-2019 ஆம் ஆண்டளவில் செயற்பாட்டுக்கு வரும் என்று எதிர்பார்க்கப்படுகிறது



</doc>
<doc id="240338" url="https://ta.wikipedia.org/wiki?curid=240338" title="பொட்டி சிறீராமுலு">
பொட்டி சிறீராமுலு

பொட்டி சிறீராமுலு (ஆங்கிலத்தில் Potti Sreeramulu, தெலுங்கில் పొట్టి శ్రీరాములు,1901 மார்ச் 16 - 15 டிசம்பர் 1952) ஒரு இந்திய விடுதலைப்போராட்ட வீரராவார். காந்தியின் அகிம்சை வழியைப் பின்பற்றியவர். தனது வாழ்வின் பெரும்பகுதியை தாழ்த்தப்பட்ட மக்களுக்குப் பாடுபடுவதில் செலவிட்டவர்.
சிறீராமுலு ஆந்திர மாநிலம் உருவாகத் தன்னையே தியாகம் செய்ததால் ஆந்திர மாநிலத்தவர்களால் அமரஜீவி என்று போற்றப்பட்டார். அவர் சென்னை மாகாணத்தில் உள்ள தெலுங்கு மக்கள் வாழும் பகுதிகளைப் பிரித்துத் தனிமாநிலமாக்க, துவக்கிய உண்ணாவிரதப் போராட்டத்தால் பிரபலமானார். அவரது மரணம் பெரும் கலவரத்துக்குக் காரணமானது. இதனால் அப்போதைய இந்தியப் பிரதமரான சவகர்லால் நேரு ஆந்திர மாநிலம் உருவாக்கப்படும் என்று அறிவித்தார்.

இவர் குருவைய்யா, இலட்சுமிநம்மா ஆகியோருக்கு 1901ஆம் ஆண்டில் மகனாகப் பிறந்தார். இவரது சொந்த ஊரான படமட்டிபள்ளி, பிரகாசம் மாவட்டத்தில் உள்ளது. அப்போது பழைய நெல்லூர் மாவட்டத்தின் ஒரு பகுதியாக இருந்தது. வறுமைக் காரணமாக அவர் குடும்பம் சென்னைக்கு இடம் பெயர்ந்தது.தனது உயர்நிலை பள்ளிப்பள்ளிக் கல்வியை, சென்னையில் முடித்தார். பம்பாயில் உள்ள விக்டோரியா ஜூப்ளி தொழில்நுட்ப நிறுவனத்தில் சுகாதாரப் பொறியியல் படித்தார். கல்லூரிப் படிப்புக்குப் பிறகு, 1928-இல் பம்பாயில் இந்திய ரயில்வேயில் பணிக்குச் சேர்ந்தார். இக்காலக்கட்டத்தில் அவரது மனைவியும், புதிதாகப் பிறந்த குழந்தையும் இறந்தனர். இரண்டு ஆண்டுகளுக்குப் பின்னர், அவர் தனது வேலையை விட்டு விலகி, காந்தியடிகளின் சபர்மதி ஆசிரமத்தில் மனிதக்குலத்திற்குச் சேவை செய்யவும், இந்திய சுதந்திரப் போராட்டத்தில் ஈடுபடவும் சேர்ந்தார்.

சிறீராமுலு இந்திய விடுதலைப் போராட்டத்தில் தீவிரமாகப் போராட ஆரம்பித்தார். 1930-இல் உப்புச் சத்தியாகிரகத்திலும், 1941-1942 காலகட்டத்தில் தனிநபர் சத்தியாகிரகம், வெள்ளையனே வெளியேறு இயக்கம் ஆகியவற்றில் கலந்துகொண்டு மும்முறை சிறைத்தண்டனைப் பெற்றார்.

நெல்லூரில் உள்ள வேணுகோபாலசாமி கோயில் போன்றவற்றில் தலித் மக்கள் நுழைவதற்காகப் பிரச்சாரம் செய்து உரிமைகளைப் பெற்றுத்தந்தார்.

விடுதலைக்குப் பிறகு தெலுங்கு மக்களின் நலன்களைப் பாதுகாக்க சென்னையைத் தலைநகராகக் கொண்ட தனிமாநிலம் வேண்டும் என்ற கோரிக்கை தெலுங்கு மக்களால் எழுப்பப்பட்டது. இந்தக் கோரிக்கையைப் பிரதமர் சவகர்லால் நேரு போன்றவர்கள் நிராகரித்தனர்.
ஆந்திர மாநிலம் உருவாக்கப்படாததால், சிறீராமுலு சென்னையில் உள்ள அவரது வீட்டில் உண்ணாவிரதப் போராட்டத்தை 19 அக்டோபர் 1952 அன்று துவக்கினார். புதிய மாநிலம் அமைவதைப் பற்றிய அறிக்கை வெளிவராததால் சிறீராமுலு தனது உண்ணாவிரதத்தைத் தொடர்ந்தார். இதன் காரணமாக 15 டிசம்பர் 1952 அன்று இரவில் இறந்தார்.

அவரது சவ ஊர்வலம் சென்னையில் நடந்தபோது, ஊர்வலத்தில் ஆயிரக்கணக்கான மக்கள் சேர்ந்து கொண்டு, அவரது தியாகத்தைப் பாராட்டிக் கோஷங்களை எழுப்பினர். ஊர்வலம் கலவரமாக மாறிப் பொது சொத்துகள் உடைக்கப்பட்டன. கலவரம் விஜயநகரம், விசாகப்பட்டினம், விஜயவாடா, பீமவரம், ராஜமுந்திரி, ஏலூரு, குண்டூர், தெனாலி, ஒங்கோல், நெல்லூர் போன்ற இடங்களுக்குப் பரவியது. ஏழு பேர் காவல் துறையினரின் துப்பாக்கிச்சூட்டில் கொல்லப்பட்டனர். மக்கள் போராட்டத்தால் சென்னை மற்றும் ஆந்திர மக்களின் இயல்பு வாழ்க்கை பாதிக்கப்பட்டது. இந்நிலை மூன்று நான்கு நாட்கள் தொடர்ந்தது. டிசம்பர் 19 அன்று பிரதமர் நேரு தனி ஆந்திர மாநிலம் உருவாக்கப்படும் என்று அறிவித்தார்.

அக்டோபர் 1, 1953-இல் தெலுங்கு பேசும் மக்களுக்காக ஆந்திர மாநிலம் நிறுவப்பட்டது. கர்னூல் தலைநகரானது. 

பொட்டி சிறீராமுலு சென்னையில் மயிலாப்பூரில் உள்ள ராதாகிருஷ்ணன் சாலையில் 126ஆம் எண் கொண்ட வீட்டில் இறந்தார். இவர் நினைவாக இந்த வீட்டை ஆந்திர மாநில அரசு நினைவுச்சின்னமாகப் பாதுகாக்கிறது.


</doc>
<doc id="240342" url="https://ta.wikipedia.org/wiki?curid=240342" title="சுகோய் பிஏயூ எப்ஏ">
சுகோய் பிஏயூ எப்ஏ

பிஏயூ எப்ஏ ("PAK FA") என்பது உரசிய வான்படைக்கான ஐந்தாம் தலைமுறை சண்டை வானூர்தி ஆகும். டி-50 பிஏயூ எப்ஏ திட்டத்திற்காக சுகோய் நிறுவனத்தினால் வடிவமைக்கப்பட்ட வானூர்தி ஆகும். இவ்வானூர்தி மறைந்து தாக்கும், இரட்டைப் பொறி கொண்ட, தனி இருக்கை தாரை வானூர்தி ஆகும். இது உரசிய வான் படையில் முதலாவதாக செயற்படும் மறைந்து தாக்கும் வானூர்தியாக இருக்கவிருக்கிறது. பல பாத்திர வானூர்தியான இது வான் மேலாதிக்கம், தரைத்தாக்குதல் ஆகிய இரு நடவடிக்கைகளுக்கும் பயன்படுத்த முடியும்.



</doc>
<doc id="240352" url="https://ta.wikipedia.org/wiki?curid=240352" title="மெல்பேர்ண் நாற்சதுர விளையாட்டரங்கம்">
மெல்பேர்ண் நாற்சதுர விளையாட்டரங்கம்



</doc>
<doc id="240353" url="https://ta.wikipedia.org/wiki?curid=240353" title="எயோலசு">
எயோலசு

எயோலசு ("Aeolus", (; எயோலஸ், , "Aiolos") மூன்று புராணக் கதாபாத்திரங்களைக் குறிக்கும் பெயர். கிரேக்க புராணத்தின்படி காற்றை ஆட்சி செய்யும் அரசனைக் குறிக்கிறது. இந்த மூன்று கதாபாத்திரங்களையும் எப்பொழுதும் தனித்தனியாக பிரித்துக் கூறுவது கடினமாகும். பழமையான புராண ஆசிரியர்கள்கூட எது எந்த எயோலசைப் பற்றியது என்று குழம்பியுள்ளதாகத் தெரிகிறது. டியோடரஸ் சிர்குலஸ் (அவரே குழம்பியிருப்பது தெளிவான போதிலும்) இந்த மூன்று எயோலஸ்களை வரையறைக்க முயற்சித்தார். அவருடைய கருத்து பின்வருமாறு: சுருக்கமாக, முதலாம் எயோலஸ் எயோலியன் இனத்தை உருவாக்கிய எலென், எபோனிமசு ஆகியோரின் மகனாவார்; இரண்டாமவர், டெரீனியன் கடலில் உள்ள தீவுப்பகுதியை வழிநடத்திய போசீடானின் மகனாவார்; மூன்றாம் எயோலஸ் ஹிப்போடெஸின் மகனாவார். இவர் "ஒடிசி"யில் பத்தாவது புத்தகத்தில் காற்றின் தேவனாக போற்றப்பட்டுள்ளார். மென்மையான மேற்கு காற்றில் கடலில் எளிதாகப் பயணித்து இத்தாகாவிலுள்ள தனது வீட்டிற்குச் செல்ல, ஒடிஸியசுக்கு சிறைபிடிக்கப்பட்ட காற்றை ஒரு பையில் இறுக்கமாக அடைத்துக் கொடுத்து உதவியவர் இந்த மூன்றாம் எயோலஸ் என்று ஒடிசியில் குறிப்பிடப்பட்டுள்ளது. ஆனால், அவனது சக பயணிகள் அந்தப் பையிலிருப்பது விலையுயர்ந்த பொருட்கள் என்று நினைத்து அதைத் திறக்க, விடுபட்ட காற்று மாபெரும் புயலாக மாறியதால், எளிதாக முடியவேண்டிய பயணம் நீண்ட பயணமானது. இவர்களுக்குள்ளான துல்லியமான உறவுமுறை தெளிவற்றதாக இருந்தாலும், (குறிப்பாக இரண்டாம் மற்றும் மூன்றாம் எயோலஸ்கள்), இந்த மூன்று எயோலஸ்களும் வம்சாவளியின்படி ஒருவருக்கொருவர் தொடர்புடையவராகவே அறியப்படுகின்றனர்.



</doc>
