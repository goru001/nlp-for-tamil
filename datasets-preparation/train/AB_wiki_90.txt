<doc id="115930" url="https://ta.wikipedia.org/wiki?curid=115930" title="மிஞிலி">
மிஞிலி

மிஞிலி என்பவன் அரசன் நன்னனின் படைத்தலைவன். சங்ககாலத்தில் நன்னன் என்னும் பெயருடன் ஆங்காங்கே அவ்வப்போது பல மன்னர்கள் இருந்தனர். அவர்களில் இந்த நன்னன் பெண்கொலை புரிந்த நன்னன் எனக் கொள்வது பொருத்தமானது. 

மிஞிலி என்னும் இவனைச் சில பாடல்களின் வேறு பதிப்புகள் ஞிமிலி என்றும் குறிப்பிடுகின்றன. மிஞிலியைப் பற்றிய செய்திகளை நற்றிணை 265, அகம் 142, 148, 181, 208, 396, ஆகிய பாடல்கள் தெரிவிக்கின்றன.

மிஞிலி பாரம் என்னும் நகரைக் காவல்புரிந்துவந்தான். அவன் வில்லோர் பெருமகன் என்று போற்றப்படுகிறான். இந்த வில்லோர் அம்பு விட்டால் அது வீளை என்னும் வாய்விசில் ஓசைபோன்ற ஓலியுடன் பாயுமாம். மிஞிலி கட்டான தோள்களை உடையவனாம். 

மிஞிலி “வாய்மொழி மிஞிலி” என்று போற்றப்படுகிறான். சத்தியம் தவறாதவன் என்பது இதன் பொருள். ஆய் எயினனைப் போலவே அதிகன் என்பவனும் பறவைகளைப் பாதுகாத்துவந்தான். மிஞிலி நன்னுக்குத் தான் கொடுத்த வாக்குத் தவறாமல் பெரும்படையுடன் வந்து தாக்கிய அதிகனைப் பாழி நகரில் இருந்த பேய்த்தெய்வத்துக்கு (காளிக்கு) உயிர்ப்பலி கொடுத்தான்.
கூகைப் பறவை இரவில் மேயும். பகலில் வெளிவராது. இதற்குக் காரணம் அன்று ஆய்-எயினன் போர்க்களத்தில் புண்பட்டுக் கிடப்பதைப் பார்க்க விரும்பாமல் பகலில் வரவில்லையாம். அதுமுதல் பகலில் வராத பழக்கத்தை மேற்கொண்டுள்ளதாம். இது ஒரு தற்குறிப்பேற்றம்.

ஆய்-எயினன் என்பவன் வெளியன் வேள் என்பவனின் மகன். வேண்மான் என்பது வேள் மகன் என்னும் பொருளைத் தரும். வாகைப்பறந்தலை என்னுமிடத்தில் நடந்த போரில் இந்த ஆய்-எயினன், மிஞிலி என்பவனால் கொல்லப்பட்டான். புன்னாட்டின் தலைநகரம் வாகை. இந்த வாகைநகரை மீட்கும் போர் இவ்வூரில் நடைபெற்றதால் இதனை வாகைப்பறந்தலை என்றனர். போர்க்களத்தில் வீழ்ந்துகிடந்த ஆய்-எயினன் உடலில் வெயில் படாவண்ணம் அவன் வளர்த்த பறவைகள் வானில் பறந்து அவனுக்கு நிழல் செய்தனவாம். போருக்கு வழிகோலிய உருவினை நன்னன் பறவை நிழல் செய்த காட்சியைக்கூடக் காண வரவில்லையாம். இதனால் வாகை நகரில் வாழ்ந்த “வேள்-மகளிர்” நன்னன்மேல் ஆத்திரம் கொண்டு மார்பில் அடித்துக்கொண்டு சென்று அகுதை என்பவனிடம் முறையிட்டுக்கொண்டனர். அகுதை தன் படையுடன் வந்து புன்னாட்டை வேளிர்க்கே மீட்டுத் தந்தான். 

புன்னாடு என்பது கொள்ளு விளையும் நாடு. இது புன்செய் நாடு ஆதலால் புன்னாடு எனவும் வழங்கினர். தேர்ப்படையுடன் வந்த பொலம்பூண் நன்னன் இதனைத் தனதாக்கிக்கொண்டான். நன்னனின் படைத்தலைவன் மிஞிலி. இவன் ‘இகல் அடு கற்பு’க் கலையில் வல்லவன். புன்னாட்டு அரசனை “அஞ்சவேண்டாம்” என்று கூறிக்கொண்டு ஆய்-எயினன் என்பவன் மிஞிலியைத் தாக்கினான். ஆனால் ஆய்-எயினன் போரில் மாண்டான். 


</doc>
<doc id="115932" url="https://ta.wikipedia.org/wiki?curid=115932" title="பீனி">
பீனி

பீனி (beanie) என்பது, தலையை மூடி அணியப்படும் விளிம்பற்ற ஒரு வகைத் தொப்பி. இதற்கு முன் மறைப்பு இருக்கலாம் அல்லது இல்லாமலும் இருக்கலாம். ஒரு காலத்தில் பள்ளிச் சிறுவரின் விருப்பத்துக்கு உரியதாக இருந்தது. 

பீனி வகைத் தொப்பிகளைப் பல சிறிய முக்கோண வடிவிலான துணிகளை இணைத்துச் செய்கின்றனர். இம் முக்கோணத் துணிகள் ஒவ்வொன்றினதும் ஒரு உச்சி தொப்பியின் உச்சியில் ஒன்றாக இணைந்து அதில் ஒரு பொத்தான் இணைக்கப்பட்டிருக்கும். ஒவ்வொரு முக்கோணத்தினதும் இரண்டு பக்கங்கள் அதற்கு அடுத்துள்ள துணிகளின் பக்கங்களுடன் தையல் மூலம் பொருத்தப்பட்டிருக்கும். இவற்றைத் துணிகளால் மட்டுமன்றி தோல்களினாலும், அது போன்ற பிற பொருட்களாலும் கூட உருவாக்குவது உண்டு. 

"பீனி" என்னும் சொல், மத்தியகாலப் பல்கலைக் கழகங்கள் சிலவற்றில் மாணவர்கள் அணிந்த மஞ்சள் நிறத் தொப்பி வகையொன்றின் பெயரில் இருந்து பெறப்பட்டதாகக் கருதப்படுகிறது. இத் தொப்பிகள் முதலில் "மஞ்சள் அலகு" எனப் பொருள்படும் "பீயோனசு" (bejaunus) என்னும் சொல்லால் குறிக்கப்பட்டது. பின்னர் இது "பீனசு" (beanus) என்றானது. இச் சொல் அக்காலத்தில் இத் தொப்பிகளையும், புதிய மாணவர்களையும் குறித்தது. "பீனசு" என்னும் இச் சொல்லே பிற்காலத்து பள்ளிகளில் அணியப்பட்ட "பீனி" ஆக உருமாறியது. கனடா, நியூசிலாந்து, ஆசுத்திரேலியா, ஐக்கிய அமெரிக்கா, ஐக்கிய இராச்சியம் போன்ற சில நாடுகளில் பின்னல் தொப்பி வகையான "துக்" (tuque) எனும் தொப்பியையும் "பீனி" என அழைப்பது உண்டு.

உடல் உழைப்பாளிகளான உருக்கியிணைப்போர், எந்திரம் பழுதுபார்ப்போர் போன்றோர் தமது தலைமுடியை மூடிக்கொள்ளவும், அதேவேளை விளிம்புள்ள பிற தொப்பிகள் வேலை செய்வதற்கு இடைஞ்சலாக இருக்கும் என்பதாலும், சற்றுப் பெரிய "பீனி" வகைத் தொப்பிகளை அணிந்து வந்தனர். ஏறத்தாழ ஒரு அங்குல அளவுக்கு முன்புறத்தில் நீட்டிக் கொண்டிருந்த விளிம்புகளைக் கொண்ட பீனீக்களும் புழக்கத்தில் இருந்தன. இவ்வகையில் இருந்தே நீண்ட முன் மறைப்புக்களுடன் கூடிய பிற்கால அடிப்பந்துத் தொப்பிகள் வளர்ச்சியடைந்தன. 
1940களின் நடுக் கூற்றில், அடிப்பந்துத் தொப்பிகளைப் போன்ற முன்மறைப்புக் கொண்ட பருத்தியால் ஆன தொப்பிகள் அறிமுகமானதால், பீனிக்களின் புழக்கம் குறைந்தது. எனினும், 1950 களிலும், அதற்குப் பின்னரும் கல்லூரிகளின் புதிய மாணவரும், பிற தோழமைக் குழுக்களும் பீனிக்களை அணிந்தனர். இது ஒரு மென்மையான அடங்கிப் போகும் தன்மையாகக் கருதப்பட்டது. லீகை பல்கலைக் கழகத்தில் புதிய மாணவர்கள் பீனியை அணிய வேண்டியிருந்தது. பிராங்ளின் அன்ட் மார்சல், கெட்டிசுபர்க் அங் ரட்கர்சு போன்ற கல்லூரிகளை உள்ளடக்கிய பல கல்லூரிகளிலும் இந்த நடைமுறை இருந்ததாகத் தெரிகிறது. அமெரிக்காவின் கன்சாசு மாநிலத்தின் அட்சிசனில் உள்ள பெனடிக்டைன் கல்லூரியில் இன்றும் ஒரு கிழமைக்குப் புதிய மாணவர்கள் பீனித் தொப்பி அணிந்துவரும் மரபு நடைமுறையில் உள்ளது. 
1990களில் பீனிக்கள் மீண்டும் புழக்கத்துக்கு வந்தன. இக் காலத்தில் பிரபலமான "கிரஞ்ச்" இசைப் பண்பாடு சார்ந்த உடைப் பழக்க வழக்கங்கள் பிரபலமானதும், பல வகையான பனிக்கால விளையாட்டுகள் பிரபலமானதும் இதற்கான காரணங்கள்.

1940களின் பிற்பகுதியில், "சயன்சு ஃபிக்சன் ஃபான்சீன்" எனப்படும் அறிவியல் கற்பனைக்கதை ரசிகர்குழாமினால் வெளியிடப்பட்ட சஞ்சிகையின் ஓவியரும் அக் காலத்தில் ஒரு உயர் பள்ளி மாணவனுமான ரே நெல்சன் என்பவர் காற்றாடி பொருத்திய பீனியை அணிந்து வந்தார். "விசிறிகள்" (fans) எனப்பட்ட, இவர் போன்ற ரசிகர் குழாமினருக்கு சிறுபிள்ளைத்தனம் கொண்டவர்கள் என்ற பொதுவான கருத்து இருந்ததால், ஒரு அறிவியல் கற்பனைக்கதை விசிறியான தன்னைத்தானே கேலி செய்து கொள்வதற்காக ஒரு "விசிறியை" (காற்றாடி) தனது தொப்பியில் பொருத்திக்கொண்டார். காற்றாடி பொருத்திய பீனி நகைச்சுவைப் படக்கதைகள் மூலம் பரவலான புழக்கத்துக்கு வந்தது.



</doc>
<doc id="115940" url="https://ta.wikipedia.org/wiki?curid=115940" title="வாக்களிக்கக் கையூட்டு விவகாரம்">
வாக்களிக்கக் கையூட்டு விவகாரம்

வாக்களிக்க கையூட்டு (Notes-for-vote அல்லது cash-for-votes scandal) என்பது இந்தியாவின் நாடாளுமன்றத்தில் சூலை 22, 2008 அன்று நடத்தப்பட்ட நம்பிக்கை வாக்கெடுப்பின்போது மன்மோகன் சிங் தலைமையிலான பெரும்பான்மை கூட்டணியான ஐக்கிய முற்போக்குக் கூட்டணி அரசுக்கு ஆதரவாக வாக்களிக்க, பா.ஜனதா கட்சி உறுப்பினர்களுக்கு பணம் வழங்கியதாக சுமத்தப்பட்ட குற்றச்சாட்டினைக் குறிக்கும். இந்திய அரசு இந்திய அமெரிக்க அணுவாற்றல் உடன்பாட்டின்படி பன்னாட்டு அணுசக்தி முகமையை நாடியதை எதிர்த்து இந்தக் கூட்டணி அரசிற்கு அமைச்சரவையில் பங்கேற்காது வெளியிலிருந்து ஆதரவளித்து வந்த மார்க்சிய பொதுவுடமைக் கட்சித் தலைமையிலான இடதுசாரிக் கட்சிகள் தங்கள் ஆதரவை விலக்கிக் கொண்டதை அடுத்து இந்த நம்பிக்கை வாக்கெடுப்பு நடத்த வேண்டியதாயிருந்தது.

பணம் வழங்கப்பட்ட அசோக் அர்கல், பகன் சிங் குலஸ்தே மற்றும் மகாவீர் பகோரா என்ற மூன்று பா.ஜ.க நாடாளுமன்ற உறுப்பினர்கள் கத்தை கத்தையாக 3 கோடி (715,000 அமெரிக்க டாலர்கள்) பணத்தை நாடாளுமன்றத்தில் காட்சிப்படுத்தி பெரும் பரபரப்பை ஏற்படுத்தினர். அவைத்தலைவர் சோம்நாத் சாட்டர்ஜி இந்தக் குற்றச்சாட்டுகளை விசாரிக்குமாறு புது தில்லி காவல்த்துறை ஆணையரை வேண்டினார்.

ஆட்சியைத் தக்கவைக்க அரசு கையூட்டுக்கள் கொடுத்ததாக குற்றம் சுமத்திய பா.ஜ.க இந்தியப் பிரதமர் மன்மோகன் சிங் பதவி விலக வேண்டும் என வலியுறுத்தியது. 

இதற்கான ஆதாரங்களாக பா.ஜ.க காணொளி நாடாக்களை புதிய "ஆவணபூர்வ சாட்சியங்களாக" வழங்கியது. மேலும் தொலைக்காட்சி செய்தியூடகம் சிஎன்என்-ஐபிஎன் இந்த காணொளிகளை ஒளிபரப்பாததையும் கண்டிதது.இந்த ஒளி நாடாக்களை அவைத்தலைவர் கைப்பற்றி ஏழு உறுப்பினர்கள் அடங்கிய குழுவின் ஆய்வுக்கு உட்படுத்தினார்.. ஆகத்து 12, 2008 அன்று இந்த நாடாக்கள் ஒளிபரப்பப்பட்டன..

இந்தக் குழு திசம்பர் 15, 2008 அன்று மக்களவையில் வெளியிட்ட தனது அறிக்கையில் குற்றம் சாட்டப்பட்ட நாடாளுமன்ற உறுப்பினர்கள் அமர் சிங் மற்றும் அகமது படேல் இருவரும் குற்றமற்றவர்கள் என குறிப்பிட்டது.

இந்நிலையில் 2011ஆம் ஆண்டுவரை இந்த வழக்கில் காவல்துறை மந்தமாக செயல்படுவதாக அண்மையில் நீதிமன்றம் கண்டனம் தெரிவித்ததோடு,தற்போதைய செயல்பாடு அறிக்கையை கேட்டிருந்தது.இதனையடுத்து தில்லி காவல்துறை அமர்சிங்கின் உதவியாளர் சஞ்சீவ் சக்சேனா மற்றும் பா.ஜ.க உறுப்பினர்களுக்கும் அமர்சிங்கிற்குமிடையே தரகராக செயலாற்றிய சுகைல் இந்துஸ்தானி ஆகியோர் கைது செய்யப்பட்டனர். இருவரது வாக்குமூலங்களின் அடிப்படையில் அமர்சிங்கிடம் விசாரணை நடத்தப்படுகிறது. 


</doc>
<doc id="115942" url="https://ta.wikipedia.org/wiki?curid=115942" title="ஆய் எயினன்">
ஆய் எயினன்

ஆய்-எயினன் அருள் உள்ளம் கொண்டவன். பறவைகளை பேணிப் பாதுகாத்துவந்தவன். இவன் ஆய் குடி என்னும் ஊரில் தோன்றிய மன்னர்களில் ஒருவன்.

இவனைப்போலவே அதிகன் என்பவனும், பறம்பு-நாட்டு அரசன் பாரியும் பறவைகளைப் பேணிப் புகலிடம் தந்தவர்கள். சோழ அரசன் சிபி புறாவின் உயிரைப் பாதுகாக்கத் தன் உடலையே பருந்துக்குத் தர முன்வந்தவன் என்பதை இங்கு நினைவுகூரலாம்.

புன்னாட்டை நன்னனிடமிருந்து மீட்டு அந்நாட்டு மக்கள் வேளிர்க்கே தருவதற்காக மிஞிலி என்பவனோடு வாகைப்பறந்தலை என்னுமிடத்தில் போரிட்டபோது மாண்டவன். இவன் போர்க்களத்தில் கிடந்தபோது இவன் வளர்த்த பறவைகள் வானில் வட்டமிட்டுப் பறந்து அவனுக்கு நிழல் செய்தனவாம். 

 


</doc>
<doc id="115943" url="https://ta.wikipedia.org/wiki?curid=115943" title="அன்னி">
அன்னி

இக்காலத்து அன்னியூர் என்னுமிடத்தில் இருந்துகொண்டு சங்ககாலத்தில் ஆண்ட மன்னன் அன்னி. இது நாகப்பட்டினம் மாவட்டத்தில் மயிலாடுதுறை வட்டத்தில் அமைந்துள்ளது.

அன்னியின் காவல்மரமான புன்னை மரத்தை குறுக்கைப் பறந்தலைப் போரில் வென்ற திதியன் வெட்டிச் சாய்தபோது போர் வெற்றியை யாழ் மீட்டிப் பாடும் வயிரியர் ஆரவாரம் செய்தனர்.

எவ்வி அரசன் நன்மொழி கூறி அடக்கிவைத்ததைப் பொருட்படுத்தாமல் திதியனோடு போரிட்டு அன்னி மாண்டான். 

அன்னி பெரியவன்தான். என்றாலும் இருபெரு வேந்தர் அவனினும் பெரியர். அதனால் போரில் வென்ற இருபெரு வேந்தர் அன்னியின் புன்னைமரத்தை வெட்டிச் சாய்த்துவிட்டனர். 

இருபெரு வேந்தர் என்று இங்குக் குறிப்பிடப்படுபவர்கள் சோழனும் பாண்டியனும் ஆவர்.


</doc>
<doc id="115944" url="https://ta.wikipedia.org/wiki?curid=115944" title="கரடித்தோல் தொப்பி">
கரடித்தோல் தொப்பி

கரடித்தோல் தொப்பி (Bearskin) என்பது உரோமத்தால் ஆன உயரமான தொப்பி. இது சடங்குமுறைப் படைத்துறைச் சீருடையின் ஒரு பகுதியாகப் பயன்படுகிறது. மரபு வழியாக இது எறிகுண்டு வீரர்களின் தலையணியாகப் பயன்பட்டது. இன்றும், பல்வேறு நாடுகளின் படைகளைச் சேர்ந்த எறிகுண்டு வீரர்களும் காவற்படை வீரர்களும் இத்தொப்பியை அணிகின்றனர்.

17 ஆம் நூற்றாண்டில் ஐரோப்பிய நாடுகளைச் சேர்ந்த எறிகுண்டு வீரர்கள், உரோமத்தால் மூடப்பட்ட துணித் தொப்பிகளை அணிந்தனர். பின்னர் 18 ஆம் நூற்றாண்டின் பிற்பகுதிவரை சிலகாலம் இப்பழக்கம் இல்லாதிருந்தது. அக்காலத்தில், பிரித்தானியா, பிரான்சு, எசுப்பானியா ஆகிய நாடுகளைச் சேர்ந்த படையினர் துணியாலான உச்சியைக் கொண்ட உயரமான உரோமத் தொப்பிகளை அணியத் தொடங்கியிருந்தனர். இத் தொப்பிகள் சில வேளைகளில் முன்புறம், வேலைப்பாடுகளுடன் கூடிய தகடுகளைக் கொண்டிருந்தன. படை வீரர்கள் உயரமாகத் தெரிவதற்காகவும், அணிவகுப்பிலும், போர்க்களத்திலும், வீரர்கள் கவர்ச்சியான தோற்றம் உடையவர்களாக இருப்பார்கள் என்பதற்காகவுமே இவ்வாறான தொப்பிகளை அணிந்தனர்.

கரடித்தோல் தொப்பிகள் விலை கூடியவை என்பதாலும், பணிக்காலங்களில் இவற்றைப் பேணுவது கடினமாக இருந்ததாலும், 19 ஆம் நூற்றாண்டில் இதைச் சடங்குமுறைப் பணிகளை மேற்கொண்டிருந்த காவலர்களுக்கும், பிற அணிகளுக்குமே பயன்படுத்தினர். எனினும், கிரீமியப் போரின்போது பிரித்தானியக் காலாட்படையினரும், வேறு சில படைப் பிரிவினரும் கரடித்தோல் தொப்பியை அணிந்தனர். 1902 ஆம் ஆண்டில் காக்கியாலான படைத்துறைச் சீருடை அறிமுகமாகும் வரை இது நீடித்தது.

1914 ஆம் ஆண்டுவரை பெல்சியப் படைத்துறையின் எறிகுண்டுப் படையணியின் அணிவகுப்புக்கான சீருடையில் கரடித்தோல் தொப்பி இடம்பெற்று இருந்தது. இப்போது, சில சடங்குமுறைத் தேவைகளுக்கு மட்டும் இத்தொப்பியை மீண்டும் அறிமுகம் செய்துள்ளனர்.

வாட்டர்லூ சண்டையைத் தொடர்ந்து, எறிகுண்டுக் காவல் படையினர் கரடித்தோல் தொப்பிகளை அணிய அனுமதிக்கப்பட்டனர். இந்த மரபைப் பின்னர் மற்ற இரண்டு காவல் படைப் பிரிவுகளுக்கும் விரிவாக்கினர். அரச இசுக்காட் டிரகூன் காவலரும், ஃபுசிலியர் படைப்பிரிவைச் சேர்ந்த அலுவலர்களும் கரடித்தோல் தொப்பியைத் தமது சடங்குமுறைச் சீருடையின் ஒரு பகுதியாக அணிந்தனர்.
பிரித்தானியக் காலாட்படைக் காவலர் அணியும் கரடித்தோல் தொப்பி 18 அங்குல உயரமும், 1.5 இறாத்தல் நிறையும் கொண்டது. இது கனடா நாட்டு கறுப்புக் கரடியின் உரோமத்தால் செய்யப்படுகிறது. பெண் மண்ணிறக் கரடிகளின் உரோமம் தடிப்பாகவும், அடர்த்தியாகவும் இருப்பதால், உயர் அலுவலர்களின் தொப்பிகளைக் கனடா நாட்டு மண்ணிறக் கரடிகளின் உரோமத்தால் செய்து பின்னர் கறுப்புச் சாயம் பூசுகின்றனர். ஒரு முழுக் கரடியின் தோல் ஒரு தொப்பிக்கு மட்டுமே பயன்படுகின்றது. பிரித்தானியப் படைத்துறையினர் தமக்குத் தேவையான கரடித்தோல் தொப்பிகளைப் பிரித்தானியத் தொப்பி உற்பத்தி நிறுவனம் ஒன்றிடமிருந்து பெறுகின்றனர். இத் தேவைக்காக இந்நிறுவனம், ஒரு ஆண்டுக்கு 50 தொடக்கம் 100 வரையான கரடித் தோல்களை ஒன்றுக்கு £650 வீதம் கொடுத்து வாங்குகின்றனர். முறையாகப் பேணினால் இத் தொப்பிகள் பல பத்தாண்டுகள் வரை பயன்படக்கூடியவை. தற்போது பயன்பாட்டில் உள்ள சில தொப்பிகள் 100 ஆண்டுகளுக்கு மேற்பட்ட பழமை கொண்டவை.

1888 ஆம் அண்டு ஆகத்து 3 ஆம் தேதியிட்ட "த நியூ யார்க் டைம்சு", கரடித்தோல்களின் பற்றாக்குறை காரணமாகக் கரடித்தோல் தொப்பிகளின் பயன்பாடு படிப்படியாகக் கைவிடப்படலாம் எனச் செய்தி வெளியிட்டது. இக் கட்டுரையில் கரடித்தோல் தொப்பி ஒன்றுக்கு £7–5 வரை (2007 ஆம் ஆண்டுக் கணக்குப்படி இது £600) செலவாவதாகவும், இது, படை அணிவகுப்புத் தேவைகளுக்காவன்றி வேறு பயன் இல்லாத ஒன்று என்றும், பழைய வழக்கத்தைத் தக்கவைத்துக் கொள்வதற்கு இவ்வளவு செலவு ஆகிறது என்றும் அது குறிப்பிட்டுள்ளது.

1997 ஆம் ஆண்டில் ஒழுக்கம் சார்ந்த காரணங்களுக்காகக் கூடிய விரைவில் கரத்தோல் தொப்பியின் பயன்பாட்டைக் கைவிடப்போவதாகப் பாதுகாப்புக் கொள்வனவுக்கான பிரித்தானிய அமைச்சர் கில்பர்ட் பிரபு அறிவித்தார். ஆனால், இத்தொப்பிகளுக்கான மாற்றாக எதுவும் இருக்கவில்லை.

2005 ஆம் ஆண்டில், பாதுகாப்பு அமைச்சு, செயற்கை உரோமத்தால் செய்த தொப்பிகளைச் சோதனைக்காகப் பயன்படுத்துவதற்குத் தொடங்கியது. ஏற்கெனவே படைத்துறையில் பயன்பட்டு வந்த நீரெலி தொப்பிகளுக்கும், சிறுத்தைத் தோல்களுக்கும் பதிலாகச் செயற்கைப் பொருட்கள் பயன்பட்டு வருகின்றன. 2005 மார்ச்சு மாதத்தில், பாராளுமன்றத்தின் தொழிற்கட்சி உறுப்பினரான கிறிசு முல்லின், கரடித்தோல் தொப்பிகளை உடனடியாகத் தடை செய்யுமாறு கோரிக்கை விடுத்தார். இத்தொப்பிகளுக்கு எந்தவிதமான படைத்துறை முக்கியத்துவமும் கிடையாது என்றும், இதன் பயன்பாடு கொடூரத்தன்மை கொண்டது எனவும் அவர் குறிப்பிட்டார்.

விலங்குகளை நெறிமுறைப்படி நடத்துவதற்கான மக்கள் என்னும் விலங்குகளின் உரிமைகளுக்கான குழுவும் இத் தொப்பிகள் தொடர்ந்தும் பயன்பட்டு வருவதற்குத் தொடர்ந்தும் எதிர்ப்புத் தெரிவித்து வருகிறது. 2006 ஆம் ஆண்டில் புனித பால் பேராலயத்துக்கு அருகில் உள்ள புனித பால் ஹில் பகுதியில், இந்த அமைப்பச் சேர்ந்த 70 பேர் ஆடை எதுவும் இன்றி ஆர்ப்பாட்டம் செய்தனர். உண்மையான கரடித்தோலுக்குப் பதிலாகச் செயற்கைப் பொருட்களைப் பயன்படுத்துமாறு இவர்கள் கோரி வருகின்றனர்.

கரடிகளின் எண்ணிக்கையைக் கட்டுப்பாட்டுக்குள் வைப்பதற்கான, கனடா அரசாங்கத்தின் திட்டப்படி, தாயக இனுயிட் வேட்டைக்காரர்கள் ஆயிரக் கணக்கான கரடிகளைக் கொல்வதாகவும், இதில் 100 கரடிகளின் தோல்களை மட்டுமே தாம் பயன்படுத்துவதாகவும் படைத்துறை அதிகாரிகள் கூறுகின்றனர்.

1 பிரிவு ஆளுனரின் காவலர் - கானெக்ட்டிக்கட் தேசிய காவலர் - சடங்குமுறைப் பிரிவு



</doc>
<doc id="115945" url="https://ta.wikipedia.org/wiki?curid=115945" title="அன்னி மிஞிலி">
அன்னி மிஞிலி

அன்னி மிஞிலி என்பவள் சோசர் குடிமகள். 

இவள் வாழ்ந்த ஊர் அழுந்தை. 

இந்த அழுந்தை இக்காலத்தில் தேரழுந்தூர் என்று வழங்கப்படுகிறது. 

இவளது தந்தை ஆனிரை மேய்த்துக்கொண்டிருந்தான். அப்போது அவன் சற்றே கண்ணயர்ந்துவிட்டான். அப்போது அவனது பசு ஒன்று அருகில் பயறு விளைந்திருந்த வயலில் நுழைந்து மேய்ந்துவிட்டது. ஒன்றுமொழிக் கோசர் மன்றத்தில் கூடிக், கண் அயர்ந்த குற்றத்துக்காக அவனது கண்ணைத் தோண்டி எடுத்துவிட்டனர். அன்னிமிஞிலி கோசரைப் பழிவாங்க உறுதி பூண்டாள். உண்ணாமலும், நீராடி உடை மாற்றாமலும் படிவம் மேற்கொண்டாள். திதியனிடம் முறையிட்டாள். திதியன் கொடுமைப் படுத்திய ஒன்றுமொழிக் கோசரைக் கொன்றான். இந்த மகிழ்ச்சியில் திளைத்த அன்னிமிஞிலி தன் அழுந்தூர்த் தெருவில் பெருமிதத்தோடு நடந்து சென்றாள்.


</doc>
<doc id="115948" url="https://ta.wikipedia.org/wiki?curid=115948" title="குவானக்கோ">
குவானக்கோ

குவானக்கோ ("Guanaco") தென்னமெரிக்காவைத் தாயகமாகக் கொண்ட ஒட்டக இனத்தைச் சேர்ந்த ஒரு விலங்கு. பொதுவாக இது தோள் வரை 107 முதல் 122 செ.மீ உயரமும் (3.5 - 4 அடி) 90 கிலோ எடையும் இருக்கும். இதன் உடலின் மேற்பாகம் இளம் பழுப்பு நிறத்திலும் அடிப்பாகம் வெண்மையாகவும் இருக்கும். முகம் சாம்பல் நிறத்திலும் சிறிய நேரான காதுகளையும் கொண்டிருக்கும். குவானக்கோ என்னும் பெயர் தென்னமெரிக்க கெச்சுவா மொழிச் சொல்லான வனாக்கு என்ற சொல்லில் இருந்து தோன்றியதாகக் கூறப்படுகிறது.


</doc>
<doc id="115949" url="https://ta.wikipedia.org/wiki?curid=115949" title="விக்குன்யா">
விக்குன்யா

விக்குன்யா தென்னமெரிக்காவில் உள்ள உள்ள ஒட்டக இனத்தைச் சேர்ந்த ஒரு விலங்கு. உயிரியல் அடிப்படையில் இது இலாமாவிற்கு நெருக்கமானது. இது இதனுடைய முடிக்காக வளர்க்கப்படுகிறது. இவை குறைவான மயிர்களைக் கொடுத்தாலும், இதன் மயிர்கள் மிகவும் மென்மையாகவும் வெதுவெதுப்பாகவும் இருப்பதால், அவற்றினாற் செய்யப்பட்ட ஆடைகள் விரும்பி வாங்கப்படுகின்றன. மூன்றாண்டுகளுக்கு ஒருமுறைதான் வெட்ட முடியும் என்பதால் இதன் மயிரின் விலை மிகவும் அதிகமாகும்.

இன்கா காலந்தொட்டு விக்குன்யாக்கள் அரசின் சட்டப் பாதுகாப்புப் பெற்றுள்ளன. 1974-இல் அழியும் நிலையில் இருப்பதாக அறிவிக்கப்பட்டபோது வெறும் 6000 விலங்குகளே எஞ்சியிருந்தன. தற்போது, இவற்றின் எண்ணிக்கை 350,000 ஆகக் கூடியுள்ளது.

விக்குன்யா பெரு நாட்டின் தேசிய விலங்கு ஆகும். இது பெரு அரச சின்னத்திலும் இடம்பெற்றுள்ளது.


</doc>
<doc id="115954" url="https://ta.wikipedia.org/wiki?curid=115954" title="நெறிபிறழ்வு (உளவியல்)">
நெறிபிறழ்வு (உளவியல்)

நெறிபிறழ்வு ("perversion") என்பது இயல்பான பாலியல் செயற்பாடுகளுக்கு பிறழ்வான என்றவகையில் வழங்கப்பட்டு வருகின்றது. இது உளவியல் நோக்கில் பாலியல் தொடர்பான வேட்கைகளைக் (sexual desires) குறிப்பதாகும். இதன் அடிப்படையிலேயே மோகத்திரிபுகள் (pervertions) ஏற்படுகின்றன என்பர் அறிஞர். இவ்வாறான மோகம் என்பது பல நிலைகளில் அழைக்கப்பட்டு வருகின்றன. அவை, காட்சிமோகம் (exibitionism), பார்வைமோகம் (voyerism), சார்பொருள்மோகம் (fetishism), தன்மோகம் (narcissism) என்பனவாகும். பிறரைக் காமநோக்கில் பார்த்து இன்புறுவது பார்வைமோகம் எனப்படும். தன் அழகை, அங்கங்களைப் பிறருக்குக் காட்டுவது காட்சிமோகம். தன் காதலி, காதலன், பயன்படுத்திய பொருட்களைக் கண்டு காமுறுதல் சார்பொருள் மோகம். தன்னைத் தான் கண்டு தானே காமுறுதல், தன் அழகில் தானே மயங்குதல் தன்மோகம் எனப்படும்.


</doc>
<doc id="115956" url="https://ta.wikipedia.org/wiki?curid=115956" title="இழைநார்ப் பெருக்கம்">
இழைநார்ப் பெருக்கம்

இழைநார்ப் பெருக்கம் (Fibrosis) என்பது சீரடையும் அல்லது எதிர்வினையாற்றும் ஓர் உடற்குதி அல்லது திசுவின் இணைப்பிழையங்கள் கூடுதலாக உருவாக்கபடுதலாகும். இது அந்த உறுப்பின் அல்லது திசுவின் இணைப்பிழையங்கள் வழமையான பகுதியாக உருவாவதிற்கு மாறானது. கீழேயுள்ள உறுப்பு அல்லது திசுவினை வடிவத்தை முற்றிலும் நீக்கும் ஒன்றுபட்ட இழைமப்பெருக்கம் காயவடு ஆகும்.

வழமையான குணமடைதலும் சில நேரங்களில் இவ்வாறுக் குறிப்பிடப்படுகிறது எனினும் இத்தகைய பயன்பாடு மிகவும் அரிது.


</doc>
<doc id="115957" url="https://ta.wikipedia.org/wiki?curid=115957" title="வாசுதேவன்">
வாசுதேவன்

வாசுதேவன் என்பது இந்து சமயக் கடவுளான விஷ்ணு வின் பெயர்களில் முக்கியமான ஒன்று. பகவத்கீதை ஏழாவது அத்தியாயம் 19-வது சுலோகத்தில் 'வாசுதேவன்தான் எல்லாம்' என்று எவன் அறிகிறானோ அவன் மஹாத்மா என்றும், கிடைத்ததற்கரியவன் என்றும் சொல்லப்படுகிறது. வசுதேவருக்குத் தேவகியிடம் தோன்றிய மைந்தன் என்பது எளிய பொருள். விஷ்ணுவின் ஆயிரம் பெயர்களைப் பட்டியலிட்டுப் பாடும் புகழ்பெற்ற விஷ்ணு சஹஸ்ரநாமம் என்ற தோத்திரத்தில் வாசுதேவன் என்ற பெயர் மூன்று முறை வருகிறது. உரையாசிரியர்கள் இம்மூன்றுக்கும் மூன்று விதமாகப் பொருள் பகல்கின்றனர். மூன்றென்ன, பல பொருள் கொண்டது வாசுதேவ என்ற சொல். அதனில் 'வாசு', 'தேவ' என்று இரண்டு பகுதிகள் உள்ளன.

இப்பகுதி 'வஸ்' என்ற வடமொழி வேர்ச் சொல்லிலிருந்து முளைக்கின்றது. அதற்கு 'இருக்க', 'வசிக்க', 'குடியிருக்க', 'தங்க', '(நேரத்தை) கழிக்க அல்லது செலவிட' என்றெல்லாம் பொருள் சொல்லலாம். இவ்வேர்ச்சொல் 'வஸதி' என்று செயப்படுபொருள் குன்றிய வினைவிகற்பமாகவும், 'வாஸயதி' என்று செயப்படுபொருள் குன்றாவினைவிகற்பமாகவும் மாறும். 

எல்லாப்பொருட்களிலும் தான் நிலை பெற்றிருக்கிறார்; எங்கும் இருக்கிறார்; எல்லாவற்றினுள்ளும் உள்ளுறைபவராக இருக்கிறார். இவையெல்லாம் 'வஸதி' என்ற வினைவிகற்பத்திலிருந்து வரும் பொருள்கள். 

எல்லாவற்றையும் மறைக்கிறார் ("ஈஶாவாஸ்யமிதம் ஸ்ர்வம்") ; எல்லாமாயிருக்கும் தன்னை ஒருவரும் உணராதபடி தான் மறைந்திருந்து பல பல பொருள்களாகப் பார்க்கும்படி செய்கிறார்; தன் தன் வினைப்பயனுக் கேற்றவாறு அமைந்த உடல்களில் குடியிருக்கச் செய்கிறார்; நிலைத்த இருக்கையற்ற வான், மண் முதலிய ஐம்பூதங்களிடத்தில் தன் இருக்கையைப் பரவச் செய்து அவைகளுக்கு நிலைத்த தோற்றத்தை அளிக்கிறார்; தன்னைத் தாயாக ஆக்கிக்கொண்டு தன் மடிமேல் உலகனைத்தையும் வைத்துப் பரிவுடன் அணைத்துப் பாதுகாக்கிறார்; ஆதவன் தன் கதிர்களால் புவியனைத்தையும் சூழ்வதுபோல் தன் பெருமையால் உலகமுழுமையும் மூடி நிற்கிறார். இவை யெல்லாம் 'வாஸயதி' என்ற விகற்பத்திலிருந்து வரும் பொருள்கள்.

இப்பகுதி 'திவ்' என்ற வடமொழி வேர்ச்சொல்லிலிருந்து வருகிறது. அதற்கு 'விளங்க', 'பளபளக்க' 'எறிய', 'சூதாட', 'சொக்கட்டான் ஆட', 'விளையாட', 'பந்தயம் போட', 'வியாபாரம் செய்ய', 'விற்க', 'புகழ', 'விரும்ப' என்றெல்லாம் பொருள் சொல்லலாம்.

படைப்பு முதலியவற்றில் எல்லையில்லாதபடி விளையாடுபவர்; எதனையும் வெல்லும் எண்ணம் கொண்டவர்; ஒளிமிக்கவராக விளங்குபவர்; ஆனந்தப்படுபவர்; பெருமிதத்துடனிருப்பவர்; அழகுடன் துலங்குபவர்; எங்கும் செல்லும் திறமையுள்ளவர்; புகழப்படுபவர்; விரும்பப்படுபவர்; செயலாற்றுபவர்; ஜீவனாக ஒவ்வொரு உடலிலும் இருந்துகொண்டு உலக விவகாரங்களில் ஈடுபடுபவர். இவையெல்லாம் 'திவ்' என்ற வடமொழி வினைமூலத்தினின்று உண்டான 'தேவ' என்ற சொல்லினால் ஏற்படும் பொருள்கள். 

சிறுமையையே பெருமையாக மனிதனை நினைக்கும்படி செய்வதே அவரது பெரும் விளையாட்டு. விளையாடுவதால தேவன்.

'வாசு', 'தேவ' ஆகிய இருபகுதிகளும் சேர்ந்து 'வாசுதேவர்' என்று ஆவதால் திரண்ட பொருளாக ' எங்கும் உறைபவராக இருந்து எல்லோரையும் எப்பொழுதும் விளையாட்டாகவே காப்பவர்' என்று சொல்லலாம். 

சாதயாமி ஜகத் விஶ்வம் பூத்யா ஸூர்ய இவாம்ஶுபிஹி"ஆதவன் உலகைத் தன் ஒளிக்கதிர்களால் வியாபித்து மூடுகின்றான். அவ்விதம் மூடுகின்ற ஒளிக்கதிர்களை அறியாமல் ஒளிக்கதிர்களால் விளக்கம் பெறும் உலகை மட்டுமே காண்கிறோம். ஆண்டவன் தன் பெரும் சக்தியான மாயையாகிய பெருமையால் உலகை மூடுகிறார். 

சங்கர்ஷணர் (அழித்தல்), அனிருத்தன் (காத்தல்), பிரத்யுமனன் (படைத்தல்) என்ற வியூக நிலையிலுள்ள மூவருக்கும் மேம்பட்டவராயும் தலைவராகவும் உள்ள வாசுதேவர் என்பவர் பரம்பொருளே, என்கிறார் ஆதி சங்கரர்.வைணவ மரபில், வாசுதேவரை பரவாசுதேவர் என்று வழங்குவர்.பரவாசுதேவர், சங்கர்ஷணர், அனிருத்தர், பிரத்யும்னர் என்ற பெயர்களில், நாராயணனாகிய பரம்பொருள் தன்னையே இந்நால்வராக்கிக்கொண்டு படைப்பு முதலிய தொழில்களில் ஈடுபடுகிறார்; பரவாசுதேவர் மற்ற மூவருடைய பணிகளுக்கு தலைவராக இருக்கிறார். ஆகமத்தை ஒட்டி நடக்கும் வைணவ ஆலய வழிபாட்டில் இந்த வியூக நிலைக்கும் பெயர்களுக்கும் அதிக இடம் உள்ளது.

இன்னும், இந்த வியூகமே பன்னிரண்டாக விரிந்து கேசவ, நாரயண, மாதவ, கோவிந்த, விஷ்ணு, மதுசூதன, திரிவிக்ரம, வாமன, ஶ்ரீதர, ஹ்ருஷீகேச, பத்மநாப, தாமோதர என்ற பெயர்களுடன் விளங்குகிறது.



</doc>
<doc id="115963" url="https://ta.wikipedia.org/wiki?curid=115963" title="டி மாவர்-லாப்லாசு தேற்றம்">
டி மாவர்-லாப்லாசு தேற்றம்

கணிதத்தின் ஒரு பிரிவான புள்ளியியலின் நிகழ்தகவுக் கோட்பாட்டில், டி மாவர் - லாப்லாசு தேற்றம் ("de Moivre–Laplace theorem") ஒரு ஈருறுப்புப் பரவலானது சில நிபந்தனைகளின் கீழ் எவ்வாறு இயல்நிலைப் பரவலாக மாறுகிறது என்பதைப் பற்றிக் கூறுகிறது. இத்தேற்றம் |மைய எல்லைத் தேற்றத்தின் ஒரு சிறப்பு வகையாகும். 

இத்தேற்றத்தின் கூற்றின்படி, "n" பெர்னெளலி முயற்சிகளில் ஒவ்வொரு முயற்சியிலும் வெற்றியின் நிகழ்தகவு "p" எனவும், கிடைக்கக் கூடிய வெற்றிகளின் எண்ணிக்கையை சமவாய்ப்பு மாறியாகவும் எடுத்துக் கொண்டால் அச்சமவாய்ப்பு மாறியின் நிகழ்தகவுப் பரவல் ஒரு ஈருறுப்புப் பரவலாகும். இப்பரவலின் சராசரி "np" , திட்டவிலக்கம் formula_1 ஆகும். இதில் "n" ன் மதிப்பு மிக அதிகமாகும்போது இன்னும் சில நிபந்தனைகளுக்கு உட்பட்டு ஈருறுப்பு பரவல், இயல்நிலைப் பரவலாகத் தோராயப்படுத்தப்படுகிறது.

டி மாவரின், "தி டாக்ட்ரின் ஆஃப் சான்சஸ்" (The Doctrine of Chances) புத்தகத்தின் இரண்டாம் பதிப்பில் இத்தேற்றம் வெளியானது. அப்புத்தகத்தில் பெர்னெளலியின் முயற்சிகள் என்ற சொல் பயன்படுத்தப்படவில்லையென்றாலும் ஒரு நாணயத்தை 3600 முறை சுண்டும்போது கிடைக்கக் கூடிய தலைகளின் எண்ணிக்கையின் நிகழ்தகவுப் பரவலைப் பற்றி டி மாவர் குறிப்பிட்டு எழுதியுள்ளார்.

"n" ன் மதிப்பு அதிகமாகும்போது "np" ன் அண்மைப்பகுதியில் அமையும் "k" க்கு

அதாவது, formula_3 எனும்போது இடது மற்றும் வலதுபுறங்களின் விகிதம் ஒன்றை நெருங்குகிறது.

ஸ்டெர்லிங் சூத்திரப்படி ஒரு மிகப் பெரிய எண்ணின் தொடர் பெருக்கலைக் கீழ்க்கண்டவாறு தோரயப்படுத்தலாம்.
அல்லது:

எனவே

,இப்பொழுது
ஃ   formula_9




பின்வரும் மடக்கை விரிவுகளைப் பயன்படுத்த:-

( formula_24,

(n இன் மதிப்பு அதிகமாகும்போது x இன் மதிப்பு பூச்சியத்தை நெருங்கும் என்பதால் மூன்றுக்கும் அதிகமான x இன் அடுக்குகளை விட்டுவிடலாம்.) 



</doc>
<doc id="115967" url="https://ta.wikipedia.org/wiki?curid=115967" title="2011 தமிழ்நாடு நில அபகரிப்பு வழக்குகள்">
2011 தமிழ்நாடு நில அபகரிப்பு வழக்குகள்

தமிழ்நாடு நில அபகரிப்பு வழக்குகள் என்பது ஜெ. ஜெயலலிதா தலைமையிலான அதிமுக அரசு 2011 ஆம் ஆண்டு பதவியேற்றவுடன் பொதுமக்களிடமிருந்து சட்டத்திற்கு புறம்பாக அபகரிக்கப்பட்ட அல்லது ஆக்கிரமிப்பு செய்யப்பட்ட நிலங்களை உரியவர்களிடமே ஒப்படைப்பதற்காக எடுக்கப்பட்ட சட்டப்பூர்வ நடவடிக்கைகளைக் குறிக்கிறது.

தமிழ்நாட்டிலுள்ள நில உரிமையாளர்களிடமிருந்து நிலத்திற்கான முழுத்தொகையைக் கொடுக்காமலோ அல்லது போலி ஆவனங்கள் தயாரித்தோ அல்லது மிரட்டியோ நிலத்தைச் சட்டத்திற்குப் புறம்பாக அபகரித்துக் கொள்தல் அல்லது ஆக்கிரமிப்பு செய்து கொள்தல் போன்ற நடவடிக்கைகள் தமிழ்நாடு முழுவதும் பரவலாக 2006-2011 காலகட்டத்தில் (திமுக ஆட்சிகாலத்தில்) அதிகமாக நடைபெற்றதாக் தமிழக அரசு குற்றம் சாட்டியது. இப்படி நிலங்களை இழந்த நிலங்களின் உரிமையாளர்கள் கொடுத்த புகார்களின் மேல் பதிவு செய்யப்படும் வழக்குகள், அதன் மீதான நடவடிக்கைகள் ”தமிழ்நாடு நில அபகரிப்பு வழக்குகள்” என்று அழைக்கப்படுகின்றன. நில அபகரிப்பு புகார்களை விசாரிப்பதற்காக சூலை 10, 2011 அன்று தமிழக அரசு தனிப்பிரிவு ஒன்றை நிறுவியது. அதன்படி காவல் துறையில், தனியாக சிறப்பு பிரிவு ஒன்று காவல் தலைமை அலுவலகத்திலும், ஒவ்வொரு மாவட்டத்திலும் இயங்கும்.

அதிமுக 2011 ஆம் ஆண்டின் தமிழ்நாடு சட்டமன்றத் தேர்தலுக்கான தேர்தல் அறிக்கையில் 'கருணாநிதியின் குடும்பத்தினராலும், தி.மு.க., அமைச்சர்களாலும், அவர்களது கூலிப்படைகளாலும் மக்களை அநியாயமாக மிரட்டி, பறிக்கப்பட்ட நிலங்கள் மற்றும் சொத்துக்களை மீட்டு, உரியவர்களிடம் திருப்பிக் கொடுக்க தீவிர நடவடிக்கை எடுக்கப்படும்' என்று தெரிவித்திருந்தது. இதன்படி அதிமுக தலைமையிலான அரசு 2011 ஆம் ஆண்டு பதவியேற்றவுடன் பொதுமக்களிடமிருந்து சட்டத்திற்கு புறம்பாக அபகரிக்கப்பட்ட அல்லது ஆக்கிரமிப்பு செய்யப்பட்ட நிலங்களை உரியவர்களிடமே ஒப்படைப்பதற்காக எடுக்கப்பட்ட சட்டப்பூர்வ நடவடிக்கைப் பற்றியதாகும். நில அபகரிப்பு புகார்களை விசாரிப்பதற்காக சூலை 10 அன்று தமிழக அரசு தனிப்பிரிவு ஒன்றை நிறுவியது. அதன்படி காவல் துறையில், தனியாக சிறப்புப் பிரிவு ஒன்று காவல்துறையின் மாவட்டத் தலைமை அலுவலகத்திலும் தொடங்கப் பெற்று செயல்பட்டு வருகிறது.




















திமுகவினரை மட்டுமே குறிவைத்து நில அபகரிப்பு வழக்குகள் தொடரப்படுவதாகவும், 2006 முதல் 2011 வரையிலான சம்பவங்கள் மட்டுமே விசாரிக்கப்படுவதாகவும், 2001ஆம் ஆண்டிலிருந்து நடைபெற்ற குற்றங்கள் பற்றி விசாரிக்கப்படவில்லை என்று குற்றம்சாட்டி தமிழ்நாடு ஆளுநரை சந்தித்து திமுக சார்பில் புகார் அளிக்கப்பட்டது.



சோழிங்கநல்லூர் தொகுதி தமிழ்நாடு இளைஞர் காங்கிரஸ் நிர்வாகிகள் கந்தன், முரளி ஆகியோர் ஆவணங்களைத் திருடி போலி ஆவணங்கள் தயாரித்து பொதுமக்களை மிரட்டி வந்ததாக புகார் அளிக்கப்பட்டது. அதனைத் தொடர்ந்து அவர்கள் இருவரும் குண்டர் சட்டத்தில் கைது செய்யப்பட்டனர்.

முன்னாள் பாமக சட்டமன்ற உறுப்பினர் மருத்துவர் நெடுஞ்செழியன் காந்தி டிரஸ்ட் நிலத்தை அபகரித்ததாக பொத்தனூர் மக்கள் குடிமை இயத்தை சேர்ந்த மதியழகன் என்பவர் புகார் கொடுத்ததின் பேரில் கைது செய்யப்பட்டார்.




</doc>
<doc id="115970" url="https://ta.wikipedia.org/wiki?curid=115970" title="மூலமறியா தான்தோன்றி">
மூலமறியா தான்தோன்றி

மூலமறியா தான்தோன்றி (Idiopathic) என்ற பெயரடை மருத்துவத்தில் முதன்மையாக "தானாகவே வெளிப்பட்ட " அல்லது "ஓர் தெளிவற்ற அல்லது அறியாத காரணி" எனக் குறிப்பிடப் பயன்டுத்தப்படுகிறது. இதன் ஆங்கிலமூலம் இடியோதிக் என்ற சொல் கிரேக்க மொழியில் இடியோசு (ἴδιος) "தானே" என்றும் + பாதோசு (πάθος) "துன்பம்" என்றும்இணைந்து "தானே தோன்றும் நோய்" எனப் பொருள் தருகிறது. இது நோய் வகைப்பாட்டியலில் வரையறுக்கப்படும் ஓர் கலைச்சொல்லாகும். சில மருத்துவச் சூழல்களில் நோய்க்கான ஒருசில காரணங்கள் அறியப்பட்டிருக்கலாம்; இருப்பினும் குறிப்பிட்ட விழுக்காடு நோயாளிகளில் நோய்க்காரணம் உடனடியாக அறியப்படாமலோ வரையறுக்கப்படாமலோ இருக்கலாம். இத்தகைய நேரங்களில், மூல காரணம் அறியப்படாது மூலமறியா நோய்த்தன்மை எனப்படும். 

சில நோய்த்தன்மைகளுக்கு கூடுதல் விழுக்காடு நேரங்களில் மருத்துவ சமூகத்தால் மூலகாரணம் அறியப்படாமல் உள்ளது ; வேறுசில நோய்த்தன்மைகளுக்கு மூலமறியா தான்தோன்றி விழுக்காடு குறைவாக உள்ளது. மருத்துவ அறிவியல் ஆய்வுகள் ஒரு குறிப்பிட்ட நோய் அல்லது நோய்த்தன்மை குறித்து மேம்படும்போது மூலகாரணங்கள் அறியப்பட்டு "மூலமறியா தான்தோன்றி" விழுக்காடு குறைந்து வரும்.


</doc>
<doc id="115971" url="https://ta.wikipedia.org/wiki?curid=115971" title="கடைசல் இயந்திரம்">
கடைசல் இயந்திரம்

இயந்திரங்களின் தாய் என்று அழைக்கப்படும் கடைசல் இயந்திரம் தொழிற்சாலைகளில் அதிக அளவில் பயன்படுத்தப்படும் ஒரு இயந்திரம் ஆகும். கடைசல் இயந்திரம் மூலப்பொருளை உருளடிப்படை உருவத்திற்கு மாற்ற உதவுகிறது. இங்கிலாந்து நாட்டைச் சேர்ந்த ஹென்றி மாட்ஸ்லே என்ற பொறியாளர் 1797-ஆம் ஆண்டு மரை வெட்டும் கடைசல் இயந்திரத்தை வடிவமைத்தார். இன்றைய நவீன கடைசல் இயந்திர வளர்ச்சிக்கு இவரது கண்டுபிடிப்பே அடிப்படை ஆகும்.


இதன் மூலம் செய்யக்கூடிய வினைகள்:




இக்கடைசல் இயந்திரங்கள் இல்லாமல் 18ஆம் நூற்றாண்டில் தொழிற்புரட்சி நடந்திருக்க இயலாது. மரபு சார்ந்த வகைகள் என்று தற்போது வகைப்படுத்தப்படும் இயந்திரங்களான இக்கடைசல் இயந்திரம் மற்றும் அலைவு மைய இயந்திரங்கள் போன்றவை தொழிற்புரட்சியில் பெரும் பங்கு வகித்தவை. கடைசல் இயந்திரம் தவிர்த்து அகழ் இயந்திரமும் உள் எரி பொறி, நீராவிப் பொறி போன்ற முக்கியப் பொறிகளில் துளையிடுவதற்கு பயன்படுத்தப்பட்டன.

=வெளி இணைப்புகள் காணொளி=
இவ்வெளி இணைப்பின் வலப்பக்கம் வரும் காணொளிகள் அனைத்தும் இவ்வெந்திரம் தொடர்பானதே.


</doc>
<doc id="115972" url="https://ta.wikipedia.org/wiki?curid=115972" title="நடுவமெரிக்கப் பிரமிடுகளின் பட்டியல்">
நடுவமெரிக்கப் பிரமிடுகளின் பட்டியல்

இது நடுவமெரிக்கப் பிரமிடுகள் பட்டியல் என்னும் தலைப்பிலான இப்பக்கம் நடுவமெரிக்காவில் உள்ள பிரமிடுகள் அல்லது சடங்குசார் அமைப்புகளின் பட்டியல் ஆகும். பிரமிடுகள் என்று அழைக்கப்பட்டாலும், இவ்வமைப்புக்களில் பல உண்மையில் பிரமிடுகள் அல்ல. மெக்சிக்கோவிலும், நடுவமெரிக்காவின் பிற பகுதிகளிலும், இவ்வகை அமைப்புக்கள் பல்வேறு பாணிகளில் அமைந்தனவாக நூற்றுக்கணக்கில் உள்ளன. இவை, ஒல்மெக், மாயன், தொல்தெக், அசுட்டெக் போன்ற பல்வேறு கொலம்பசுக்கு முற்பட்ட பண்பாடுகளைச் சேர்ந்த மக்களால் அமைக்கப்பட்டவை. இவற்றுட் பல இது போன்ற பல கட்டிடங்களை அமைத்த நகர அரசுகளால் கட்டப்பட்டவை. ஒவ்வொரு நகர அரசும் தனித்துவமான பாணிகளில் அமைந்த கட்டிடங்களைக் கட்டியுள்ளன. இவற்றுட் பெரும்பலானவை, கற்களும் சாந்தும் கொண்டு அமைக்கபட்டவை. எனினும் இவற்றுட் காலத்தால் முந்தியவையான சில கட்டிடங்கள் மண்ணால் ஆனவை.



</doc>
<doc id="115973" url="https://ta.wikipedia.org/wiki?curid=115973" title="கிறிஸ்து பெயராக்கம்">
கிறிஸ்து பெயராக்கம்

கிறிஸ்து பெயராக்கம் ("Christogram") என்பது இயேசு கிறிஸ்துவின் பெயரைக் குறிக்க ஒன்று அல்லது பல எழுத்துக்களை இணைத்து உருவாக்கப்படுகின்ற கிறித்தவ அடையாளம் ஆகும். வெவ்வேறு கிறித்தவ சபைகள் வெவ்வேறு அடையாளங்களைக் கொண்டு இயேசு கிறித்துவைக் குறிப்பிடுகின்றன. எடுத்துக்காட்டாக, "IHS" என்னும் பெயராக்கம் இயேசுவின் திருப்பெயரைக் குறிக்கவும், "ICXC" என்னும் பெயராக்கம் கிறிஸ்துவைக் குறிக்கவும் பயன்படுகின்றன.

கீழைத் திருச்சபையில் மிகப் பெரும்பான்மையாகப் பயன்படுத்தப்படும் கிறிஸ்து பெயராக்கம் "ICXC" என்னும் கிரேக்க வடிவம் ஆகும். இது "இயேசு கிறிஸ்து" என்னும் பெயரின் சுருக்கம் ஆகும். இது ΙΗΣΟΥΣ ΧΡΙΣΤΟΣ ("IHCOYC XPICTOC") (Iesous Christos) என்னும் இரு கிரேக்க சொற்கள் ஒவ்வொன்றின் முதல் எழுத்தையும் இறுதி எழுத்தையும் கொண்டு ஆக்கப்பட்டது. திருப்படிமங்களில் இப்பெயராக்கம் இரண்டாகப் பிரிக்கப்பட்டு, படிமத்தின் இடப்புறம் "IC", வலப்புறம் "XC" என்று எழுதப்படுவதுண்டு. இது புனிதம் நிறைந்த பெயர் என்பதைக் குறிக்க எழுத்துகளின் மேல் கோடு இடுவது வழக்கம்.

இப்பெயர் "இயேசு கிறிஸ்து வெல்கிறார்" என்னும் பொருளைக் குறிக்க "ICXC NIKA" என்று எழுதப்படுவதும் உண்டு. இயேசு கிறிஸ்துவை "ஆண்டவர்" எனச் சித்தரிக்கும் கீழைச் சபைப் படிமங்களில் அவருடைய வலது கை விரல்கள் IC, X, C எனக்குறிப்பன போல எழுதப்படுவது வழக்கம்.

இலத்தீன் மொழி மரபைச் சார்ந்த மேலைக் கிறித்தவ சபைகளிடையே, நடுக்கால ஐரோப்பாவில் தொடங்கி இன்றும் கத்தோலிக்கர் மற்றும் புரட்டஸ்தாந்து சபையினர் நடுவில் வழக்கமாக "IHS" அல்லது "IHC" என்னும் கிறிஸ்து பெயராக்கம் பயன்படுகிறது. இந்த எழுத்துகள் "இயேசு"வைக் குறிக்கும் கிரேக்கப் பெயரின் முதல் மூன்று எழுத்துகள் ஆகும். அவை "அயோட்டா-ஏட்டா-சிக்மா" (iota-eta-sigma) என்னும் மூன்று எழுத்துகள்.

கிரேக்கத்தில் "அயோட்டா" எழுத்து "I" எனவும், "ஏட்டா" எழுத்து "H" எனவும், "சிக்மா" எழுத்து பிறைவடிவில் "C" என்றோ அல்லது சொல்லிறுதியில் வரும்போது "S" என்றோ எழுதப்படும். இலத்தீன் அரிச்சுவடியில் "I" என்னும் எழுத்தும் "J" என்னும் எழுத்தும் 17ஆம் நூற்றாண்டுவரை முறையாக வேறுபடுத்தப்படாதிருந்ததால், "JHS", "JHC" எனும் வடிவங்களும் "IHS", "IHC" எனும் வடிவங்களும் தம்முள் இணையானவையே.

"IHS" என்னும் கிறிஸ்து பெயராக்கத்தை "Iesus Hominum Salvator" என்னும் இலத்தீன் சொற்றொடரின் சுருக்கமாகக் கொண்டு விளக்குவதும் உண்டு. இச்சொற்றொடருக்கு "இயேசு மனிதரின் மீட்பர்" என்பது பொருள். மேலும் "IHS" என்னும் கிறிஸ்து பெயராக்கத்திற்கு "In Hoc Signo" என்னும் இலத்தீன் விளக்கம் தருவதும் உண்டு. இதற்கு "இந்த அடையாளத்தின் வழியாக" ("In This Sign") என்பது பொருள். மன்னன் காண்ஸ்டன்டைன் தம் எதிரிகளை எதிர்த்துப் போரிட்டபோது அவர் சிலுவை அடையாளத்தைக் கொடியாகக் கொண்டுசென்று போரிட்டால் வெற்றியடைவார் என்று ஒரு காட்சியில் அறிந்ததாக ஒரு கதை உண்டு. அக்கதையின் பின்னணியில் தரப்படும் விளக்கமே "இந்த அடையாளத்தின் வழியாக" என்பதாகும். இத்தகைய விளக்கங்களைப் "பிற்பெயராக்கங்கள்" (backronyms) என்பர்.

இயேசுவின் பெயரைக் குறிக்கும் "IHS" என்னும் பெயராக்கம் மக்களிடையே பரவ புனித சீயேனா பெர்னார்தீனோ (Saint Bernardino of Siena) முக்கிய பங்களித்தார். சூரியனைப் பின்னணியாகக் கொண்டு இப்பெயராக்கம் செய்து, இயேசு என்னும் பெயர் அனைத்திலும் சிறந்தது என்று அவர் குறிப்பிட்டார்.

பின்னர், இயேசுவின் பெயரைக் குறிக்கும் "IHS" என்னும் பெயராக்கத்தை இயேசு சபையினர் தமதாக்கி, அது உலகெங்கும் பரவ வழிகோலினர்.

இயேசு சிலுவையில் அறையப்பட்டபோது பிலாத்துவின் கட்டளைப்படி சிலுவையில் ஒரு குற்ற அறிக்கை எபிரேயம், கிரேக்கம், இலத்தீன் ஆகிய மொழிகளில் எழுதிவைக்கப்பட்டது. இலத்தீன் தொடர் "Iesous Nazarenus Rex Iudaeorum" என்றிருந்தது. அதன் சுருக்கச் சொல்லாக்கம் INRI என வரும் அதன் பொருள்: நாசரேத்து இயேசு யூதர்களின் அரசன் என்பதாகும் (காண்க: யோவான் 19:19). இப்பெயர் வழக்கமாக இயேசுவைத் தாங்கும் சிலுவையில் எழுதப்பட்டிருக்கும்.

இயேசுவுக்குத் "திருப்பொழிவு பெற்றவர்" என்னும் சிறப்புப் பெயர் விவிலியத்தில் உண்டு. அது எபிரேயத்தில் "மெசியா" எனவும் கிரேக்கத்தில் Christos எனவும் வரும். இக்கிரேக்கச் சொல்லில் உள்ள "கி" (Chi), "றோ" (Rho) என்னும் முதல் இரு எழுத்துக்களும் கிரேக்கத்தில் முறையே "X" எனவும் "P" எனவும் எழுதப்படும். இவ்வாறு ☧ (XP) என்னும் அடையாளம் "கிறிஸ்து" (திருப்பொழிவு பெற்றவர்) என்னும் பொருளில் இயேசுவுக்கு அடைமொழியாயிற்று.

கிரேக்க மொழியில் "இக்துஸ்" (ΙΧΘΥΣ, ἰχθύς = ikhthús, ichtus) என்னும் சொல் "மீன்" என்று பொருள்படும். இந்த கிரேக்கச் சொல்லில் அடங்கியுள்ள ஐந்து எழுத்துகளையும் தனித்தனியே பிரித்து அவை ஒவ்வொன்றும் தனித்தனிச் சொற்களின் முதல் எழுத்துக்கள் என்று கொண்டு விளக்கம் அளிப்பது வழக்கம். அதன் விவரம் இதோ:

கிரேக்க மொழியின் முதல் எழுத்து ஆல்ஃபா (Alpha) et எனவும் இறுதி எழுத்து ஒமெகா (Omega) என்றும் பெயர் கொண்டுள்ளன. அவற்றை α - ω என்று சிறிய எழுத்திலும் A - Ω என்று பெரிய எழுத்திலும் குறிப்பர். இயேசுவே அனைத்தின் முதலும் நிறைவும் (தொடக்கமும் முடிவும்) என்னும் பொருளில் அவரை ஆல்ஃபாவும் ஒமெகாவும் (அகரமும் னகரமும்) என்பது கிறித்தவ வழக்கம்.


</doc>
<doc id="115980" url="https://ta.wikipedia.org/wiki?curid=115980" title="ஃபியூமரிக் அமிலம்">
ஃபியூமரிக் அமிலம்

ஃபியூமரிக் அமிலம் (Fumaric acid) (அ) "மாறுபக்க"-பியூட்டீன்டையோயிக் அமிலம் ஒரு வேதிச் சேர்மமாகும். இதன் வாய்பாடு: HO2CCH=CHCO2H. இந்த வெண் திண்மச் சேர்மம் நிறைவுறா டைகார்பாக்சிலிக் அமிலங்களின் இரண்டு மாற்றியங்களில் ஒன்றாகும். மற்றொன்று, மேலியிக் அமிலமாகும். ஃபியூமரிக் அமிலத்தில் கார்பாக்சிலிக் அமிலத்தொகுதிகள் மாறுபக்கத்திலும், மேலியிக் அமிலத்தில் ஒரேப்பக்கத்திலும் உள்ளன. ஃபியூமரிக் அமிலம் பழச் சுவையைக் கொண்டது. இதன் உப்புகளும், மணமியங்களும் ஃபியூமரேட்டுகள் என்றழைக்கப்படுகின்றன. ஃபியூமரிக் அமிலம், அமிலத் தன்மை சீராக்கியாக உணவுச் சேர்ப்பில் உபயோகப்படுத்தப்படுகின்றது (E எண்: E297).


</doc>
<doc id="115981" url="https://ta.wikipedia.org/wiki?curid=115981" title="இடையமெரிக்கப் பண்பாட்டுப் பகுதி">
இடையமெரிக்கப் பண்பாட்டுப் பகுதி

இடையமெரிக்கப் பண்பாட்டுப் பகுதி அல்லது இடை அமெரிக்கப் பண்பாட்டுப் பகுதி அல்லது மெசோ-அமெரிக்கா ("Mesoamerica" அல்லது "Meso-America") என்பது அமெரிக்கக் கண்டத்தில் உள்ள ஒரு பண்பாட்டுப் பகுதி ஆகும். இது நடு மெக்சிக்கோவில் இருந்து பெலீசு, குவாதமாலா, எல் சல்வடோர், ஒண்டூராசு, நிக்கராகுவா, கொசுத்தாரிக்கா ஆகிய நாடுகள் வரை பரந்துள்ளது. 16 ஆம் , 17 ஆம் நூற்றாண்டுகளில் எசுப்பானியக் குடியேற்றம் ஏற்படுவதற்கு முன்னர் இப் பகுதியில் பல கொலம்பசுக்கு முற்பட்ட சமுதாயங்கள் செழிப்புற வாழ்ந்துள்ளன. 

வரலாற்றுக்கு முந்திய காலத்தில் இப்பகுதியில், பல வேளாண்மை ஊர்களும், பெரிய, சடங்குசார்ந்த அரசியல்-சமயத் தலைநகரங்களும் இருந்தன. இந்தப்பகுதி, அமெரிக்காக் கண்டத்தின் மிகச் சிக்கலானதும், உயர் முன்னேற்றம் அடைந்ததுமான பல பண்பாடுகளைக் கொண்டிருந்தது. இவற்றுள், ஒல்மெக், சப்போட்டெக், தியோத்திகுவாக்கன், மாயன், மிக்சுட்டெக், டோட்டோனாக், அசுட்டெக் போன்றவை அடங்கும்.
"இடையமெரிக்கா" என்னும் சொல் "மெசோஅமெரிக்கா" "(Mesoamerica)" என்னும் கிரேக்கச் சொல்லுக்கு இணையான தமிழ்ச் சொல். அமெரிக்காவின் ஒரு பகுதியை ஒருங்கே குறிப்பதற்காக, செருமானிய இனப்பண்பாட்டியலாளர் பால் கெர்ச்சோஃப் என்பவர் இச்சொல்லை முதன் முதலில் பயன்படுத்தினார். இன்றைய தென் மெக்சிக்கோ, குவாத்தமாலா, பெலீசு, எல் சல்வடோர், மேற்கு ஒண்டூராசு, நிக்கராகுவாவின் பசுபிக் தாழ்நிலப் பகுதிகள், வடமேற்குக் கொசுத்தாரிக்கா ஆகியவற்றை உள்ளடக்கிய பகுதியில் நிலவிய பல்வேறு கொலம்பசுக்கு முந்திய பண்பாடுகள் இடையே ஒத்ததன்மைகள் இருப்பதைக் கெர்ச்சோஃப் கவனித்தார். 20 ஆம் நூற்றாண்டின் முற்பகுதியில் நிலவிய தொல்லியல் கோட்பாடுகளுக்கு அமையவும், ஏறக்குறைய ஓராயிரம் ஆண்டுகளாக இப்பகுதிக்கு உள்ளிருந்தும் வெளியில் இருந்து இடம்பெற்ற தொடர்புகளினால் ஏற்பட்ட பண்பாட்டு ஒப்புமைகளை அடிப்படையாகக் கொண்டும், இப் பகுதியை அவர் ஒரு பண்பாட்டுப் பகுதி என வரையறுத்தார். 

இப் பண்பாட்டு ஒப்புமைகளுள், நிலையான வாழ்க்கை முறைக்கான மாற்றம், வேளாண்மை, இருவித காலக்கணிப்பு முறைகள், 20 ஐ அடிப்படையாகக் கொண்ட எண்முறை, படவெழுத்து முறை, பல்வேறு வகையான பலி கொடுத்தல் செயற்பாடுகள், சிக்கலான பொதுக் கருத்தியல்சார் கருத்துருக்கள் என்பனவும் அடங்கும். இப்பகுதியில் வழங்கும் மொழிகளிடையே உள்ள இலக்கணக் கூறுகளின் ஒப்புமையை அடிப்படையாகக் கொண்டு இது ஒரு மொழியியல் பகுதி எனவும் காட்டப்பட்டுள்ளது. 

தொல்லியல், இனவரலாற்றியல் துறைகளுக்கு அப்பால், இச் சொல் தற்காலத்தில், நடு அமெரிக்க நாடுகளையும், மெக்சிக்கோவின் ஒன்பது தென்கிழக்கு மாநிலங்களையும் உள்ளடக்கிய இடையமெரிக்கப் பகுதி என்னும் பொருளாதாரப் பகுதியையும் குறிக்கும்.

இடையமெரிக்கப் பண்பாட்டுப் பகுதி, 10°, 22° குறுக்குக் கோடுகளுக்கு இடையே காணப்படுவதும், வட அமெரிக்காவையும், தென்னமெரிக்காவையும் இணைப்பதுமான நிலத்தொடுப்புப் பகுதியில் அமைந்துள்ளது. நடுவமெரிக்கா, சூழல்மண்டலங்கள், இடக்கிடப்பு வலயங்கள், சூழல் அமைவு என்பவற்றை உள்ளடக்கிய சிக்கலான ஒரு சேர்க்கையாக அமைந்துள்ளது. தொல்லியலாளரும், மானிடவியலாளருமான மைக்கேல், டி. கோ (Michael D. Coe) என்பவர் இவ்வாறான சூழ்நிலைக் கூறுகளைத் "தாழ்நிலங்கள்", "உயர்நிலங்கள்" என இரண்டு பெரும் பிரிவுகளாகப் பிரித்துள்ளார். இவ்வகைப்பாட்டில் கடல் மட்டத்துக்கும் அதிலிருந்து 1000 மீட்டர் உயரத்துக்கும் இடைப்பட்ட பகுதிகள் தாழ்நிலங்கள் எனவும், கடல்மட்டத்தில் இருந்து 1000 மீட்டர்களுக்கும், 2000 மீட்டர்களுக்கும் இடையில் உள்ளவை உயர்நிலங்கள் எனவும் வரையறுக்கப்பட்டுள்ளன. தாழ்நிலப் பகுதிகளில்; பசிபிக் கடல், மெக்சிக்கோ குடா, கரிபியக் கடல் ஆகியவற்றின் கரையோரப் பகுதிகளில் காணப்படுவது போலவே; தாழ்வெப்பமண்டலக் காலநிலையும், வெப்பமண்டலக் காலநிலையும் நிலவுகின்றன. உயர்நிலப் பகுதியில் இதைவிடக் கூடிய அளவில் காலநிலை மாறுபாடுகள் காணப்படுகின்றன. உலர் வெப்பமண்டலக் காலநிலை தொடக்கம், குளிரான மலைப்பகுதிக் காலநிலை வரை இப்பகுதியில் காலநிலைகள் பல்வேறுபட்டுக் காணப்படுகின்றன. எனினும், முதன்மையாகக் காணப்படுவது, மிதமான மழைவீழ்ச்சியுடனும் இதமான வெப்பநிலையுடனும் கூடிய மிதவெப்பமண்டலக் காலநிலையாகும். மழை வீழ்ச்சியும் பல்வேறுபட்டுக் காணப்படுகின்றது. ஒவக்சாக்கா, வட யுக்கட்டான் பகுதிகள் உலர்வானவையாகவும், தெற்கே பசிபிக், கரிபியக் கரையோரமாக அமைந்த பகுதிகள் ஈரவலயப் பகுதிகளாகவும் உள்ளன.

இடையமெரிக்கப் பண்பாட்டுப் பகுதியின் இடக்கிடப்பு பெருமளவுக்கு வேறுபாடுகளை உடையதாக உள்ளது. மெக்சிக்கோப் பள்ளத்தாக்கைச் சூழ அமைந்துள்ள உயரமான மலைச் சிகரங்கள், மத்தியில் அமைந்த சியெரா மாட்ரே மலைகள் என்பவை தொடக்கம், வட யுக்கட்டான் தீவக்குறையில் உள்ள தாழ்வான சமவெளிகள் வரை பல இடக்கிடப்பு வகைகளை இங்கே காணலாம். இடையமெரிக்காவில் உள்ள மிக உயரமான மலை பிக்கோ டி ஒரிசாபா ஆகும். ஒரு உறங்கு எரிமலையான இது, புவேப்லாவுக்கும் வேராக்குரூசுக்கும் இடையில் உள்ள எல்லைப் பகுதியில் அமைந்துள்ளது. இதன் உயரம் 5,636 மீட்டர் (18,490 அடி).
பல சிறிய தொடர்களைக் கொண்ட சியெரா மாட்ரே மலைத்தொடர் வடக்கு நடு அமெரிக்காவில் இருந்து கொசுத்தாரிக்கா ஊடாகத் தெற்கு நோக்கிச் செல்கிறது. இத்தொடர் எரிமலைகளைக் கொண்டது. சியெரா மாட்ரே தொடரில் செயற்பாடு அற்றனவும், செயற்படுவனவும் ஆகிய 83 எரிமலைகள் உள்ளன. இவற்றுள் 13 மெக்சிக்கோவிலும், 37 குவாத்தமாலாவிலும், 23 எல் சல்வடோரிலும், 25 நிக்கராகுவாவிலும், 3 வடமேற்குக் கொசுத்தாரிக்காவிலும் உள்ளன. இவற்றில் 16 இன்னும் செயற்பாடு உள்ளவையாக இருப்பதாக மிச்சிகன் தொழில்நுட்பப் பல்கலைக்கழகம் கூறுகிறது. செயற்பாடுள்ள எரிமலைகளில், 5,452 மீட்டர் (17,887 அடி) உயரமான போப்போகட்டெப்பெட்டில் (Popocatépetl) என்னும் எரிமலையே மிகவும் உயரமானது. நகுவாட்டில் மொழிப் பெயரையே இன்னும் தக்கவைத்துக் கொண்டிருக்கும் இந்த எரிமலை மெக்சிக்கோ நகரில் இருந்து தென்கிழக்கே 70 கிலோ மீட்டர் (43 மைல்) தொலைவில் அமைந்துள்ளது. மெக்சிக்கோ - குவாத்தமாலா எல்லையில் அமைந்துள்ள "தக்கானா"; குவாத்தமாலாவில் உள்ள "தசுமுல்க்கோ", "சாந்தமரியா"; எல் சல்வடோரில் அமைந்துள்ள "இசால்கோ"; நிக்கராகுவாவில் உள்ள "மொமோட்டோம்போ"; கொசுத்தாரிக்காவில் உள்ள "அரேனல்" என்பன நடுவமெரிக்காவில் உள்ள பிற குறிப்பிடத்தக்க எரிமலைகள். 

தெகுவாந்தப்பெக் நிலத்தொடுப்பு இங்குள்ள முக்கியமான ஒரு இடக்கிடப்பு அம்சமாக விளங்குகிறது. தாழ்வான சமநிலமான இது, சியெரா மாட்ரே டெல் சூர், சியெரா மாட்ரே டி சியாப்பாசு என்பவற்றுக்கிடையே, சியெரா மாட்ரே மலைத்தொடரைப் பிரிக்கிறது. இந்த நிலத்தொடுப்பின் மிக உயரமான பகுதி கடல் மட்டத்தில் இருந்து 224 மீட்டர் (735 அடி) உயரம் கொண்டது. இத் தொடுப்பே மெக்சிக்கோக் குடாவுக்கும், மெக்சிக்கோவில் உள்ள பசுபிக் பெருங்கடல் கரைக்கும் இடையிலான மிகக் குறைந்த தூரமாகவும் உள்ளது. இத்தூரம் ஏறத்தாழ 200 கிமீ (120 மைல்). இத் தொடுப்பின் வடக்குப் பகுதி சதுப்பு நிலமாகவும், அடர்த்தியான காடுகளினால் மூடப்பட்டு இருந்தாலும், சியெரா மாட்ரே தொடருக்குள் இது மிகக்குறைந்த தூரமாக இருப்பதால், இத் தொடுப்பு, இடையமெரிக்கப் பண்பாட்டுப் பகுதிக்குள் ஒரு முக்கியமான போக்குவரத்து, தொடர்பாடல், பொருளாதாரத் தொடர்பு வழியாக விளங்குகிறது.

வடக்கு மாயன் தாழ்நிலங்களுக்கு வெளியே, இடையமெரிக்கப் பண்பாட்டுப் பகுதி முழுதும் ஆறுகள் உள்ளன. பல மிக முக்கியமான ஆறுகளின் வழி நெடுகிலும் பல மனிதக் குடியிருப்புக்கள் உருவாகின. இடையமெரிக்கப் பண்பாட்டுப் பகுதியின் மிக நீளமான ஆறு உசுமக்கிந்தா. குவாத்தமாலாவில் சாலினாசு, பசியன் ஆறு என்பன இணையும் இடத்தில் தொடங்கும் இந்த ஆறு, வடக்கு நோக்கி 970 கிமீ (600 மைல்) ஓடி மெக்சிக்கோ குடாவில் கலக்கின்றது. இவ்வாற்றில் 480 கிமீ (300 மைல்) தூரம் கப்பல்கள் செல்ல முடியும். ரியோ கிரான்டே டி சந்தியாகோ, கிரிசல்வா ஆறு, மோத்தகுவா ஆறு, உலுவா ஆறு, ஒன்டோ ஆறு என்பனவும் இப்பகுதியில் உள்ள குறிப்பிடத்தக்க ஆறுகள். வடக்கு மாயன் தாழ்நிலங்களில், சிறப்பாக யுக்கட்டான் தீவக்குறையின் வடக்குப் பகுதியில் ஆறுகள் எதுவும் கிடையா. அத்துடன் ஏரிகளும் இப்பகுதியில் இல்லை. நிலத்தடி நீரே இப்பகுதியின் முக்கியமான நீர் மூலம் ஆகும். 

8,264 ச.கிமீ (3,191 ச.மைல்) பரப்பளவு கொண்ட நிக்கராகுவா ஏரியே இடையமெரிக்கப் பண்பாட்டுப் பகுதியில் உள்ள மிகப்பெரிய ஏரி. சப்பாலா ஏரி மெக்சிக்கோவின் மிகப்பெரிய நன்னீர் ஏரி. எனினும், அசுட்டெக் பேரரசின் தலைநகரான தெனோச்சித்தித்லானைத் தன் கரையில் கொண்டிருந்த தெக்சுக்கோக்கோ ஏரியே பரவலாக அறியப் பெற்றது. வடக்குக் குவாத்தமாலாவில் பெட்டென் இட்சா ஏரிக் கரையில் அமைந்திருந்த தயாசால் என்னும் நகரமே கடைசிச் சுதந்திர மாயன் நகரமாக 1697 ஆம் ஆண்டுவரை இருந்தது. இதனால், இந்த ஏரியும் வரலாற்று முக்கியத்துவம் கொண்டது. அதித்லான் ஏரி, இசபல் ஏரி, குயிசா ஏரி, லெமோவா ஏரி, மனாகுவா ஏரி என்பன பிற முக்கியமான ஏரிகள்.




</doc>
<doc id="115983" url="https://ta.wikipedia.org/wiki?curid=115983" title="பாரம் (ஊர்)">
பாரம் (ஊர்)

குறிஞ்சிப்பாட்டு என்னும் சங்ககால நூல் 99 மலர்களின் பெயர்களைத் தொகுத்துக் கூறுகிறது. அவற்றுள் ஒன்று பாரம் என்னும் மலர். இக்காலத்தில் பாரிசாதம் என்னும் பெயரால் வழங்கப்படும் மலர் இது ஆகலாம். இந்தப் பாரம் மலர் மிகுதியாகப் பூத்திருந்த ஊர் பாரம். இப்போது கேரள மாநிலம் கசரக்கோடு மாவட்டத்தில் அக்காலத்தில் இருந்த ஊர் பாரம் என எண்ணிப்பார்க்க முடிகிறது.



</doc>
<doc id="115985" url="https://ta.wikipedia.org/wiki?curid=115985" title="பருவூர்ப் பறந்தலை">
பருவூர்ப் பறந்தலை

கடலூர் மாவட்டம் விருத்தாச்சலம் எனப்படும் பழமலை ஊரைச் சூழ்ந்துள்ள ஊர்களில் ஒன்று பருவூர். 

இது சங்ககாலத்தில் நெல் விளையும் நிலமாகத் திகழ்ந்தது. 

(இந்த ஊரில் சேர வேந்தன் பொறையனும் பாண்டியனும் ஒன்று சேர்ந்து சோழனைத் தாக்கினர்.) 

சோழப் பெருவேந்தன் சார்பில் அஃதை என்ற பெண்ணின் தந்தை போரிட்டான். 

போரில் இருபெரு வேந்தரும் மாண்டனர். போர் நடந்த இடம் பருவூர்ப் பறந்தலை. இந்தப் போரில் இருபெரு வேந்தந்தர்களின் போர்யானைகளையும் அஃதை-தந்தை கைப்பற்றிக்கொண்டான். 

இந்தச் செய்தி ஊருக்கெல்லாம் தெரிந்தது போலத் தலைவன் பரத்தை ஒருத்தியோடு ஊரில் திரிந்தது ஊருக்கெல்லாம் தெரிந்துவிட்டது என்று தோழி தலைவனிடம் கூறித் தலைவனை அவன் வீட்டுக்குள் நுழையக்கூடாது என்று சொல்லித் தடுப்பதாகப் பாடல் அமைந்துள்ளது. 

பாடலைப் பாடிய புலவர் மருதம் பாடிய இளங்கடுங்கோ. பாடல் அகநானூறு 96.


</doc>
<doc id="115986" url="https://ta.wikipedia.org/wiki?curid=115986" title="மைல்கல் (செயற்திட்ட மேலாண்மை)">
மைல்கல் (செயற்திட்ட மேலாண்மை)

செயற்திட்ட மேலாண்மையில் மைல்கல் என்பது ஒரு தொகுதிப் பணிகள் நிறைவு செய்யப்பட்ட முடிவைக் குறிக்கும். ஒரு திட்டம் தனது கால அட்டவணையில் உள்ளதாக எனக் கணிக்க மைல்கல்கள் உதவுகின்றன. குறிப்பிட்ட இலக்குகள் எட்டப்பட்டால் அவற்றின் அடிப்படையில் செயற்திட்டத்தைத் தொடரவும், அப்படி இல்லையென்றால் தகுந்த மாற்றங்களைச் செய்யவும் மைல்கல்கள் உதவுகின்றன.


</doc>
<doc id="115988" url="https://ta.wikipedia.org/wiki?curid=115988" title="பணி (செயற்திட்ட மேலாண்மை)">
பணி (செயற்திட்ட மேலாண்மை)

செயற்திட்ட மேலாண்மையில், பணி என்பது காலம், செலவு, வளத் தேவைகள் வரையறை செய்யப்பட்ட ஒரு வேலைக் கூறு ஆகும். ஒரு செயற்திட்டத்தை பணிகளாகப் பிரித்து, அந்தப் பணிகளை நிறைவேற்றுவதன் மூலம் செயற்திட்டத்தை நிறைவேற்றலாம். செயற்திட்டத்துக்கு தேவையான வளங்களை அறியவும், கால அட்டவணையைச் செய்யவும் அதை பணிகளாகப் பிரிப்பது முக்கியமாகிறது. 



</doc>
<doc id="115995" url="https://ta.wikipedia.org/wiki?curid=115995" title="ஒத்துழைப்பு">
ஒத்துழைப்பு

ஒத்துழைப்பு என்பது ஒரு செயற்பாட்டில் ஒன்றாக இயைந்து ஈடுபடுவதைக் குறிக்கும். குடும்பத்தில், வேலையில், நாட்டில், இயற்கையில் என பல சூழல்களில் ஒத்துழைப்பு ஒரு கூறாக உள்ளது. ஒத்துழைப்பு ஒரு மாற்று போட்டி ஆகும்.


</doc>
<doc id="116005" url="https://ta.wikipedia.org/wiki?curid=116005" title="செயற்திட்ட ஒருங்கிணைப்பு">
செயற்திட்ட ஒருங்கிணைப்பு

செயற்திட்ட ஒருங்கிணைப்பு என்பது செயற்திட்ட மேலாண்மையின் ஒரு உட்கணம் (subset) ஆகும். ஒரு செயற்திட்டத்தின் பல்வேறு பணிகளை, வளங்களை, தகவலை ஒருங்கிணைத்து, அந்த செயற்திட்டத்தை நிலையாக நிறைவேற்ற உதவுவதே செயற்திட்ட ஒருங்கிணைப்பின் நோக்கம் ஆகும். 



</doc>
<doc id="116007" url="https://ta.wikipedia.org/wiki?curid=116007" title="செயற்திட்ட முக்கோணம்">
செயற்திட்ட முக்கோணம்

செயற்திட்ட முக்கோணம் என்பது ஒரு செயற்திட்டத்தில் முக்கியம் பெறும் மூன்று காரணிகளையும் காட்சிப்படுத்தி, அவை ஒவ்வொன்றும் ஒன்றோடு ஒன்று போட்டி போடுகின்றன என்பதைச் சுட்டிக் காட்டும் ஒரு வரைபடம் ஆகும். பொதுவாக நேரம், தரம், நிதி ஆகிய மூன்றில் இரண்டையே தெரிவு செய்ய முடியும். எ.கா வேகமாவும் தரமாகவும் செய்ய வேண்டுமாயின் கூடிய நிதி தேவை. வேகமாகவும் குறைந்த செலவில் செய்ய வேண்டுமாயின் தரம் குறையும். 


</doc>
<doc id="116008" url="https://ta.wikipedia.org/wiki?curid=116008" title="பணி இலக்குக் கூற்று">
பணி இலக்குக் கூற்று

பணி இலக்குக் கூற்று (Mission Statement) என்பது ஒர் அமைப்பின் செயற்பாடுகள் என்ன, பயனாளர்கள் யார், சிறப்புகள் என்ன, உத்திகள் அல்லது நுட்பங்கள் எவை என்பதை சுருக்கமாகத் தரும் கூற்று ஆகும். தொலைநோக்குக் கூற்று பரந்த பார்வையுடன் அமைய, பணி இலக்குக் கூற்று துல்லியமாக அமையும். இவை அமைப்பின் வியூக திட்டமிடலின் ஒரு அங்கமாகும். திறனான பணி இலக்குக் கூற்று அமைப்புக்கு வழிகாட்டியாகவும், ஊக்கியாகவும் இருக்கும். 


</doc>
<doc id="116009" url="https://ta.wikipedia.org/wiki?curid=116009" title="ஏ. நவநீத கிருஷ்ணன் (வழக்கறிஞர்)">
ஏ. நவநீத கிருஷ்ணன் (வழக்கறிஞர்)

ஏ. நவநீதகிருஷ்ணன் என்பவர் 2011 ஆம் ஆண்டில் அதிமுக ஆட்சி ஏற்பட்டவுடன் நியமிக்கப்பட்ட தமிழக அரசுத் தலைமை வழக்குரைஞர் ஆவார். இவர் தஞ்சாவூர் மாவட்டம், ஒரத்தநாடு வட்டம், மேற்கு பொன்னாப்பூர் கிராமத்தில் பிறந்தவர். தஞ்சாவூர் பூண்டி புஷ்பம் கல்லூரியில் பட்டப் படிப்பு பயின்ற இவர், சென்னை அரசு சட்டக் கல்லூரியில் சட்டப் படிப்பை முடித்தார். கடந்த 27 ஆண்டுகளுக்கும் மேலாக வழக்கறிஞராக பணியாற்றி வருகிறார். சென்னை உயர் நீதிமன்றத்தில் அரசு குற்றவியல் கூடுதல் தலைமை வழக்கறிஞர், தமிழ்நாடு அரசுப் பணியாளர் தேர்வாணைய தலைவர் , தஞ்சாவூர் ராஜா சரபோஜி அரசு கலைக்கல்லூரியில் பகுதி நேர விரிவுரையாளர் ஆகிய பொறுப்புகளில் பணியாற்றியுள்ளார். வருமானத்துக்கு அதிகமாக சொத்து சேர்த்ததாக தொடரப்பட்ட வழக்கில் முதல்வர் ஜெயலலிதாவுக்கு ஆதரவாக நவநீதகிருஷ்ணன் ஆஜராகியுள்ளார்.டெல்லி மேல்–சபை உறுப்பினர் டி.எம்.செல்வகணபதி தகுதி நீக்கம் செய்யப்பட்டதையடுத்து ஏற்பட்ட வெற்றிடத்தை நிரப்புவதற்காக நடத்தப்பட்ட இடைத் தேர்தலில், அ.தி.மு.க.வைச்சேர்ந்த ஏ.நவனீதகிருஷ்ணன் ஜூன் 26,2014 முதல் ஜூன் 29,2016 வரையிலான காலத்துக்கு தேர்ந்தெடுக்கப்பட்டுள்ளார்.


</doc>
<doc id="116017" url="https://ta.wikipedia.org/wiki?curid=116017" title="செயற்திட்ட மேலாண்மைத் தலைப்புகள் பட்டியல்">
செயற்திட்ட மேலாண்மைத் தலைப்புகள் பட்டியல்










</doc>
<doc id="116022" url="https://ta.wikipedia.org/wiki?curid=116022" title="செயற்திட்டப் பட்டயம்">
செயற்திட்டப் பட்டயம்

செயற்திட்டப் பட்டயம் அல்லது செயற்திட்ட வரையறை என்பது செயற்திட்டத்தின் முக்கிய உற்பத்திகள் (key deliverables), செயற்பரப்பு, நிதி மற்றும் வளங்கள், முன்னுரிமைகள், பங்காளர்கள் (பயனாளர்கள், செயற்திட்ட முகாமையாளர், அணி) உட்பட்டவற்றை எடுத்துரைக்கும் ஆவணம் ஆகும். இது பொதுவாக யார் செயற்திட்டத்தை வேண்டுகிறார்களோ அவர்களால் செயற்திட்ட முகாமையாளரின் உள்ளீடுகளோடு உருவாக்கப்படும். இது ஒரு மேல் நிலை ஆவணம் ஆகும்.




</doc>
<doc id="116024" url="https://ta.wikipedia.org/wiki?curid=116024" title="ஹெர்வால்ட் ராம்ஸ்போத்தம், முதலாம் சோல்பரி பிரபு">
ஹெர்வால்ட் ராம்ஸ்போத்தம், முதலாம் சோல்பரி பிரபு

ஹெர்வால்ட் ராம்ஸ்போத்தம், முதலாம் சோல்பரி பிரபு ("Herwald Ramsbotham, 1st Viscount Soulbury", 6 மார்ச் 1887 – 30 சனவரி 1971) என்பவர் ஐக்கிய இராச்சியத்தைச் சேர்ந்த பழமைவாதக் கட்சி அரசியல்வாதி. இவர் 1931 முதல் 1941 வரை ஐக்கிய இராச்சியத்தில் அமைச்சராகவும் 1949 முதல் 1954 வரை இலங்கையின் மகாதேசாதிபதியாகவும் பணியாற்றினார்.

1915 ஆம் ஆண்டில் இராணுவத்தில் தற்காலிக லெப்டினன்ட் ஆகப் பதவி வகித்தவர் பின்னர் கப்டனாகவும், மேஜராகவும் பதவி உயர்வு பெற்றார். 1929 ஆம் ஆண்டில் லான்காஸ்டர் தொகுதியில் போட்டியிட்டு நாடாளுமன்றத்துக்குத் தெரிவானார். 1931 முதல் பல்வேறு அரசுப் பணிகளில் உயர்பதவிகளை வகித்தார். 1941 ஏப்ரலில் அமைச்சரவையில் இணைந்தார். 1941 ஆம் ஆண்டு ஆகத்து மாதத்தில் பக்கிங்ஹாம் கவுண்டியில் "சோல்பரி" ஆக நியமனம் பெற்றார். 1944-1945 வரை சோல்பரி ஆணைக்குழுவின் தலைவராகப் பணியாற்றினார். 1949 முதல் 1954 வரை விடுதலை பெற்ற இலங்கையின் மகாதேசாதிபதியாக ஆறாம் ஜோர்ஜ் மன்னரால் நியமிக்கப்பட்டார். 1954 சூன் மாதத்தில் இவருக்கு பக்கிங்ஹாம் கவுண்டியின் சோல்பரி பிரபு ("Viscount Soulbury") என்ற பட்டம் கொடுக்கப்பட்டது.

சோல்பரி பிரபு சனவரி 1971 இல் 83வது அகவையில் காலமானார். இவரது மூத்த மகன் ஜேம்ஸ் ராம்ஸ்போதம் யாழ்ப்பாணம் யோகசுவாமிகளின் துறவுச் சீடர்களில் ஒருவராவார். கடைசி மகன் பீட்டர் ராம்ஸ்போத்தம் 1974 முதல் 1977 வரை ஐக்கிய அமெரிக்காவிற்கான பிரித்தானியத் தூதுவராக இருந்தவர்.


</doc>
<doc id="116049" url="https://ta.wikipedia.org/wiki?curid=116049" title="செம்மொழி (இதழ்)">
செம்மொழி (இதழ்)

செம்மொழிச் செய்தி மடல் என்பது சென்னையிலுள்ள செம்மொழித் தமிழாய்வு மத்திய நிறுவனம் மூலம் வெளியிடப்பட்டு வரும் இதழாகும்.இந்த இதழின் முதன்மை ஆசிரியராக பேராசிரியர் ச. மோகன் என்பவரும், ஆசிரியராக பேராசிரியர் க.இராமசாமி என்பவரும், இணையாசிரியர்களாக பேராசிரியர் இ. சுந்தரமூர்த்தி, முனைவர் இரெ.குமரன், முனைவர் ந. அரணமுறுவல் போன்றோர் இருந்து வருகின்றனர்.


</doc>
<doc id="116056" url="https://ta.wikipedia.org/wiki?curid=116056" title="சிட்ரிக் அமில சுழற்சி">
சிட்ரிக் அமில சுழற்சி

சிட்ரிக் அமில சுழற்சி "(Citric acid cycle)" என்பது காற்று வாழ் உயிரினங்கள் பயன்படுத்திக் கொள்ளும் தொடர்ச்சியான பல வேதிவினைகளின் சுழற்சித் தொகுப்பாகும். இச்சுழற்சி டிரைகார்பாக்சிலிக் அமிலச் சுழற்சி அல்லது கிரெப் சுழற்சி   என்ற பெயர்களாலும் அழைக்கப்படுகிறது. காற்று வாழ் உயிரினங்கள் தங்களிடம் சேமிக்கப்பட்டுள்ள ஆற்றலை அசிட்டைல் இணைநொதி மூலம் ஆக்சிசனேற்றம் செய்து செலவழிக்கின்றன. மேற்கூறப்பட்டுள்ள ஆற்றலானது கார்போவைதரேட்டுகள், கொழுப்புகள் மற்றும் புரதம்|புரதங்களை]] கார்பனீராக்சைடு மற்றும் அடினோசின் டிரைபாசுப்பேட்டு வடிவில் வேதி ஆற்றலாக மாற்றப்பட்டு காற்று வாழ் உயிரினங்களின் உடலில் சேமித்து வைக்கப்படுகிறது. இச்சுழற்சியானது கூடுதலாக சில அமினோ அமிலங்கள் தயாரிப்பதற்கும், நிக்கோட்டினமைடு அடினைன் டைநியூளியோடைடு போன்ற ஒடுக்கும் முகவர்களை தயாரிக்கவும் உதவும் முன்னோடிச் செயல்முறையாக இச்சுழற்சி பயன்படுகிறது. எண்ணற்ற உயிர் வேதியியல் செயல்முறைகளுக்கு இவை பெரிதும் பயன்படுகின்றன. சிட்ரிக் அமில சுழற்சியானது செல்லுலார் வளர்சிதை மாற்றத்தின் ஆரம்பகால வழிமுறைகளில் ஒன்றாகும் எனவும், அது உயிரற்றவைகளிலுருந்து இயல்பாகத் தோன்றியிருக்கலாம் எனவும் பல உயிர்வேதியியல் பாதைகளுக்கான இதன் மைய முக்கியத்துவம் பரிந்துரைக்கிறது . 

சிட்ரிக் அமில சுழற்சி என்ற வளர்சிதைமாற்ற பாதையின் பெயர் சிட்ரிக் அமிலத்திலிருந்து பெறப்பட்டதாகும். சிட்ரிக் அமிலம் என்பது டிரைகார்பாக்சிலிக் அமிலத்தின் ஒரு வகையாகும். சிட்ரிக் அமிலம் பெரும்பாலும் உயிரியல் pH இல் மேலாதிக்கம் செய்கின்ற அயனியாக்க வடிவமான சிட்ரேட்டு என்று அழைக்கப்படுகிறது. முதலில் இச்சிட்ரேட்டு பயன்படுத்தப்பட்டு மீண்டும் பல்வேறு வினைகள் மூலமாக மறு உற்பத்தியாகி சுழற்சியை நிறைவு செய்கிறது. சிட்ரிக் அமில சுழற்சியானது அசிட்டேட்டை அசிட்டைல் இணை நொதி மற்றும் தண்ணீர் வடிவில் பயன்படுத்திக் கொள்கிறது. NAD+ அயனியை NADH ஆக ஒடுக்கமடையச் செய்து கார்பனீராக்சைடை உற்பத்தி செய்கிறது. கார்பனீராக்சைடு இங்கு ஒரு கழிவு உடன்விளைபொருளாகும். சிட்ரிக் அமில சுழற்சியில் விளையும் NADH ஆக்சிசனேற்ற பாசுப்போரைலேற்ற வினை பாதைக்கு ஊட்டமளிக்கிறது. நெருக்கமான இணைப்பைக் கொண்ட இவ்விரு பாதைகளின் நிகர விளைவு என்னவெனில் சத்துகள் யாவும் ஆக்சிசனேற்றமடைந்து ஏடிபி என்ற பயன்படத்தக்க வேதி ஆற்றலாக உருவாகிறது என்பது மட்டுமேயாகும். 

யுகேரியோட்டு செல்களில் இந்த சிட்ரிக் அமில சுழற்சியானது மைட்டோகாண்டரியாவின் சிறுமணிகளில் தோன்றுகிறது. மைட்டோகாண்டரியாக்கள் இல்லாத பாக்டிரியா போன்ற புரோகேரியோட்டிக் செல்களில் சிட்ரிக் அமில சுழற்சி வினைகள் சைட்டோசோலில் புரோட்டான் மாறிலியுடன் நடைபெறுகிறது. ஏடிபி உற்பத்தியானது மைட்ரோகாண்டரியாவின் உட்புற சவ்வுக்குள் நிகழ்வதற்குப் பதிலாக வெளிப்புறத்தில் நிகழ்வதற்கு இச்சுழற்சி உதவுகிறது. 

சிட்ரிக் அமில சுழற்சியின் பல கூறுகளும் வினைகளும் 1930 களில் ஆல்பர்ட் சிசென்ட்-கையோர்கை அவர்களின் ஆராய்ச்சி மூலம் நிறுவப்பட்டன. கையோர்கை 1937 இல் உடலியல் அல்லது மருத்துவத்திற்கான நோபல் பரிசை பெற்றார். குறிப்பாக சிட்ரிக் அமில சுழற்சியின் முக்கியக் கூறான பியூமரிக் அமிலம் தொடர்பான ஆய்வுகளை இவர் மேற்கொண்டார் . இறுதியாக 1937 ஆம் ஆண்டில் சீபில்டு பல்கலைக்கழகத்தில் இருந்தபோது ஆன்சு அடோல்பு கிரெப்சு மற்றும் வில்லியம் ஆர்த்தர் ஆகியோர் சிட்ரிக் அமில சுழற்சியை அடையாளம் கண்டு அறிவித்தனர். இதற்காக கிரெப்சிற்கு 1953 ஆம் ஆண்டு நோபல் பரிசு அளிக்கப்பட்டது . இதன் காரணத்தால்தான் சிட்ரிக் அமில சுழற்சி கிரெப் சுழற்சி என்ற பெயராலும் அழைக்கப்படுகிறது . 

சிட்ரிக் அமில சுழற்சியின் கூறுகள் காற்று தேவைப்படாத பாக்டீரியாக்களிலிருந்து பெறப்பட்டவை ஆகும். பரிணாம வளர்ச்சியில் சிட்ரிக் அமில சுழற்சி ஒருமுறைக்கு மேல் தோன்றியிருக்கக் கூடும் . கோட்பாட்டு ரீதியாக சிட்ரிக் அமில சுழற்சிக்கு எதிராக பல மாற்றுகள் உள்ளன. இருப்பினும் இச்சுழற்சி அதிக செயல்திரனுடன் தோன்றுகிறது. ஒருவேளை இச்சுழற்சிக்கு மாற்றாகக் கருதப்படும் பிற வினைகள் தனித்தனியாக தோன்றினாலும் இறுதியாக அவை இச்சுழற்சியில் வந்தே ஒருங்கிணைகின்றன .

கார்போவைதரேட்டு , கொழுப்பு மற்றும் புரத வளர்சிதை மாற்றத்தை இணைக்கும் ஒரு முக்கிய வளர்சிதை மாற்றப் பாதையாக சிட்ரிக் அமில சுழற்சி கருதப்படுகிறது. இச்சுழற்சியின் வினைகள் அனைத்தையும் எட்டு நொதிகள் அசிட்டைல் இணை நொதி வடிவில் அசிட்டேட்டை முழுமையாக கார்பனீராக்சைடாகவும் தண்ணீராகவும் ஆக்சிசனேற்றம் செய்கின்றன. சர்க்கரை, கொழுப்பு, புரதம் ஆகியவற்றின் சிதைவு மூலம் இரண்டு கார்பன் விளைபொருளாக அசிடைல்- இணைநொதி உற்பத்தியாகி சிட்ரிக் அமில சுழற்சியில் நுழைகிறது. நிக்கோட்டினமைடு அடினைன் டைநியூக்ளியோடைடை (NAD+) இச்சுழற்சியின் வேதி வினைகள் மூன்று சமமதிப்புள்ள ஒடுக்க NAD+ (NADH) ஆகவும், ஒரு பகுதி பிளாவின் அடினைன் டைநியூக்ளியோடைடை ஒருசமபகுதி FADH2 ஆகவும், குவானோசின் டைபாசுப்பேட்டு, கனிம பாசுப்பேட்டு ஒவ்வொன்றையும் ஒரு சமபகுதி குவானோசின் டிரைபாசுப்பேட்டு ஆகவும் மாற்றுகின்றன. சிட்ரிக் அமில சுழற்சியில் உருவாகும் NADH மற்றும் FADH2 இரண்டும் ஆக்சிசனேற்ற பாசுப்போரைலேற்ற பாதையில் மீண்டும் ஆற்றல் அதிகமான அடினோசின் டிரை பாசுபேட்டு உற்பத்தியில் பயன்படுகின்றன.




முதல் சுழற்சியில் விளையும் பொருள்கள்: "ஒரு GTP (அல்லது ATP), மூன்று NADH, ஒரு QH, இரண்டு CO".

ஒரு குளுகோஸ் மூலக்கூற்றிலிருந்து, இரண்டு அசெடைல் - துணைநொதி A உருவாவதால், ஒரு குளுகோஸ் மூலக்கூற்றிற்கு, இரு சிட்ரிக் அமில சுழற்சிகள் தேவைபடுகிறது. எனவே, இரு சுழற்சிகளில் விளையும் பொருள்கள்: "இரண்டு GTP, ஆறு NADH, இரண்டு QH மற்றும் நான்கு CO".

HPO அயனியை P யும் ADP மற்றும் GDP, ADP மற்றும் GDP அயனிகளையும், ATP மற்றும் GTP, ATP மற்றும் GTP அயனிகளையும் முறையேக் குறிப்பிடும்பொழுது மேற்கண்ட வினைகள் சமன் செய்யப்படுகிறது.


</doc>
<doc id="116060" url="https://ta.wikipedia.org/wiki?curid=116060" title="செயற்றிட்ட வரைவு">
செயற்றிட்ட வரைவு

செயற்றிட்ட மேலாண்மை வரைவு (Project management plan) அல்லது செயற்றிட்ட வரைவு (Project plan) என்பது ஒரு செயற்திட்டம் எவ்வாறு நிறைவேற்றப்பட வேண்டும், கண்காணிக்கப்பட வேண்டும், கட்டுப்படுத்தப்பட வேண்டும் என்பதை தொகுத்துத் தரும் ஓர் ஆவணம் ஆகும். இந்த ஆவணத்திற்கு செயற்திட்ட முகாமையாளரே (மேலாளார்) பொறுப்பாவார். ஒரு செயற்திட்டத்தின் பல்வேறு கூறுகளை உள்ளடக்கி இந்த ஆவணம் அமையும்.

பிராஜெட் மானேஜுமன்ட் பாடி ஒஃப் நாலேஜ் என்ற ஆங்கிலப் புத்தகத்தின் படி, செயற்றிட்ட வரைவு என்பது:

"செயற்றிட்ட நிறைவேற்றத்திற்கும், செயற்றிட்ட கட்டுப்பாட்டிற்குமான ஒரு முறைசார்ந்த அங்கீகரிக்கப்பட்ட ஆவணம் ஆகும்"

செயற்திட்ட நிரலின் குறிக்கோள்கள் பின்வருகின்ற கேள்விகளை விவரிப்பதாய் இருத்தல் வேண்டும் :



</doc>
<doc id="116062" url="https://ta.wikipedia.org/wiki?curid=116062" title="பணி உடைப்பு கால அட்டவணை">
பணி உடைப்பு கால அட்டவணை

பணி உடைப்பு கால அட்டவணை என்பது ஒரு செயற்திட்டதின் செயற்பரப்புக்கு உட்பட்ட பணிகளை அவற்றை நிகழ்த்தக் கூடிய அடிப்படையில் உடைத்தல் அல்லது பிரித்தல் ஆகும். இது செயற்திட்ட மேலாண்மையில் ஒரு அடிப்படை ஆவணம் ஆகும். இதனைப் பயன்படுத்தியே காலம், செலவு, மாற்றங்கள் நிர்வாகிக்கப்படும். 


</doc>
<doc id="116070" url="https://ta.wikipedia.org/wiki?curid=116070" title="சார்புநிலை (செயற்திட்ட மேலாண்மை)">
சார்புநிலை (செயற்திட்ட மேலாண்மை)

செயற்திட்ட மேலாண்மையில் சார்புநிலை (dependency) என்பது பணிகள் நிறைவேற்றப்பட வேண்டிய கால வரிசையுடனும், பணிகளுக்கு இடையேயான இணைப்புகளுடனும் தொடர்புடையது. ஒரு பணி இன்னொன்றில் தங்கி இருக்குமா? பல பணிகள் சம காலத்தில் செய்யப்படக் கூடியவையா? வெளிக் காரணிகளில் பணி தங்கி உள்ளதா? போன்ற கேள்விகளுக்கு பதில்தர ஒரு செயற் திட்டத்தின் சார்புநிலைகளை விளங்கிக் கொள்ளல் அவசியமாகும். 



</doc>
<doc id="116072" url="https://ta.wikipedia.org/wiki?curid=116072" title="பிரிட்டோரியா">
பிரிட்டோரியா

பிரிட்டோரியா (en:Pretoria), தென்னாபிரிக்காவின் செயலகத் தலைநகரம் ஆகும். இது கோட்டெங் மாகாணத்தின் வட பகுதியில் அமைந்துள்ளது. தென்னாபிரிக்காவின் சட்டமன்ற தலைநகரமாக கேப் டவுனும், நீதித்துறைத் தலைநகரமாக புளூம்பொன்டெயினும் விளங்குகின்றன. இது ஷ்வானே நகர மாநகரசபையினுள் அமைந்துள்ளது.


</doc>
<doc id="116073" url="https://ta.wikipedia.org/wiki?curid=116073" title="நீர்க்கோவை">
நீர்க்கோவை

நீர்க்கோவை (Ascites, கிரேக்கம் "askites", "baglike") இரையகக் குடலியவியல் மருத்துவத்தில் பரிவிரிக்குழியில் பாய்மச் சேகரிப்பினைக் குறிக்கும் ஓர் கலைச்சொல்லாகும். இந்த மருத்துவ நிலமை பரிவிரிக்குழி பாய்மம், பரிவிரிப் பாய்ம மிகுதி, பரிவிரிநீர்த்தல் அல்லது அடிவயிற்று நீர்வீக்கம் என்றெல்லாமும் அறியப்படுகிறது. இந்த நிலைமை பெரும்பாலும் கல்லீரல் இழைநார் வளர்ச்சியாலும் தீவிர கல்லீரல் நோயினாலும் ஏற்பட்டாலும் இதன் இருப்பினைக் கொண்டு பிற முக்கிய மருத்துவச் சிக்கல்களையும் அடையாளம் காண முடியும். குருதிப் பரிசோதனை, அடிவயிற்று மீயொலி நோட்டம் , ஊசி கொண்டு பாய்ம வெளியேற்றம் அல்லது துளைத்து வடித்தல் (சில நேரங்களில் மருத்துவ சிகிட்சையாகவும்) ஆகியன கொண்டு இதன் காரணங்களை அறுதியிட இயலும். மருந்துகள் (சிறுநீரிறக்கிகள்), துளைத்து வடித்தல், மற்றும் அடையாளம் காணப்பட்ட காரணத்தை குவியப்படுத்திய பிற சிகிட்சை முறைகள் கொண்டு இதற்கான சிகிட்சை அளிக்கப்படுகிறது.


</doc>
<doc id="116074" url="https://ta.wikipedia.org/wiki?curid=116074" title="கஞ்சமலை">
கஞ்சமலை

கஞ்சமலை என்பது சேலம் மாவட்டத்தில் உள்ள ஒரு மலை ஆகும். இந்த மலை சித்தர்கள் அதிகம் வாழ்ந்த பகுதியாகக் கருதப்படுகிறது. நல்லணம்பட்டி கிழக்கிலும் சேலம் மாநகரத்திலிருந்து வடமேற்கு திசையிலும் இம்மலை அமைந்துள்ளது. சேலத்திலிருந்து இளம்பிள்ளைக்குச் செல்லும் வழியில் இந்த மலையின் அடிவாரத்தில் சித்தர் கோயில் உள்ளது. மலையின் உச்சியில் மேல்சித்தர் கோயில், கரியபெருமாள் கோயில் ஆகியன உள்ளன. சித்தர் கோயிலின் அருகில் ஒரு நீரோடை ஓடுகிறது. இந்த மலையில் காளங்கிநாதர் என்ற சித்தர் வாழ்ந்தார் என்பதற்கான குறிப்பு திருமூலர் திருமந்திரத்தில் உள்ளது. மலையின் தென்பகுதியில் சடையாண்டி ஊற்று உள்ளது. மேல்சித்தர் கோயில் அருகில் ஒரு ஊற்றும் நீரோடையும் நல்லணம்பட்டி அடிவாரத்தில் உள்ளது. இந்த மலையில் சடையாண்டி சித்தர் வாழ்ந்ததற்கான அடையாளம் காணப்படுகிறது.மேலும் சித்தர் கோவில்,வற்றாத நீருற்றைக் கொண்டுள்ளது. இந்த மலையில் இரும்புத்தாது அதிகம் இருப்பதாகச் சொல்லப்படுகிறது.இம்மலையில் மூன்று அடுக்குகளாக இரும்புத்தாதுகள் உள்ளன.இவை நல்ல தரம் வாய்ந்தவை. 


</doc>
<doc id="116076" url="https://ta.wikipedia.org/wiki?curid=116076" title="ஒலியொளிர்தல்">
ஒலியொளிர்தல்

ஒலியொளிர்வு அல்லது ஒலியொளிர்தல் "(sonoluminescence)" என்பது அழுத்தமான ஒலிப்புலத்திற்கு உட்படுத்தப்பட்ட நீர்மத்தில் உள்ள குமிழிகள் ஒளி அலைகளை வெளியிடுதல் ஆகும்.

1934 ஆம் ஆண்டு இடாய்ச்சுலாந்தில் உள்ள கியோலோன் பல்கலைக்கழகத்தில் (University of Cologne) நடந்த ஒலியெதிர்வி (sonar) ஆய்வொன்றின் போது எச். ஃபிரன்செல் (H. Frenzel) மற்றும் எச். சூல்ட்டெசு (H. Schutes) ஆகியோர் இவ்விளைவைக் கண்டறிந்தனர். அவர்கள் அப்போது பல நீர்க்குமிழிகள் ஒளிர்வதைக் கண்டறிந்தனர். பல ஆராய்ச்சிகளுக்குப் பின் 1988 ஆம் ஆண்டு ஃபிலிப் கெய்டன் என்பவர் தனி நீர்க்குமிழி ஒன்றிலிருந்து ஒலியொளிர்வை நிகழ்த்திக் காட்;டினார்.

ஒரு போதுமான அலை நீளமுள்ள ஒலியலை, நீரினுள் செலுத்தப்படும் போது அது எளிதில் உடையக் கூடிய வளிக்குமிழி (காற்றுக்குமிழி)யை உருவாக்குகிறது. ஆய்வகங்களில் ஒரே நீர்க்குமிழி மீண்டும் மீண்டும் தோன்றி மறையும் படி செய்ய முடிகிறது.

கடல் வாழ் இறால் வகையில் ஒன்றான அல்ஃபிடே குடும்ப இறால்கள் நீலத்திமிங்கலத்துக்கு அடுத்த படியாக கடலில் வாழும் அதிக இரைச்சலிடும் விலங்கு ஆகும். இது தனது நகங்களின் மூலம் துளை குமிழிகளை (குழிவுகளை) உருவாக்குகிறது. இது 80,000 பாஸ்கல் அழுத்தத்தையும் 218 டெசிபல் அளவு ஒலியையும் உண்டாக்கக் கூடியது. இந் நிகழ்வின் போது ஒலியொளிர்வு நிகழ்கிறது. இந்த ஒளியொளிர்தல் வெறும் கண்களால் காண முடியாதது.
மேலும் இது மற்ற உயிரியல் ஒளிர்வுகளைப் போல முக்கியத்துவம் வாய்ந்ததும் அன்று.


</doc>
<doc id="116079" url="https://ta.wikipedia.org/wiki?curid=116079" title="வட்டரங்கு">
வட்டரங்கு

வட்டரங்கு (Circus) வேடிக்கையான சில நிகழ்ச்சிகளை நடத்தும் அரங்கமாகும். இவ்வரங்கில் விலங்கு, பறவைகளைக் கொண்டு வேடிக்கை நிகழ்ச்சிகள் செய்து காண்பிக்கப்படுகின்றன. சிறுமிகள், பெண்களைக் கொண்டு சீருடற்பயிற்சி (gymnastics) மற்றும் பல சாகச நிகழ்ச்சிகளைச் செய்து காண்பிக்கின்றனர். உயரத்திலிருந்து கம்பி விளையாடுதல், வாகனங்களைக் கொண்டு சாகசங்கள் செய்தல் போன்றவையும் நிகழ்த்தப்படுகின்றன. குள்ளமானவர்கள், மிக உயரமானவர்கள் போன்றவர்களைக் கொண்டு கோமாளி வேடமிட்டு வேடிக்கை செய்து அரங்கத்திலிருப்பவர்களை மகிழச்
செய்தல் போன்றவை நடத்தப் பெறுகின்றன.

அழிந்து வரும் சர்க்கஸ் தொழிலை பாதுகாக்க பயிற்சி மையம் தலச்சேரியில் கேரள மாநில அரசின் சார்பில், 2010ல், "சர்க்கஸ் அகடமி' துவக்கப்பட்டது.



</doc>
<doc id="116082" url="https://ta.wikipedia.org/wiki?curid=116082" title="மெரீனோ">
மெரீனோ

மெரீனோ என்பது கம்பளிக்காக வளர்க்கப்படும் ஸ்பெயினைச் சேர்ந்த ஒரு புகழ்பெற்ற செம்மறி ஆட்டினமாகும்.

இந்த ஆடுகள் வெண்மையான முகமும், காதுகளும் கொண்டவையாகவும், கிடாக்கள் கொம்புகளோடும், பெட்டைகளை கொம்புகள் அற்றும் இருக்கும். இந்த ஆடுகளில் பெரும்பாலான ஆடுகளில் தலையும், கால்களும் ரோமத்தினால் மூடப்பட்டிருக்கும். வறண்ட மற்றும் மாறுபட்ட காலநிலைகளிலும் நன்கு வளரக்கூடிய திறன் கொண்டது.
மற்ற இனங்களைக் காட்டிலும் இவ்வினப் பெட்டை ஆடுகள் அதிக காலம் வாழக்கூடியனவாகவும் உள்ளன. 

செம்மறிகள் யாவற்றினும் இதனுடைய முடியே மிகவும் மென்மையானது. இது பொதுவாக தடகள விளையாட்டு ஆடைகளின் தயாரிப்புக்குப் பயன்படுத்தப்படுகிறது. இவற்றின் முடி பின்வரும் தன்மைகளின் காரணமாக தடகள விளையாட்டு ஆடை தயாரிப்பில் விரும்பிப் பயன்படுத்தப்படுகின்றது.


</doc>
<doc id="116083" url="https://ta.wikipedia.org/wiki?curid=116083" title="சினாம்பா">
சினாம்பா

சினாம்பா என்பது நடு அமெரிக்காவில் பண்டைக்காலத்தில் கடைப்பிடிக்கப்பட்ட ஒரு வேளாண்மை முறையாகும். மெக்சிக்கோ பள்ளத்தாக்கில் உள்ள ஏரிகளில் ஆழம் குறைந்த படுகைகளில் பயிர்செய்ய ஏற்ற மண்ணைக் கொண்டு அமைக்கப்பட்டட செவ்வக வடிவிலான பகுதிகள் இம்முறையில் பயிர்செய்ய பயன்படுத்தப்பட்டன. மிதக்கும் தோட்டங்கள் என்று பொதுவாக அறியப்பட்ட இவற்றின் அளவு 30 மீட்டர் நீளமும் 2.5 மீட்டர் அகலமுமாக இருந்தது. சில வேளைகளில் இதனை விடப்பெரியவையும் இருந்தன. இந்தத் தீவுகள் ஆண்டுக்கு முப்போகம் விளையுமளவுக்கு வளம் மிக்கவையாக இருந்தன.

சோளம், பீன்சு, தக்காளி, சிலி மிளகு முதலிய பயிர்கள் சினாம்பாக்களில் முதன்மையாக விளைவிக்கப்பட்டன. சினாம்பா என்ற சொல் மூங்கிலால் ஆன சதுரம் எனப்பொருள் தரும் நகுவாட்டில் சொல்லில் இருந்து தோன்றியது.


</doc>
<doc id="116084" url="https://ta.wikipedia.org/wiki?curid=116084" title="இன்கா சாலை அமைப்பு">
இன்கா சாலை அமைப்பு

இன்கா சாலை அமைப்பு என்பது கொலம்பசுக்கு முந்தைய காலத்தில் தென்னமெரிக்காவின் மிகவும் மேம்பட்டதும் விரிவானதுமான இன்கா இனத்தவர்களால் ஏற்படுத்தப்பட்ட சாலை அமைப்பாகும். இந்த அமைப்பு தென்வடலாகச் செல்லும் இரு சாலைகளை அடிப்படையாகக் கொண்டது. இவ்விரு சாலைகளில் இருந்தும் பல கிளைகள் உள்ளன. இவற்றுள் நன்கு அறியப்பட்டது மாச்சு பிச்சுவிற்குச் செல்லும் பாதையாகும். இன்கா சாலையமைப்பு 40,000 கி.மீ சாலைகளை இணைத்ததுடன் 3,000,000 ச.கி.மீ பரப்பு நிலங்களை இணைத்தது. பெரும்பாலான சாலைகள் ஒன்றிலிருந்து நான்கு மீட்டர் அகலம் வரை இருந்தன.

அழகிய சாலை எனப்பொருள் தரும் காப்பக் நன் என்ற சாலை இன்கா பேரரசின் முதன்மையான தென்வடல் சாலை ஆகும். இது ஆண்டிய மலைத்தொடரினைத் தொடரந்து 6,000 கி.மீ தொலைவு சென்றது. இச்சாலை இன்கா அரசு தனது படைகளை தனது தலைநகரில் இருந்து அரசின் கட்டுப்பாட்டில் இருந்த பகுதிகளுக்கு அனுப்பப் பயன்பட்டது.


</doc>
<doc id="116086" url="https://ta.wikipedia.org/wiki?curid=116086" title="கான்ட் விளக்கப்படம்">
கான்ட் விளக்கப்படம்

கான்ட் விளக்கப்படம் அல்லது கான்ற் அட்டவணை என்பது கென்றி கான்ற் இனால் மேம்படுத்தப்பட்ட ஒரு செயற்திட்டப் பணிக் கூறுகளின் (terminal elements) கால அட்டவணையை எடுத்துரைக்கும் ஒரு வகை பட்டை விளக்கப் படம் ஆகும். கென்றி கான்ற், இந்த விளக்கப்படத்தினை 1910-1915 காலக்கட்டத்தினில் உருவாக்குகிறார். இது ஒரு பணிக் கூறு எப்போது தொடங்குகிறது, எப்பொழுது முடிகிறது, அதன் சார்புநிலைகள் எவை போன்றவற்றை காட்சிப்படுத்துகிறது. 

கான்ற் விளக்கப்படம் ஒரு வகையான செவ்வக விளக்கப்படம் ஆகும், இது திட்டங்களை அட்டவணைப்படுத்துகிறது. இந்த விளக்கப்படம் செங்குத்து அச்சில்(Y) செய்யப்படும் பணிகளையும், கிடைமட்ட அச்சில் (X) அதற்குண்டான கால அளவையும் பட்டியிலிடுகிறது. வரைபடத்தின் செவ்வகபட்டியின் அகலமானது ஒவ்வொரு பணியின் கால அளவை காட்டுகிறது. கான்ற் விளக்கப்படம் திட்டத்தின் கீழுள்ள ஒவ்வொரு பணிகளின் ஆரம்ப மற்றும் முடிவு நாட்களை விளக்குகிறது. செயல்திட்டத்தின் பணி உடைப்பு கால அட்டவணையானது பணிப் பகுதிகளின் சுருக்கங்கள் மற்றும் இறுதிப் பகுதியை உண்டாக்குகிறது. நவீன கான்ற் விளக்கப்படம் செயல்பாடுகளுக்கிடையுள்ள சார்புநிலை (செயற்திட்ட மேலாண்மை) தொடர்புகளைக் காட்டுகிறது. கான்ற் வரைபடங்கள் திட்டத்தின் தற்போதைய நிலையினை அட்டவணைப்படுத்த, இன்றைய தேதியில் "TODAY" என்ற செங்குத்தான குறீயிட்டின் முலம் முடிக்கப்பட்ட சதவீதம் வண்ணங்களுடனும் காட்டப்படும். இந்த வரைபடம் சிக்கலான பணிகளை வரையறுத்தும் அதற்கு முன்னுரிமை அளிப்பதையும் காட்டுகிறது.

கான்ட் வரைபடங்கள் சிலநேரங்களில் பார் விளக்கப்படங்களுடன் ஒப்பிடப்படுகின்றன.

கான்ட் வரைபடங்கள் தொடக்கத்தில் "முன்னதாக ஆரம்பிக்கும் கால முறையை" பயன்படுத்தி உருவாக்கப்படும், அங்கு முந்தைய பணி முடிந்தவுடன் அடுத்த பணி உடனே ஆரம்பிக்கும் வண்ணம் அட்டவணையிடப்பட்டிருக்கும். இந்த முறை கூடுதல் நேரத்தினை ஒவ்வொரு பணிக்கும் ஏற்படுத்தி தரும்.

பின்வரும் அட்டவணையில் 7 செயல்திட்டங்கள் உள்ளன, முறையே "a" முதல் "g" வரை பெயரிடப்பட்டுள்ளன. சில செயல்திட்டங்களை ஒரே நேரத்தில் செய்யலாம், முறையே ("a" & "b") ஆகும். சில செயற்திட்டங்கள் முந்தைய திட்டங்கள் முடிந்தபொழுதே தொடங்க முடியும், உதாரணமாக ("c" and "d" திட்டங்களானது, "a" செயற்திட்டம் முடிந்தபிறகே தொடங்கமுடியும்). ஒவ்வொரு செயற்பாட்டுக்கும் முன்று கால அளவுகள் உள்ளன, திட்டமிடப்பட்ட கால அளவு ("O"), சராசரியான கால அளவு ("M") மற்றும் திட்டமிடப்படாத கால அளவு ("P"). எதிர்பார்க்கப்படும் கால அளவானது("T") பின்வரும் விதிமுறைகளை கொண்டு கணக்கீடப்படுகிறது("O" + 4"M" + "P") ÷ 6).

இதன் பிறகு ஒருவர் கான்ற் விளக்கப்படத்தினை வரையலாம்.


</doc>
<doc id="116087" url="https://ta.wikipedia.org/wiki?curid=116087" title="கம்பளி">
கம்பளி

கம்பளி () என்பது விலங்குகளின் முடியினைக் கொண்டு உருவாக்கப்படும் ஒரு நெசவு இழையாகும். இது செம்மறி, ஆடு முதலியவற்றிலிருந்தும் ஒட்டக வகையைச் சேர்ந்த விக்குன்யா, அற்பாக்கா ஆகியவற்றில் இருந்தும் முயல்களில் இருந்தும் அவற்றின் முடியினை வெட்டி உருவாக்கப்படுகின்றன. கம்பளியினால் செய்யப்பட்ட துணிகள் வெதுவெதுப்பாக இருப்பதால் இவை குளிர்ப்பகுதிகளில் விரும்பிப் பயன்படுத்தப்படுகின்றன. கம்பளிக்காகவே பல விலங்குகள் வளர்க்கப்படுகின்றன. எடுத்துக்காட்டு: மெரீனோ


</doc>
<doc id="116091" url="https://ta.wikipedia.org/wiki?curid=116091" title="5 ஏன்கள்">
5 ஏன்கள்

5 ஏன்கள் ("5 Whys") என்பது கேள்வி-பதில் மூலம் ஒரு சிக்கலின் மூலக் காரணத்தை அல்லது காரண காரிய உறவை அறிந்து கொள்வதற்கு பயன்படும் ஒரு எளிய வழிமுறையாகும். ஒரு சிக்கலின் காரணத்தைப் பற்றி ஐந்து தொடர்ச்சியான கேள்விகளை கேட்பதே இந்த முறை. ஏன், ஏன் என்று தொடர்ச்சியாக கேட்பதன் மூலம் பிரச்சினையின் மூலத்தை கண்டறிய இந்த முறை உதவும். 



</doc>
<doc id="116092" url="https://ta.wikipedia.org/wiki?curid=116092" title="நீரெலித் தொப்பி">
நீரெலித் தொப்பி

பீவர் தொப்பி, நீரெலி விலங்குகளின் உரோமங்களைச் சேர்த்து அழுத்திப் பெறப்பட்ட உரோமத் தகடுகளைப் பயன்படுத்திச் செய்யும் ஒரு தொப்பி வகை. மென்மையானதும், மீள்தன்மை கொண்டதுமான இப் பொருளைப் பயன்படுத்திச் செய்யப்பட்ட தொப்பிகள் 1550 க்கும் 1850 க்கும் இடைப்பட்ட காலத்தில் ஐரோப்பாவின் பெரும் பகுதியில் இதை மக்கள் விரும்பி அணிந்தனர். முதலாம் நோட்டன் பேரரசர், மயிலிறகாலும், ரோசா இதழ் வடிவத்தாலும் அலங்கரிக்கப்பட்ட நீரெலித் தொப்பியை அணிந்தார்.

ஐரோப்பாவில் நீரெலித் தோலுக்கு இருந்த கேள்வி இவ்விலங்குகளை ஏறத்தாழ அழியும் நிலைக்கே தள்ளிவிட்டது. இதன் தேவை புதிய உலகத்தில் நீரெலிகளின் எண்ணிக்கையைப் பெருமளவு குறைத்துவிட்டதனால், இதன் வணிகத்தின் மூலம் இலாபம் பெற விரும்பியவர்களூடாகக் குடியேற்றவாத விரிவாக்கத்துக்கும் இது காரணமாகியது. நியூ யார்க்கில் முதல் குடியேற்றம் இடம்பெற்ற ஆண்டான 1624ல், ஒல்லாந்தக் குடியேற்றக்காரர்கள் 1,500 நீரெலித் தோலையும், 500 ஒட்டர் என்னும் விலங்குத் தோலையும் ஐரோப்பாவுக்கு அனுப்பியிருந்தனர்.



</doc>
<doc id="116093" url="https://ta.wikipedia.org/wiki?curid=116093" title="இன்கா படை">
இன்கா படை

இன்கா படை என்பது இன்கா பேரரசினைக் காக்கவும், அதன் எல்லையை விரிவுபடுத்தவும், எதிரிகளைக் கட்டுப்படுத்தவும் உருவாக்கப்பட்ட ஒரு பல் இனப் படையாகும். இன்கா பேரரசு வளர்ந்ததைப் போலவே அதன் படைபலமும் அதிகரித்தது. இன்கா பேரரசு அதன் உச்சத்தில் இருந்த போது இன்கா படையில் 2 இலட்சம் பேர் இருந்தனர்.

இன்கா படையில் போர் வீரர்கள் முக்கிய இடம் வகித்தனர். இவர்களுக்கு உணவு, உடை, மற்றும் உணவு உற்பத்தி, வேளாண்மை பாதிக்கப்படாமல் இருக்க அவர்களது குடும்பங்களுக்கு உதவித்தொகையும் வழங்கப்பட்டது.

இன்கா படையினர் போரில் வென்று தலைநகருக்குத் திரும்புகையில் பெண்களும் குழந்தைகளும் அவர்கள் வீரத்தினைப் போற்றி மரியாதை செய்தனர்.

இன்கா படையினர் தாங்கள் சார்ந்திருந்த இனத்திற்கேற்ப வெவ்வேறு வகையான எளிய ஆயுதங்களைக் கையாண்டனர். 



</doc>
<doc id="116099" url="https://ta.wikipedia.org/wiki?curid=116099" title="குதிவாதம்">
குதிவாதம்

குதிவாதம் ("Plantar fasciitis") என்பது பாதத்தின் அடிப்பகுதியில் உள்ள தடித்த உள்ளங்காலுக்குரிய சவ்வுப் பகுதியில் ஏற்படும் அழற்சி.

இந்நோயின் முக்கிய அறிகுறி பாதத்தின் குதிப்பகுதியில் வலி ஏற்படும் . சிலவேளைகளில் அப்பகுதி சிவக்கலாம், வீங்கலாம், அல்லது சூடாக இருப்பதை உணரலாம். இவை அழற்சியின் அறிகுறிகளாகும். 
குதிவாதத்தினால் ஏற்படும் வலியானது முக்கியமாக அதிகாலையில் படுக்கை விட்டு எழுந்து முதல் அடி வைக்கும்போது மிக அதிகமாக இருக்கும். சில அடிகள் நடக்க வலி தானே குறைந்து விடும். கவனிக்காது விட்டால் நாட்கள் செல்லச் செல்ல வலி நாள் முழுவதும் துன்பம் தரக் கூடும்.

குதிவாதம் குதிப்பகுதியிலும், காலின் கெண்டைப் பகுதியிலும் உள்ள தசைகளின் இறுக்கம் இல்லது பாதப்பகுதியின் தளர்ச்சி அல்லது உடற்பயிற்சியைத் தவறாகச் செய்தல் அல்லது பாதத்தின் இயற்கையான வளைவுப் பகுதிக்கு கொடுக்கப்படும் அதிகரித்த வேலைப் பளு (மிக நீண்ட தூரம் ஓடுதல், அதி வேகமாக ஓடுதல், அடிக்கடி ஓடுதல் போன்றவை) போன்ற பலவித காரணங்களால் ஏற்படுகிறது. பொருத்தமற்ற அதாவது அளவற்ற காலணியைஉபயோகிப்பதும் குதிவாதத்திற்குக் காரணமாகலாம். அல்லது தொழில் காரணமாவோ அல்லது பொழுது போக்குப் பழக்கம் காரணமாகவோஇ குதிக்காலுக்குரிய சவ்வுக்கு அதிக வேலை கொடுத்து ஊறு விளைவிப்பதும் காரணமாகலாம்.

கால்கள் தரையில் பதியும் வண்ணம் ஒரு நாற்காலியில் அமரவும். பாதத்தின் பத்து விரல்களையும் இருபது முறை உள் பக்கமாய் மடக்கி விரிக்கவும். அடுத்து முன் பாதங்களை தாளம் போடுவது போல இருபது முறை உயர்த்தி இறக்கவும். அடுத்து முன் பாதத்தை ஊன்றியபடி குதிங்கால்களை இருபது முறை தரையை விட்டு மேலே உயர்த்தி இறக்கவும். இந்த மூன்று பயிற்சிகளையும் தினமும் காலை, மாலை இரு வேளையும் கண்டிப்பாக செய்ய வேண்டும். அது போகவும் இடையே எத்தனை தடவை சாத்தியப்படுகிறதோ அத்தனை தடவை செய்யலாம்.



</doc>
<doc id="116100" url="https://ta.wikipedia.org/wiki?curid=116100" title="எம். பி. பரமேஸ்">
எம். பி. பரமேஸ்

எம். பி. பரமேஷ் ஈழத்து மெல்லிசை மன்னன் என்று கௌரவப் பட்டம் பெற்ற சிறந்த மெல்லிசைப் பாடகர். பரமேஷ் கோணேஷ் இசைத் தென்றல் மெல்லிசைக் குழுவின் பிரதான வாத்தியக் கலைஞர், பாடகர், பாடல் ஆசிரியர், இயக்குநர். இசைக் கழகத்தை (1966 - 1977) இயக்கிய முன்னோடி. திருகோணமலையைச் சேர்ந்தவர். 1984 இல் இருந்து செருமனியில் வாழ்ந்து வருகிறார்.

இவரது தந்தையார் வித்தியாதிகாரி மா. பீதாம்பரம் பாலபோதினி என்னும் அரிவரிப்புத்தகத்தில் படித்த "அந்த மரம் ஆலமரம் அழகான நல்ல மரம்" என்ற பாடலை எழுதி பிள்ளைப்பாட்டுக் கவிஞர் என்ற கௌரவ விருதை இந்தியக் கலைஞர்கள் மத்தியில் பெற்றுக் கொண்ட ஒரு பிள்ளைப் பாட்டுக் கவிஞர். இலங்கை ஒலிபரப்புக் கூட்டுத்தாபனத்தில் சைவநற்சிந்தனை என்ற நிகழ்ச்சிக்கு சொற்பொழிவாற்றியவர். இவரது தாயார் ஹார்மோனியத்தில் ஈடுபாடு கொண்டவர். இவரது மனைவி சங்கீதபூஷணம் மாலினி பரமேஸ். மகள் பிரபாலினி. இவரது சகோதரர் மெல்லிசைப்பாடகர் எம். பி. கோணேஸ்.

இவர் பாடசாலைக்குச் செல்லும் காலத்தில் "ஒளிமயமான எதிர்காலம்" என்னும் டி. எம். செளந்தரராஜனின் பாடலைப் பாடி இசைத் துறைக்குள் நுழைந்தவர். 1968 இல் தானே இயற்றிப் பாடிய 'உனக்குத் தெரியுமா நான் உன்னை நினைப்பது' என்று ஆரம்பமாகும் பாடலினால் ஈழத்து மெல்லிசை உலகில் மிகவும் பிரபல்யமானவர். செருமானியாவில் தனது இசைப்பயணத்தின் இரண்டாவது சகாப்தத்தை உருவாக்கி, மனைவி மாலினியுடனும், மகள் பிரபாலினியுடனும் சேர்ந்து ஐரோப்பியாவின் பலநாடுகளில் இசைநிகழ்ச்சிகளை நடாத்தியவர். 1995இல் மனைவியுடனும் மகளுடனும் சேர்ந்து இசையமைத்த "சங்கீதசாம்ராஜ்ஜியம்" என்னும் இசைப்பேழையை வெளியிட்டு ஐரோப்பிய வாழ் தமிழ் மக்கள் மத்தியில் அளப்பரிய புகழைப் பெற்றவர்.




</doc>
<doc id="116101" url="https://ta.wikipedia.org/wiki?curid=116101" title="சி. எல். ஆனந்தன்">
சி. எல். ஆனந்தன்

சி. எல். ஆனந்தன் (இறப்பு: மார்ச் 25, 1989) தமிழ்த் திரைப்பட நடிகர். இவர் 1960 ஆம் ஆண்டில் விஜயபுரி வீரன் படத்தில் கதாநாயகனாக அறிமுகம் ஆனார். சண்டைக் காட்சிகளில் இவர் சிறந்து விளங்கினார்.

1960ல் சிட்டாடல் பிலிம்சின் விஜயபுரி வீரன் படத்தில் ஜோசப் தளியத் இயக்கத்தில் ஆனந்தன் கதாநாயகனாக அறிமுகம் ஆனார். ஹேமலதா இப்படத்தில் கதாநாயகியாக நடித்தார். குதிரைச் சவாரி, கத்திச் சண்டைகளில் இவர் நடித்தார். இப்படம் நூறு நாட்களுக்கு மேல் ஓடியது. காட்டு மல்லிகை என்ற படத்தில் புலியுடன் சண்டை போடும் காட்சியில் அவரே நடித்தார். 1962 ஆம் ஆண்டில் வீரத்திருமகன் படத்தில் குமாரி சச்சுவுடன் இணைந்து நடித்தார்.

கொங்கு நாட்டு தங்கம், யானை வளர்த்த வானம்பாடி மகன், நீயா நானா, நானும் மனிதன் தான், காட்டு மல்லிகை, அடுத்த வாரிசு, அந்த ஒரு நிமிடம், செந்தூரப் பூவே ஆகியவை ஆனந்தனின் குறிப்பிடத்தக்க படங்கள்.

பிற்காலத்தில், எம். ஜி. ஆருடன் இணைந்து தனிப்பிறவி, நீரும் நெருப்பும் ஆகிய படங்களில் நடித்தார். அதன் பின்னர் ஆனந்தனின் பட வாய்ப்புகள் குறைந்தன.

நண்பர்களுடன் சேர்ந்து ஆனந்தன் மூவிஸ் என்ற பெயரில் பட நிறுவனம் ஒன்றைத் தொடங்கி நானும் மனிதன் தான் என்ற படத்தை தயாரித்தார். இந்தப் படம் பெரு வெற்றி பெறவில்லை.

ஆனந்தன் 1989 மார்ச் 25 இல் மஞ்சள் காமாலை நோயினால் பாதிக்கப்பட்டு தனது 56வது அகவையில் காலமானார். ஆனந்தனின் மனைவி பெயர் லட்சுமி அம்மாள். 3 மகன்கள். 4 மகள்கள். பிற்காலத்தில் நடன நடிகையாக விளங்கிய டிஸ்கோ சாந்தி அவரது மகள்களில் ஒருவர். இன்னொரு மகள் லலிதா குமாரி பிரகாஷ் ராஜை திருமணம் செய்தார். லலிதாகுமாரியும் மகன் ஜெய்ராமும் திரைப்படங்களில் நடித்தனர்



</doc>
<doc id="116103" url="https://ta.wikipedia.org/wiki?curid=116103" title="பழந்தமிழராட்சி (நூல்)">
பழந்தமிழராட்சி (நூல்)

பழந்தமிழராட்சி என்பது 1952 இல் தேவநேயப்பாவாணரால் எழுதப்பட்ட 170 பக்கங்கள் கொண்ட ஒரு நூலாகும். இந்நூலில் பழந்தமிழகத்தில் தமிழ் மன்னர் ஆட்சியின் போது நிகழ்ந்தவற்றை, இலக்கிய நூல்களின் துணைக்கொண்டு பாவாணர் எடுத்தியம்புகின்றார். இந்நூலில், அரசியலுறுப்புகள், ஆள்நிலப் பிரிவுகள், அரசர் பாகுபாடு , அரசன் தகுதிகள், அரசுச் சின்னங்கள், அரசியல் வினைஞர் , அதிகாரிகளின் அமர்த்தம், படையும் பாதுகாப்பும், ஆட்சிமுறை, பொருளாதாரம், அளவைகள், பண்டமாற்றுங் காசும் , மறமும் போரும், அறமுங் கொடையும், குற்றமுந் தண்டனையும் , உழவுங் கைத்தொழிலும் , வணிகமும் போக்குவரத்தும், கலையுங் கல்வியும், சமயமும் கொள்கையும், திருப்பணிகள், அரசர் விழாக்கள், சில அரசியற் கருத்துகள், நம்பற்கரிய செய்திகள் , அன்றாட நிகழ்ச்சி, இல்லற வாழ்க்கை , அரசர் முடிவு ஆகிய தலைப்புக்களின் கீழ் அக்காலத்தில் நிலவி வந்த ஆட்சி பற்றி விளக்கப்படுகின்றது. மேலும், பின்னிணைப்பாக மக்கள் நிலைமை, மொழி நிலைமை , சீமையரசாட்சி வகைகள், வேத்தியல் எழுத்தும் நூல்களும் ஆகியனவும் கூறப்படுகின்றன.

அரசர் குறுநிலமாளும் சிற்றரசர், பெருநிலமாளும் தலைமயரசர், பலநிலமாளும் பேரரசர் என மூன்று வகைப்படுவர். சிற்றரசர் மன்னர் என்றும், தலைமையரசர் வேந்தன் அல்லது கோ எனவும் அழைக்கப்படுவர் என்றும் இந்நூலில் கூறப்படுகிறது. அதாவது மன்னன் எனும் பதவியிலும் கோ எனும் பதவி பெரியது எனும் செய்தியைத் தருகிறார். 

பாவாணர் அரசுச் சின்னங்களாக குலம், பெயர், முடி, கோல், மாலை, கட்டில், குடை, கொடி, முத்திரை. முரசு, கடிமரம், குதிரை, யானை, தேர், மனை என்பனவற்றைக் கூறுகின்றார். இருபத்தொரு அரசுச் சின்னங்கள் சூடாமனி நிகண்டில் கூறப்பட்டுள்ள போதிலும் அவற்றுள் பல "மங்கலப் பொருள்களும் அரணும் உவமையுமாதலின்" அவற்றைப் பற்றிக் கூறவில்லை என்றும் சொல்கிறார்.

இப்பகுதி பாதுகாப்புக்காக சூழ்ந்திருந்த மதில், வழங்கிய பொறிகள் என்பன பற்றி கூறுகின்றன. மதுரை மதிலரண் பல்வேறு பொறிகளைக் கொண்டிருந்ததென்று கூறுவனவற்றையெல்லாம் கூறுகின்றார். எடுத்துக்காட்டாக ஒன்றிரண்டைக் கூறுவதற்கு,
<br> காய்பொன்னுலை - உருகக் காய்ச்சியெறியும் எஃகு உலை
<br> கல்லுமிழ் கவண்-கல்லையெறியும் இருப்புக் கவண் (இடங்கணி). என்பவற்றினைக் கூறலாம். இப்படி முப்பத்தைந்து பொறிகளைக் கூறுகிறார்.

எண்ணல் அளவை, எடுத்தல் அளவை, முகத்தல் அளவை, நீட்டல் அளவை, கால அளவை என்பன பற்றிக் கூறுகின்றார்.
நிலவரி விதிக்கும் பொருட்டு சோழவள நாடு முழுவது முதலாம் இராச இராசன் காலத்தில் ஒருமுறையும், முதல் மற்றும் மூன்றாம் குலோத்துங்கன் காலங்களிலும் அளக்கப்பட்டது எனக் கூறும் செய்தி நீட்டல் அளவை யில் கூறப்படுகின்றது.


</doc>
<doc id="116104" url="https://ta.wikipedia.org/wiki?curid=116104" title="குடிப்படை">
குடிப்படை

குடிப்படை (Militia) - ஒரு நாட்டின் இராணுவத்திற்குத் தேவையான நேரத்தில் உதவி புரிவதற்காக, முன்னேற்பாடாக அமைக்கப்பட்டிருக்கும் படை.அமைதி நிலவும் காலத்தில் நிலையான பெரும்படையைப் பராமரிப்பது என்பது எந்த நாட்டினாலும் இயலாத ஒன்றாகும். அப்படிச் செய்தால் நாட்டின் பொருளாதார வசதிகளும், செல்வமும் சீர்கெடும். எனவே, போரில் அல்லது அயலவர் படையெடுப்பை முறியடிக்கும் பணியில் இராணுவம் ஈடுபட்டிருக்கும் பொழுது, உள்நாட்டில் அமைதிக் காக்கவும், பாதுகாப்பு நடவடிக்கைகளை மேற்கொள்ளவும் குடிப்படை அமைக்கப்படுகிறது.இப்படையினருக்கு எல்லாப்படைப்பயிற்சிகளும் அளித்து, இரண்டாவது வரிசை இராணுவமாக உருவாக்குகின்றனர். இதனால் போர் நடவடிக்கைகளுக்குக் கூடுதலான வீரர்கள் தேவைப்படும் பொழுது, ஏற்கனவே பயிற்சி பெற்று முன்னேற்பாடாக இருக்கும் இப்படையிலிருந்து, இராணுவத்திற்கு வீரர்களை சேர்த்துக் கொள்ளப் படுகின்றனர்.

இந்தியாவில் குடிப்படை என்ற பெயரில் ஒரு அமைப்பு இல்லை. எனினும், பிரதேசப்படை(Territorial army), லோக் சகாயக் சேனை(Lok sahayak sena) என்னும் இரண்டு அமைப்புகள் குடிப்படையின் தரத்துடன் இருக்கிறது.
பொதுமக்களையும் நாட்டுப்பாதுகாப்பில் ஈடுபடுத்துவதே, இப்படையின் முக்கிய நோக்கமாகும். தரைப்படைக்குப் பக்கபலமாக இருந்து, போக்குவரத்துப் பாதைகளையும், கடற்கரைகளைக் காப்பதும், பொதுவாக நாட்டில் அமைதியும், சட்டமும் நிலவுவதற்கு, அரசாங்கத்துக்கு உறுதுணையாக நிற்பதும், தேவையானபோது இராணுவத்திற்கு ஆட்களை அனுப்பி உதவுவதுமே இதன் கடமைகளாகும்.இந்தியாவில் இரண்டாவது பாதுகாப்பு அணியாக (second line defence) 1949-இல் , பிரதேசப்படையொன்று அமைக்கப்பட்டது. "பிரதேசப்படைச் சட்டம் 1948", செப்டம்பரில் இந்திய நாடாளுமன்றம் நிறைவேற்றியது. 1949 முதல் ஆட்களைச் சேர்ப்பது தொடங்கப் பட்டது. இப்படையில் பல்வேறு படைக்கல, படைப்பணி அணிகள் உள்ளன. அவை வருமாறு;-

இவ்விதம் திரட்டப்படும் படை அணிகள், மாநிலப் பிரிவுகள்,நகர்பிரிவுகள் என இருவகையாக ஆட்களைத் தேர்ந்தெடுத்துப் பயிற்சியளிக்கின்றனர். பயிற்சி ஏதுமில்லாத சாதாரணத் தொழிலாளர்கள் முதல் உயர்ந்த தொழில் நுட்ப நிபுணர்கள் வரை, 18 முதல் 35 வயதுடைய(அகவையுடைய), திடமான உடல்உடைய எல்லோரும் இப்படையில் சேரத் தகுதியுள்ளவர்கள் ஆவார்கள். முன்னாள் இராணுவத்தினருக்கும் உயர்ந்த தொழில் நுட்பத் தகுதி வாய்ந்தவர்களுக்கும் வயது வரம்பு தளர்த்தப்படுகிறது. அரசு ஊழியரும், தனியார் அலுவலக ஊழியரும் கூட இப்படையில் சேரலாம்.அவர்களின் பயிற்சிகாலங்கள், அவர்கள் முன்னர் பணிசெய்த இடங்களின் பணிநாட்களையே குறிக்கும். இந்நடைமுறை மூலம் பயின்றவர்களின் வேலை முன்னிலைக்(seniority) காக்கப்படுகிறது.

பயிற்சிக்கு ஏற்ப நிரந்திரப் படைப்பிரிவினருக்கு அளிக்கப் படும் சம்பளங்களும், சலுகைகளும் இவர்களுக்கும் அளிக்கப்படுகிறது. இத்தகையப் பயிற்சிக்கு உரிய நிறுவனங்களும், அலுவலகங்களும் பயிற்சிக்கு தடையேதும் இல்லாமல் அனுப்ப வேண்டும்.
மேற்கூறியவைகள் பிரதேசப்படைச் சட்டத்தின் மூலம் காக்கப் படுகிறது. இந்திய இராணுவக் கழகத்தில் அளிக்கப்படும் அதிகாரிகள் பயிற்சிக்கு, பிரதேசப்படையினரையும் சேர்த்துக்கொள்ள2.5% இட ஒதுக்கீடு செய்யப்பட்டுள்ளது.இக்கழகத்தில் பயிற்சி முடிந்ததும், இராணுவத்தில் நிலையான ஆணைப் பெற்ற அதிகாரிகளாகச் சேர்த்துக் கொள்ளப்படுகிறார்கள். எச்சூழ்நிலைகளிலும் மேற்கண்டப் பயிற்சி பெற்றவர்கள், இந்தியாவுக்கு வெளியே பணியில் அமர்த்தப்பட மாட்டார்கள்.

மாநிலப்பிரிவுகளுக்கு , ஆட்கள் கிராமப் பகுதிகளிலிருந்து சேர்க்கப் படுகிறார்கள். இவர்களுக்கு ஆண்டுதோறும் 2,3 மாதங்கள் தொடர்ச்சியாகப் பயிற்சியளிக்கப் படுகிறது.
நகரப்பிரிவுகளுக்கு, ஏற்கனவே அமைந்துள்ள பெரியநகரங்களிலிருந்து ஆட்கள் சேர்க்கப்படுகின்றனர். இவர்களுக்கு வாராந்திர அடிப்படையில் மாலை வேளைகளிலும், ஞாயிற்றுக் கிழமைகளிலும், விடுமுறை நாட்களிலும் பயிற்சி அளிக்கப்படுகிறது. அவ்வப்போது இவர்களுக்கென, தொடர்ந்து நான்கு நாட்களுக்கு மேற்போகாமல் பயிற்சி முகாம்களும் நடத்தப் படுகின்றன.

இந்தியா சுதந்திரம் பெற்ற நாளிலிருந்து, நாட்டு மக்களுக்கு இராணுவப் பயிற்சி அளிக்க வேண்டும் என்ற கோரிக்கை வலியுறுத்தப்பட்டு வந்தது. இதற்கிணங்க,1950-இல் "பிரதேசத் துணைப்படை" அமைக்கப்பட்டது. பொதுமக்களில் இயன்ற அளவு அதிகமானவர்களுக்கு அடிப்படையான இராணுவப் பயிற்சியளிப்பதே இத்திட்டத்தின் முக்கிய நோக்கம். பின்னர், இத்திட்டத்தின் செயல்வரம்பை மேலும் விரிவு படுத்த எண்ணி, பிரதேசத் துணைப்படையைக் கலைத்து விட்டு, அதற்குப் பதிலாகத் "தேசியத் தொண்டர் படை" நிறுவினார்கள். இப்படைக்குத்தான் பின்னர் "லோக் சகாயக் சேனை" எனப் பெயிரிடப்பட்டது.

"லோக் சகாயக் சேனை" 1955, மே, 1-இல் தொடங்கப்பட்டது. ஐந்து ஆண்டுகளுக்குள் ஐந்து இலட்சம் பேருக்கு இராணுவப் பயிற்சியளிக்கத்திட்டமிடப்பட்டது.
முன்னால் இராணுவத்தினர், தேசிய மாணவர் படையினர் தவிர, 18 முதல் 40 வயதுவரையுள்ள உடல்திடமுடைய மற்ற எல்லோரும் இச்சேனையில் சேரலாம்.முன்னால் இராணுத்தினரும், மாணவர் படையினரும், "பிரதேசப் படை"யில் மட்டுமே சேர்த்துக் கொள்ளப்படுவர்.

தேசியப் பணியில் மக்களுக்கு ஆர்வம் உண்டாகும் படி செய்வதும், அவர்களை ஒழுங்கையும், கட்டுப்பாட்டையும் கடைப்பிடிக்கும்படி செய்வதும், அவர்களிடம் தன் கையே தனக்குதவி என்ற மனப்பான்மையையும், பொறுப்புணர்ச்சியையும் வளர்ப்பதுமே இச்சேனையின் முக்கிய நோக்கங்களாகும். மாறாக, நாட்டுப் பாதுகாப்புக்கான படைவீரர்களைத் தேர்ந்தெடுப்பது இதன் நோக்கம் அன்று.

லோக் சகாயக் சேனையின் சார்பில் நாடெங்கிலும் பயிற்சி முகாம்கள் நடத்தப்படுகின்றன.இம்முகாம்களில், சேனை வீரர்களுக்கு, உடற்பயிற்சிகள், துப்பாக்கிப் பயிற்சிகள், போர்க்கள அடிப்படைப் பொறியியல் பயிற்சிகள், முதலுதவிப் பயிற்சிகள், சுகாதாரப் பயிற்சிகள் முதலிய இராணுவப் பயிற்சிகளோடு, பொதுக் கல்வியும் புகட்டப்படுகிறது.பயிற்சி முகாம்கள் ஒன்று அல்லது இரண்டு வாரங்கள் தொடர்ச்சியாக நடக்கும். எல்லையோர மாநிலங்களில் 15 நாட்கள் நடைபெறும். ஒவ்வொரு முகாமிலும் அதிக அளவு 500 பேருக்குப் பயிற்சியளிக்கப்படும்.

1955, மே1-லிருந்து, 1963 டிசம்பர், 31 முடிய நாடெங்கிலும் மொத்தம் 1,671 பயிற்சி முகாம்கள் நடந்துள்ளன. இவற்றில் மொத்தம் 7,40,284 பேர் பயிற்சி பெற்றிருக்கின்றனர். பொது மக்களை உடலாலும், உள்ளத்தாலும் திடமான குடிமக்களாக உருவாக்குவதற்கு "லோக் சகாயக் சேனை" உறுதுணையாக இருக்கிறது.


</doc>
<doc id="116109" url="https://ta.wikipedia.org/wiki?curid=116109" title="ஏமி வைன்ஹவுஸ்">
ஏமி வைன்ஹவுஸ்

ஏமி ஜேட் வைன்ஹவுஸ் ("Amy Jade Winehouse", செப்டம்பர் 14, 1983 - சூலை 23, 2011) ஐக்கிய இராச்சியத்தை சேர்ந்த ஆங்கில பாடகரும் பாடலாசிரியரும் ஆவார்.  2003ல் வெளிவந்த இவரின்  ஃபிராங் என்ற இசைத்தட்டு ஐக்கிய இராச்சியத்தில் பெரும் வெற்றி பெற்றது. இது மெர்க்குரி பரிசுக்கு பரிந்துரைக்கப்பட்டது. 2006ல் வெளி வந்த "பேக் டு பிளாக்" என்ற இசைத்தட்டு 6 கிராமி விருதுகளுக்கு பரிந்துரைக்கப்பட்டு 5 விருதுகளை பெற்றது. இவரே 5 கிராமிய விருதுகளை வென்ற முதல் பிரித்தானியர் ஆவார். சிறந்த பிரித்தானிய பெண் கலைஞருக்கு வழங்கப்படும் பிரிட் விருதை 2007ல் பெற்றார்.

பிரித்தானியாவில் இசைத்துறை புத்துயிர் பெற இவரின் இசை வெற்றி காரணமாகவிருந்தது. இவரின் தனிப்பட்ட பாணி காரணமாக அலங்கார வடிவமைப்பாளர்கள் பலரின் ஆதரவை பெற்றிருந்தார். இவர் போதை மருந்துகளும் மதுவும் அதிகளவில் பயன்படுத்தி அதனால் பல சிக்கல்களை சந்தித்தார். இவர் தன் பெயர் கெடும் விதமாக நடக்கும் நடத்தையினால் 2007 முதல் இறக்கும் வரை சிறு பக்க செய்தி இதழ்கள் பெரும்பாலும் இவரைப்பற்றி செய்தி வெளியிட்டன. இவரும் இவரின் முன்னாள் கணவருமான பிளேக் ஃபில்டரும் பல சட்ட சிக்கல்களை சந்தித்தனர். இதன் காரணமாக அவரின் முன்னாள் கணவர் சிறை தண்டனை அனுபவித்தார். 2008ல் இவர் பல உடல் நலக்கேடுகளால் பாதிக்கப்பட்டார். இதனால் இவரின் உடல்நலமும் தொழில் வாழ்க்கையும் பாதிக்கப்படும் சூழல் உருவாகியது.

இவர் தன் 27ம் வயதில் 23 சூலை, 2011 அன்று தனது லண்டன் இல்லத்தில் மரணமடைந்தார்.  காவல் துறை இவரின் இறப்புக்கான காரணம் இன்னும் தெரியவில்லை என கூறியுள்ளது".

zh;amy winehouse


</doc>
<doc id="116111" url="https://ta.wikipedia.org/wiki?curid=116111" title="இரண்டாயிரமாவது தேர்வுத் துடுப்பாட்டம்">
இரண்டாயிரமாவது தேர்வுத் துடுப்பாட்டம்

தேர்வுத் துடுப்பாட்ட வரலாற்றின் இரண்டாயிரமாவது தேர்வுத் துடுப்பாட்டம் சூலை 21 2011 இல் இந்தியாவுக்கும், இங்கிலாந்துக்கும் இடையே லண்டனின் லார்ட்ஸ் மைதானத்தில் ஆரம்பமானது. மார்ச் 15ம் 1877 திகதி ஆரம்பமான தேர்வுத் துடுப்பாட்டப் போட்டிகளின் எண்ணிக்கை சூலை 21 2011 ஆம் திகதி 2000ஐ எட்டியது.
முதலாவது தேர்வுத் துடுப்பாட்டமானது மார்ச் 15 1877 ஆம் திகதி முதல் மார்ச் 19 1877 ஆம் திகதிவரை ஆத்திரேலியா, இங்கிலாந்து அணிகளுக்கு இடையில் மெல்போர்ன் மைதானத்தில் நடைபெற்றது. இதில் ஆத்திரேலியா அணி 45 ஓட்டங்களால் வெற்றியீட்டியது. 500 ஆவது தேர்வுத் துடுப்பாட்டம் டிசம்பர் 30, 1960 முதல் ஜனவரி 3 1961, திகதிவரை மெல்போர்னில் ஆத்திரேலியா - மேற்கிந்திய அணிகளுக்கு இடையில் நடைபெற்றது. இதில் ஆஸி. அணி 7 விக்கெட்டுகளால் வெற்றியீட்டியது.
1877 ஆம் ஆண்டு தொடக்கம் முதல்[500 தேர்வுத் துடுப்பாட்டப் போட்டிகளை விளையாடி முடிக்க எடுத்துக் கொண்ட காலம் 83 ஆண்டுகளாகும். முதல் 500 தேர்வுத் துடுப்பாட்டப் போட்டிகளும் விளையாடும் காலப் பிரிவில் இங்கிலாந்து - ஆத்திரேலியா அணிகள் மாத்திரமே அதிக போட்டிகளில் விளையாடின. முதல் 500 தேர்வுத் துடுப்பாட்டப் போட்டிகளின் போது ஆண்டுக்கு சராசரியாக 6 தேர்வுத் துடுப்பாட்டப் போட்டிகள் வீதமே விளையாடப்பட்டுள்ளன.
இரண்டாவது 500 தேர்வுத் துடுப்பாட்ட போட்டிகளையும் விளையாட எடுத்துக் கொண்ட காலம் 24 ஆண்டுகளாகும். இந்தக் காலப் பிரிவில் ஆண்டொன்றுக்கு சராசரியாக 20 துடுப்பாட்டப் போட்டிகள் விளையாடப்பட்டுள்ளன. முதல் 1000 தேர்வுத் துடுப்பாட்டப் போட்டிகளையும் விளையாட எடுத்துக் கொண்ட காலம் 107 ஆண்டுகளாகும். 1000மாவது தேர்வுப் போட்டி நவம்பர் 25 1984ஆம் திகதி நவம்பர் 29 1984ஆம் திகதி வரை பாக்கித்தான் - நியூசிலாந்து அணிகளுக்கிடையில் ஹைதராபாத் நியாஸ் அரங்கில் நடைபெற்றது. இதில் பாக்கித்தான் அணி 7 விக்கெட்டுகளால் வெற்றியீட்டியது.
மூன்றாவது 500 தேர்வுப் போட்டிகளும் 16 ஆண்டுகளுக்குள் விளையாடி முடிக்கப்பட்டுள்ளன. சராசரியாக இந்தக் காலப் பிரிவில் ஆண்டொன்றுக்கு 31 தேர்வுப் போட்டிகள் விளையாடப்பட்டுள்ளன. சூன் 15, 2000 ஆம் திகதி முதல் சூன் 17, 2000 திகதி வரை இங்கிலாந்து - மேற்கிற்திய அணிகளுக்கு இடையில் நடைபெற்றது. எஜ்பாஸ்டனில் நடைபெற்ற இந்தப் போட்டியில் மேற்கிந்திய அணி இன்னிங்ஸ் மற்றும் 93 ஓட்டங்களால் வெற்றியீட்டியது.
நான்காவது 500 தேர்வுத் துடுப்பாட்டங்களையும் விளையாட எடுத்துக் கொண்ட காலம் 11 ஆண்டுகள் மாத்திரமே. இந்தக் காலப் பிரிவில் சராசரியாக ஆண்டொன்றுக்கு 45 போட்டிகள் வீதம் விளையாடப்பட்டுள்ளன. 2000மாவது போட்டி சூலை 21 2011ஆம் திகதி இங்கிலாந்து - இந்திய அணிகளுக்கு இடையில் நடைபெற்றது. இப் போட்டியில் இங்கிலாந்து 196 ஓட்டங்களினால் வெற்றியீட்டியது. முதல் 1000 தேர்வுத் துடுப்பாட்டப் போட்டிகளையும் விளையாட 107 ஆண்டுகள் எடுத்துக்கொண்ட அதே நேரத்தில் கடைசி 1000 போட்டிகளையும் விளையாட 27 ஆண்டுகள் மாத்திரமே எடுத்துக்கொள்ளப்பட்டுள்ளன.

இதுவரை நடந்து முடிந்துள்ள 2000 தேர்வுத் துடுப்பாட்டப் போட்டிகளில் 19,60,949 ஓட்டங்கள் பெற்றப்பட்டுள்ளதோடு 61,209 விக்கெட்டுகள் வீழ்த்தப்பட்டுள்ளன. 1300 ஆட்டங்களில் முடிவு கிடைத்துள்ளன. 698 போட்டிகள் வெற்றி தோல்வி இன்றி சம நிலையில் முடிந்துள்ளன. இரண்டு போட்டிகள் சரிசமமான ஓட்டங்களைப் பெற்று போட்டி முடிந்துள்ளன.



</doc>
<doc id="116112" url="https://ta.wikipedia.org/wiki?curid=116112" title="ஷாஜி என். கருண்">
ஷாஜி என். கருண்

ஷாஜி நீலகண்டன் கருண் ("Shaji Neelakantan Karun", பி. ஜனவரி 1, 1952) தேசியத் திரைப்பட விருது பெற்ற மலையாள இயக்குநர் மற்றும் ஒளிப்பதிவாளர். 

1952 ஜனவரி முதலாம் தேதி என். கருணாகரனுக்கும் சந்திரமதிக்கும் மகனாக கேரளத்தில் கொல்லம் நகரில் பிறந்தார். திருவனந்தபுரத்தில் வளர்ந்தார். 1971ல் பூனா திரைக்கல்லூரியில் சேர்ந்தார். ஒளிப்பதிவில் 1975ல் தங்கப்பதக்கம் பெற்று பட்டம்பெற்றார். அனசூயா வாரியர் இவரது மகள்.மகன் அனில் 1976ல் கேரள திரைப்படக் கழகத்தின் அதிகாரியாக பணியேற்றார்.
ஜி.அரவிந்தனின் நண்பரான ஷாஜி அரவிந்தனின் படங்களுக்கு ஒளிப்பதிவு செய்ய ஆரம்பித்தார். 1977ல் வெளிவந்த தம்பு முதல் படம். அவர் இயக்கிய முதல் படம் பிறவி குறும்படங்களையும் ஆவணப்படங்களையும் இயக்கியிருக்கிறார். திருவனந்தப்புரம் திரைவிழாவின் தலைவராகவும் கேரள அரசு திரை கழகத்தின் தலைவராகவும் பணியாற்றினார்



 



</doc>
<doc id="116124" url="https://ta.wikipedia.org/wiki?curid=116124" title="குதிர்">
குதிர்

குதிரிடல் (ஆங்கிலம்-granary,bunkering) என்பது வேளாண்மையில் பயன்படுத்தப்படும் முக்கியமான நடைமுறையாகும்.நெடுங்காலமாகவே மனிதன் தனது எதிர்காலத்தேவைக்காக, விளைந்த தானியங்களைச் சேமித்து வைக்க இம்முறை பயன்படுத்துப் பட்டு வருகிறது.

சிமென்டு, கரி போன்றவற்றையும் பெருமளவில் குதிர்களில் சேமித்து வைப்பதற்குக் குதிரிடல் என்று பெயர்.தமிழகக் கிராமங்களில் உள்ள குதிர்கள் மரம், மண், செங்கல் ஆகியவற்றினைக் கொண்டு சிறுஅளவில் உருவாக்கப்பட்டவை ஆகும்.இக்குதிர்கள் பெரிய அளவுகளில், பல விதங்களில் பயன்படுகின்றன.

இக்குதிர்களின் விட்டம் இரண்டு மீட்டர் முதல் ஆறு மீட்டர் வரையும், உயரம் மூன்று மீட்டர் முதல் நாற்பது மீட்டர் வரையும் அமைந்து இருக்கும்.
அடிப்பாகம் மட்டமாகவே/சமதளமாகவோ அல்லது சரிவாகவோ அமைக்கப்படுகிறது. சரிவானஅடிப்பாகம், குதிரின் அடிப்பாகத்தைத் திறந்தவுடன், குதிரில் சேமித்து வைக்கப்படும் பொருள் தாமாகவே வெளியில் வருமாறு உதவுகிறது.

இயந்திரங்களைப் பயன்படுத்தியும் உள்ளிட்டப் பொருட்களை எடுக்கும் முறைகளும் சில நேரத்தில் அமைக்கப்படுவதும் உண்டு. இக்குதிர்கள் தரைக்குக் கீழோ, தரைக்கு மேலோ அல்லது தூண்கள் மீது உயர்த்தியோ கட்டப்படும். உயர்த்திக் கட்டப்பட்டுள்ள குதிர்களிலிருந்து பாதுகாப்பாகச் சேமித்து வைக்கப்பட்ட பொருள், நேரடியாகவே வண்டிகளுக்கு மாற்றப்படும் வசதியையும் ஏற்படுத்துவர். 

குதிர்கள் பண்ணைகளில் உள்ளது போல தனியாகவோ, அல்லது துறைமுகங்களிலும், ஆலைகளிலும் உள்ளது போல், பல குதிர்களாகவும் கட்டப்படுவதுண்டு. இவற்றின் குறுக்குவெட்டுத் தோற்றம் வட்டமாகவோ, அறுகோணமாகவோ, செவ்வகமாகவோ இருக்கும். குதிர்களின் மேல் கூரை அமைக்கும் வழக்கமும் உண்டு. பெருங்குதிர்களில் ஆட்கள் மூலமாகவோ, பட்டைச்செலுத்திகள் (belt conveyors) மூலமாகவோ பாதுகாக்கப் படவேண்டிய பொருட்கள் நிரப்பும் நடைமுறை பின்பிற்றப்படுகிறது.

இக்காலக் குதிர்கள் எஃகு, திண் காறை போன்றவற்றாலும் கட்டப்படுகின்றன. கட்டுவதற்குப் பயன்படும் பொருள்
நெருப்பினாலும், புழு,பூச்சிகளினாலும் பாதிக்கப்படாததாக இருக்க வேண்டும். ஈரத்தால் பாதிக்கப்படும் சிமெந்து
மாவு, சர்க்கரை போன்றவற்றைச் சேமிக்கும் போது, அந்த ஈரத்தால் பாதிக்கப்படாததாகவும் இருக்க வேண்டும். மரம், எஃகுக் குதிர்களுக்கு
அடிக்கடி வர்ணப்பூச்சு அவசியம் அடிக்க வேண்டும்.

சேமிக்கப்படும் பொருள் வெளியேற்றப்படும் பொழுது, அழுத்தத்தினாலும், உராய்வினாலும் பக்கச்சுவர்களில் ஒட்டிக் கொண்டு, சிறிதுசிறிதாக சேமிக்கப்பட்டப் பொருள், குறைந்த அளவில் வீணாவதும் உண்டு. மேற்கூறிய விளைவுகள் ஏற்படாவண்ணம், உகந்த முறையில் தொழில்நுட்ப பொறியியல் அறிஞர்களைக் கொண்டு, திட்டமிட்டுக் குதிர்கள் கட்டப்பட வேண்டும்.

இப்பொழுது கட்டப்படும் தமிழகக் கிராம வீடுகளிலும் கூட, வேளாண்மை செய்வோர் ஓரிருவர் தவிர, பிறர் குதிர்களை அமைப்பதில்லை. இதற்கு பல காரணங்கள் உண்டு. முக்கிய காரணம், விளைச்சல் குறைவு. மற்றொன்று சந்தையில் உடனுக்குடன் விற்பனை செய்யப் பட்டுவிடுகிறது. அடுத்த பருவத்தில் பயிரிட வேண்டி விதைகள் மட்டும் சேமிக்கும் வழக்கம் இருக்கிறது. போக்குவரத்து வசதியும் கிராமங்களுக்கு தற்காலத்தில் அதிகரித்து விட்டபடியால், குதிர்களில் சேமிக்கும் வழக்கம் அருகி வருகிறது.

குதிலரை அல்லது குதிர் என்பது தமிழக மக்கள் வீட்டினுள் வைத்திருக்கும் சிறிய தானிய சேமிப்புக்கிடங்காகும். இதில் நெல், அரிசி முதலிய தானியங்களை சேமித்து வைப்பர். இவை மண்ணால் ஆன உறைகளைக் கொண்டு செய்யப்பட்டவை. களிமண், வரகு வைக்கோல் இரண்டையும் சேர்த்து இதைச் செய்வார்கள். இவை சுமார் ஆறு அடி உயரம்வரை செய்யப்படுவதுண்டு. ஒரு உறைக்கும் அதன் மீதுள்ள இன்னொரு உறைக்கும் இடையே உள்ள இடுக்குகளில் சேறு பூசப்படும். அனைத்து உறைகளும் அமைக்கப்பட்ட பிறகு அதன் மீது முழுமையாக சாணம் பூசப்படும். குதிரின் மேற்பகுதியை மூடுவதற்குப் பிரம்பால் தட்டு போன்ற வட்டமான மூடியை வைத்திருப்பார்கள். இதனால் தானியங்கள் எலியால் சேதமடையாது. அவ்வப்போது தேவைக்கேற்பக் கொஞ்சம் கொஞ்சமாக தானியத்தை வெளியில் எடுக்க, குதிரின் கீழ்ப் பகுதியில் ஒரு துளை இருக்கும். அதைத் திறந்து மூடுவதற்குத் தேங்காய்ச் சிரட்டையையும் மண்ணையும் வைத்து மூடிவைக்கப்பட்டிருக்கும்.


</doc>
<doc id="116138" url="https://ta.wikipedia.org/wiki?curid=116138" title="மதுசாரா கொழுப்புநிறை கல்லீரல் நோய்">
மதுசாரா கொழுப்புநிறை கல்லீரல் நோய்

மதுசாரா கொழுப்புமிகு ஈரல் நோய் (அல்லது) மதுவால் அல்லாத கொழுப்புநிறை கல்லீரல் நோய் (Non-alcoholic fatty liver disease, NAFLD) என்பது கல்லீரலில் கூடுதலான குடிப்பதனால் அல்லாது கலங்களில் கொழுப்பு சேகரிக்கப்பட்டு (கொழுப்புச் சேதம்) கொழுப்பான கல்லீரலுக்கு காரணமான ஓர் நோயாகும். இந்த நோய் இன்சுலின் எதிர்ப்பு மற்றும் வளர்சிதை மாற்ற நோய்க்குறியுடன் தொடர்புள்ளது; பிற இன்சுலின் எதிர்ப்பு நோய்களுக்கு (எ.கா. இரண்டாம் வகை நீரிழிவு நோய்)கொடுக்கப்படும் சிகிட்சைமுறைகளான எடைகுறைப்பு, மெட்ஃபார்மின் மற்றும் தியாசோலிடிநேடியோன்கள் இதனையும் குணப்படுத்தும். இதன் முற்றிய வடிவமான "மதுவால் அல்லாத கொழுப்பு ஈரலழற்சி" (NASH) கல்லீரல் இழைநார் வளர்ச்சிக்கான முதன்மைக் காரணமாகக் கருதப்படுகிறது.



</doc>
<doc id="116139" url="https://ta.wikipedia.org/wiki?curid=116139" title="வோல்கா ஆறு">
வோல்கா ஆறு

வோல்கா ஆறு () ஐரோப்பாக் கண்டத்தின் மிகவும் நீளமான ஆறு. இது உருசிய நாட்டின் மத்திய பகுதியினூடாகப் பாய்ந்து காஸ்பியன் கடலில் கலக்கிறது. இது உருசியாவின் தேசிய ஆறாகவும் கருதப்படுகிறது. உருசிய நாட்டின் தலைநகர் மாஸ்கோ உட்பட ரசிய நாட்டின் 20 பெரிய நகரங்களுள் 11 இவ்வாற்றின் கரையிலேயே அமைந்துள்ளன. 

திவேர் மாகாணம் அஸ்தாவ்ஸ்கிப் பகுதியில் உள்ள வோல்காவேர்கொவியே எனும் கிராமத்தில் கடல் மட்டத்தில் இருந்து 228 மீட்டர்கள் உயரத்தில் வோல்கா ஆற்றின் நீரூற்று அமைந்துள்ளது. வோல்காவின் நீரேந்து பிரதேசம் வல்தாய் மேட்டுப் பகுதிகள், மத்திய உருசிய மேட்டுப் பகுதிகள் ஆகியனவற்றில் தொடங்கி கிழக்கு நோக்கி உரால் மலைகள் வரை பரந்துள்ளது. வோல்கா ஆற்றின் நீளம் 3690 கிலோமீட்டர்கள் ஆகும். உருசியக் கலாச்சாரத்தில் இந்த ஆறு ஒரு முக்கிய அடையாளத்தைக் கொண்டுள்ளதுடன் உருசிய இலக்கியத்திலும் நாட்டுப்புறக் கலைகளிலும் வோல்கா-மாத்துஷ்கா (தாய் வோல்கா) என அடிக்கடி குறிப்பிடப்படுகிறது.

கி.பி. முதலாம் நூற்றாண்டின் நூலாசிரியர்களான தொலெமி மற்றும் அமியானஸ் மார்செளினஸ் ஆகியோரால் வோல்கா ஆறானது ரா எனும் பெயர் கொண்டு அழைக்கப்பட்டது. இது ஈரானியப் பழமை மொழியான சிதியன் மொழியில் இருந்து எடுக்கப்பட்டது.

ஐரோப்பிய மத்திய காலத்தில் ஆற்றின் கரையோரப் பகுதிகளில் வசித்த துருக்கிய மக்களால் "பெரிய ஆறு" எனக் கருத்து வருமாற்போல் இட்டில் அலல்து அட்டேல் என அழைக்கப்பட்டது. இன்றைய துருக்கி மொழிகளில் இடெல் (தடர மொழி), அத்தால் (சுவாசு மொழி), இதெல் (பசுகிர மொழி), இடில் (துருக்கிய மொழி) என்று வோல்கா அழைக்கப்படுகின்றது. 

ஆற்றின் உருசியப் பெயர் வோல்கா () சிலாவிய முந்து மொழியில் காணப்பட்ட "வோல்கா" எனும் சொல்லில் இருந்து பெறப்பட்டது. இதன் கருத்து ஈரம் என்பதாகும். இது பெரும்பாலான சிலாவிய மொழிகளில் இன்றும் பேணப்படுகின்றது. உருசிய, பல்கேரிய, சுலோவேனிய மொழிகளில் விளாகா (), உக்ரைன் மொழியில் வலோகா () என்பது ஈரத்தைக் குறிக்கின்றது. 

வோல்காவைப் பற்றிய முதல் வரலாற்றுப் பதிவு எரோடோட்டசால் பாரசீக மன்னன் முதலாம் தாரியசுக்கும் சிதியர்களுக்கும் இடையேயான போரைப்பற்றிய வரலாற்றுக் குறிப்பில் எழுதப்பட்டுள்ளது. வோல்காவின் பிரதேசங்களில் ஆதி இந்தோ ஐரோப்பிய மக்களது நாகரிகம் மற்றும் குடியேற்றம் உருவாகியது என்று பரவலாக அறியப்படுகின்றது. முதலாம் ஆயிரமாண்டுகளில் ஹன் மற்றும் துருக்கி இனக் குழு மக்கள் இங்கு குடியேறியதைத் தொடர்ந்து அங்கிருந்த சிதியர்கள் இடம்பெயர்ந்தனர்.

பண்டைய காலத்து அறிவியலாளரான தொலெமி தனது புவியியல் வரைபடத்தில் (நூல் 5, அத்தியாயம் 8, ஆசியாவின் இரண்டாவது நிலப்படம்) இதனை ரா என்று குறிப்பிட்டுள்ளார். டொன் எனப்படும் ஆறும் வோல்காவும் ஒரே மேற்கிளைகளைப் பகிருகின்றன என்று தொலெமி நம்பியிருந்தார்.

வோல்காவின் நீரேந்து பிரதேசம் ஆசியாவில் இருந்து ஐரோப்பாவுக்கு மக்கள் நகருவதற்கு ஏற்றதொரு பகுதியாக முக்கியத்துவம் பெற்றிருந்தது. ஏழாம் பதின்மூன்றாம் நூற்றாண்டுகளில் காமா எனும் ஆற்றுடன் வோல்கா ஆறு இணையும் இடத்தில் அமைந்த பிரதேசம் வோல்கா பல்காரியா என்று அழைக்கப்பட்டது, இது தற்போதைய ஐரோப்பிய உருசியா ஆகும். அடில், சாக்சின், சராய் என்பன ஐரோப்பிய மத்திய காலப்பகுதியில் அமைந்த வோல்கா நகரங்கள் ஆகும். இந்த ஆறு எசுக்காண்டினாவியா, ருஸ், வோல்கா பல்காரியா ஆகியனவற்றை கசாரியா மற்றும் பாரசீகத்துடன் இணைத்து முக்கிய வர்த்தகப் பாதையை உருவாக்கிக்கொள்ள ஏதுவாக இருந்தது. வோல்காவின் கீழ்ப்பகுதிகளை கசார்கள் கட்டுப்பாட்டில் வைத்திருந்தனர். 

பின்னர் இந்த இராச்சியங்கள் கசானிய கான்கள் மற்றும் அஸ்ட்ரகான் கான்கள் என இரண்டாக பிளவுபட்டது. இந்த இரண்டு இராச்சியங்களும் பதினாறாம் நூற்றாண்டில் உருசிய-கசான் போரின் பின்னர் உருசியர்களால் வெற்றிகொள்ளப்பட்டது. 

வோல்காவின் மாபெரும் வளைவு அமைந்துள்ள நகரம் வோல்காகிராத் ஆகும். இரண்டாம் உலகப் போரின் போது ஸ்டாலின்கிராட் எனும் பெயரைக் கொண்டிருந்த இந்நகரத்தில் உருசியர்களுக்கும் செருமானியர்களுக்கும் இடையே வலுவான போர் ஏற்பட்டிருந்தது.

மாஸ்கோவின் வடமேற்குப் பகுதியிலும் சென் பீட்டர்ஸ்பேர்க் நகரத்திலிருந்து சுமார் 320 கிலோமீட்டர் தென்கிழக்கிலும் அமைந்துள்ள வல்தாய் மேட்டுப் பகுதியில், திவேர் மாகாணம் அஸ்தாவ்ஸ்கியில் அமைந்துள்ள வோல்காவேர்கொவியே எனும் கிராமத்தில் கடல் மட்டத்தில் இருந்து 228 மீட்டர்கள் உயரத்தில் வோல்கா ஆறு உற்பத்தியாகின்றது. இங்கு ஊற்றெடுத்து சிறிய ஏரிகள் ஊடாகப் பயணித்துப் பின்னர் இசுதேர்சு, விசியேலுக், பேனோ, வோல்க போன்ற பெரும் ஏரிகள் ஊடாக ஓடுகின்றது.

அஸ்தாவ்ஸ்கியில் தொடங்கிய வோல்கா ஆறு கிழக்கு நோக்கி இசுதேர்சு ஏரி, திவேர், துப்னா, ரிபின்ஸ்க், ஈரோஸ்லாவல், நீஸ்னி நோவ்கோரத், கசான் நகரங்களை அடைந்து, அதன் பின்னர் தெற்கு நோக்கித் திரும்பி உலியாநொவ்ஸ்க், தொலியாத்தி, சமாரா, சரதோவ், வோல்காகிராத் ஆகிய நகரங்களை அடைகின்றது. இங்கு டொன் எனும் ஆறும் வோல்காவும் தமது வளைவுகளை ஏற்படுத்துகின்றன. இறுதியில் அஸ்த்ரகான் நகரத்தினூடு சென்று காஸ்பியன் கடலில் சங்கமிக்கின்றது.

வோல்கா ஆறு பல கிளைகளைக் கொண்டது, அவற்றுள் முக்கியமானவை காமா, ஒகா, வெத்லூகா, சுரா என்பனவையாகும். வோல்காவும் அவற்றின் கிளைகளும் சேர்ந்து வோல்கா ஆற்று ஒருங்கியத்தை உருவாக்கின்றன. வோல்கா ஆற்றின் கழிமுகம் ஏறத்தாழ 160 கிலோமீட்டர்கள் நீளம் கொண்டது, இதில் பல கால்வாய்களும் சிறிய நதிகளும் அடங்குகின்றன.

வோல்கா ஆறு மூன்று பகுதிகளாகப் பிரிக்கப்படுகின்றது: மேல் வோல்கா, நடு வோல்கா, கீழ் வோல்கா.

நதி ஊற்றின் பின்னர் அமைந்துள்ள வோல்காவின் மக்கள் செறிவுள்ள முதல் நகரம் ரிசேவ். மாஸ்கோக் கடல் என்று பேச்சு வழக்கில் அழைக்கப்படும் இவான்கோவ் நீர்த்தேக்கம் திவேர் மற்றும் ரிபின்ஸ்க் நகரங்களுக்கு இடையே உருவாக்கப்பட்டது. இவை தவிர ஊக்லிச் நீர்த்தேக்கம் (ஊக்லிச் நகரம்), ரிபின்ஸ்க் நீர்த்தேக்கம் (ரிபின்ஸ்க்), கோர்கோவ் நீர்த்தேக்கம் (நீஸ்னி நோவ்கோரத் மேலேயுள்ள கரதேயிட்ஸ் நகரம்) ஆகியன மேல் வோல்காவில் காணப்படும் நீர்த்தேக்கங்கள் ஆகும். 

ஒகா ஆற்றுக் கிளையின் கீழே ஓடும் வோல்காவில் நீர் மிகையாகக் காணப்படுகின்றது. 

காமா ஆறு வோல்காவுடன் இணைந்த பிற்பாடு வலுவான ஆறாக வோல்கா மாற்றம் பெறுகின்றது. 


நீர்ப்பாசனம், நீர் மின்னாற்றல் ஆகியனவற்றை வோல்காவின் நீர்நிலைகள் மூலம் ஐரோப்பிய உருசியப் பகுதியினர் பெற்றுக்கொள்கின்றனர். மசுக்குவாக் கால்வாய், வோல்கா-டொன் கால்வாய், வோல்கா-பால்டிக் நீர்வழி ஆகியன மாஸ்கோவை வெண் கடல், பால்டிக் கடல், காஸ்பியன் கடல், அசோவ் கடல், கருங்கடல் முதலியனவற்றுடன் இணைப்பதன் மூலம் சொகுசுப் பயணக் கப்பல்கள் பயணிக்கக்கூடிய நீர் மார்க்கங்களாகத் திகழ்கின்றன. வோல்காவின் கனிமவளம் செறிந்த நீர்ப்பாசனம் கோதுமையை மிகை அளவில் உற்பத்தி செய்வதற்குத் துணைபோகின்றது.

ஊர்களுக்கிடையே பயணிக்கவும் சரக்குகளைக் கொண்டு செல்லவும் ஜோசப் ஸ்டாலின் காலத்து தொழில்மயமாதல் மூலம் வோல்கா வழியான கப்பல் போக்குவரத்து முக்கியத்துவம் அடைந்தது. இச்சமயத்தில் கட்டப்பட்ட போக்குவரத்து மடைகளையுடைய அணைகள், காஸ்பியன் கடலில் இருந்து வோல்கா ஆற்றின் முடிவு வரை பயணிக்கக்கூடிய வசதியை ஏற்படுத்தித் தந்தது. கருங்கடல் டொன் ஆற்றுடன் உள்ள இணைப்பு வோல்கா-டொன் கால்வாயூடு சாத்தியமாகின்றது. வடக்கில் உள்ள ஏரிகள் லடோகா, அனேகா, சென் பீட்டர்ஸ்பேர்க், பால்டிக் கடல் ஆகியனவற்றின் இடையேயான போக்குவரத்து வோல்கா-பால்டிக் வழியூடு சாத்தியமாகின்றது. மாஸ்கோ இடையேயான வர்த்தகங்கள் மாஸ்கோ கால்வாய் வோல்காவை மொஸ்கோ ஆற்றுடன் இணைப்பதன் மூலம் வசதிப்படுகின்றன.

பிந்தைய சோவியத் காலம் முதல் இற்றைவரைக்கும் தானியவகைகள், எண்ணெய் ஆகியன வோல்கா வழியாக மேற்கொள்ளப்படும் பெரும் ஏற்றுமதிச் சரக்குகளாக விளங்குகின்றன.





</doc>
<doc id="116140" url="https://ta.wikipedia.org/wiki?curid=116140" title="ஆர்ஜினினோ சக்சினிக் அமிலம்">
ஆர்ஜினினோ சக்சினிக் அமிலம்

ஆர்ஜினினோ சக்சினிக் அமிலம் (Argininosuccinic acid) என்னும் வேதிச் சேர்மம் ஒரு அடிப்படையான அமினோ அமிலமாகும். சில உயிரணுக்கள் சிட்ருலின் மற்றும் அஸ்பார்டிக் அமிலத்திலிருந்து ஆர்ஜினினோ சக்சினிக் அமிலத்தைத் தயாரித்து யூரியா சுழற்சியில் ஆர்ஜினினின் முன்பொருளாக உபயோகப்படுத்துகின்றன. இவ்வினையில், ஆர்ஜினினோ சக்சினேட் தொகுப்பி நொதி வினையூக்கியாக உள்ளது. ஆர்ஜினினோ சக்சினிக் அமிலம் யூரியா சுழற்சியில் ஃபியூமரேட்டிற்கு முன்பொருளாக உள்ளது. இவ்வினையை, ஆர்ஜினினோ சக்சினேட் சிதைப்பி நொதி வினைவேக மாற்றம் செய்கிறது.


</doc>
<doc id="116145" url="https://ta.wikipedia.org/wiki?curid=116145" title="ஆக்சலோ அசெட்டிக் அமிலம்">
ஆக்சலோ அசெட்டிக் அமிலம்

ஆக்சலோ அசெட்டிக் அமிலம் (Oxaloacetic acid) என்னும் வேதிச் சேர்மத்தின் வாய்பாடு: CHO (அ) HOOC-(C=O)-(CH)-COOH. இதற்கு பல பெயர்கள் உள்ளது: ஆக்சலோ அசெட்டிக் அமிலம், ஆக்சலா அசெட்டிக் அமிலம், ஆக்சோசக்சினிக் அமிலம் மற்றும் ஆக்சோ பியூட்டேன்டையோயிக் அமிலம். இதன் நேர்மின்னி (புரோட்டான்) நீக்கப்பட்ட வழிப்பொருள் ஆக்சலோ அசெடேட் எதிரயனியாகும்: CHO (அ) [(C=O)(CH)(C=O)]. இப்பெயர் இரு இணைதிற [-O(C=O)(CH)(C=O)O-] செயல் தொகுதியைக் கொண்டுள்ள இதன் மணமியங்களுக்கும் உபயோகப்படுத்தப்படுகின்றது. ஆக்சலோ அசெட்டிக் அமிலம், ஒரு நேர்மின்னியை இழப்பது அமிலத்தின் இணை காரமான எதிரயனியை (ஹைடிரசன்ஆக்சலோ அசெடேட்) கொடுக்கிறது: H(C=O)(CH)(C=O).


</doc>
<doc id="116156" url="https://ta.wikipedia.org/wiki?curid=116156" title="கல்லீரல்நோய் மூளைக்கோளாறு">
கல்லீரல்நோய் மூளைக்கோளாறு

கல்லீரல்நோய் மூளைக்கோளாறு (Hepatic encephalopathy) அல்லது ஈரல்சிரையமைப்பு மூளைக்கோளாறு (portosystemic encephalopathy) என்பது கல்லீரல் செயலிழப்பால் மனக்குழப்பம், சுய உணர்வுநிலை தடுமாற்றம் ,ஆழ்துயில் என்பன தோன்றுவதைக் குறிக்கிறது. இதன் முற்றிய நிலைகளில் "ஈரல் ஆழ்துயில்" அல்லது "கோமா எப்பாடிகம்" என அழைக்கப்படுகின்றது. இறுதியில் மரணமும் நேரிடலாம். 

கல்லீரலினால் வழமையாக நீக்கப்படும் நச்சுப்பொருட்கள் அதன் செயலிழப்பால் குருதியோட்டத்தில் அதிகரிப்பதனால் இந்த நிலைமை ஏற்படுகிறது. கல்லீரலின் செயல்பாட்டுக் குறைவும் இந்நிலைக்கான மாற்றுக் காரணங்கள் இல்லாத நிலையும் கொண்டு இந்த நோய் அறுதியிடப்படுகிறது. குருதிச் சோதனைகளில் அம்மோனியா கூடுதளளவில் காணப்படுவதும் அறுதியிடலுக்குத் துணை புரிகிறது. கூடவே நிகழும் ஏதேனும் நோய்த்தொற்று அல்லது மலச்சிக்கல் மூலம் இந்தத் தாக்குதல்கள் தூண்டப்படுகின்றன. 

இந்த நோய் நிலைமை சிகிட்சை மூலம் மீளக்கூடியது. குடலில் நச்சுப்பொருட்கள் உற்பத்தியாகாது தடுப்பதன் மூலம் சிகிட்சை அளிக்கப்படுகிறது. பொதுவாக லாக்டோலோசு என்ற மலமிளக்கிகளைக் கொண்டோ அல்லது உள்வாங்காத நுண்ணுயிர் எதிர்ப்பிகள் கொண்டோ இவ்வாறு தடுக்கப்படுகிறது. இதைத் தவிர, அடிப்படையான காரணங்களுக்கு கொடுக்கப்படும் மருத்துவமும் நோய் அறிகுறிகளைக் குறைக்க உதவும். கடிய கல்லீரல் செயலிழப்பு போன்ற சில நேரங்களில் கல்லீரல் நோய் மூளைக்கோளாறு தோன்றுதல் மாற்றுக் கல்லீரல் சிகிட்சைக்கான தேவையை அறிவிப்பதாக அமையும்.


</doc>
<doc id="116159" url="https://ta.wikipedia.org/wiki?curid=116159" title="ஆக்சலோசக்சினிக் அமிலம்">
ஆக்சலோசக்சினிக் அமிலம்

ஆக்சலோசக்சினிக் அமிலம் (Oxalosuccinic acid) சிட்ரிக் அமில சுழற்சியில் உருவாகும் ஒரு விளை பொருளாகும். ஐசோசிட்ரேட் ஹைட்ரசன் நீக்கி நொதி வினையூக்கியாகச் செயல்பட்டு ஐசோசிட்ரிக் அமிலம் இரண்டு ஹைட்ரசன் மூலக்கூறுகள் நீக்கப்பட்டு உயிர்வளியேற்றமடைவதால் உருவாவதே ஆக்சலோசக்சினிக் அமிலமாகும். இவ்விதம் நீக்கப்பட்ட இரண்டு ஹைட்ரசன் மூலக்கூறுகளும் NAD- க்கு மாற்றப்பட்டு குறைக்கப்பட்ட NADH உருவாகிறது. ஆக்சலோசக்சினிக் அமிலத்தின் உப்புகளும், மணமியங்களும் "ஆக்சலோசக்சினேட்டுகள்" என்றழைக்கப்படுகின்றன.


</doc>
<doc id="116161" url="https://ta.wikipedia.org/wiki?curid=116161" title="லிஸ்சி சாமுவெல்">
லிஸ்சி சாமுவெல்

லிஸ்சி சாமுவெல் ("Lissy Samuel", பிறப்பு: திசம்பர் 11 1967), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1998 ல், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116162" url="https://ta.wikipedia.org/wiki?curid=116162" title="பீஸ் சர்கார்">
பீஸ் சர்கார்

பீஸ் சர்கார் ("Beas Sarkar", பிறப்பு: திசம்பர் 23 1979 ), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். 2003ல், ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116164" url="https://ta.wikipedia.org/wiki?curid=116164" title="தும்கூர்">
தும்கூர்

தும்கூர்(கன்னடம்: ತುಮಕೂರು, தமிழ்: தும்பை ஊர் ஆங்கிலம்: "Tumakuru" ), என்பது ஒரு நகராகும். தும்கூர் இந்தியாவில் உள்ள கர்நாடகம் மாநிலம் தும்கூர் மாவட்டத்தில் உள்ள ஒரு நகராட்சியாகும். தேசிய நெடுஞ்சாலை 206 தும்கூரை ஹோனாவாருடன் இணைக்கிறது. மேலும் தேசிய நெடுஞ்சாலை 4 தும்கூர் வழியாக செல்கிறது. கன்னட மொழியில் தும்கூர் என்பது தமிழில் தும்பை ஊர் என அறியப்படுகின்றது. அதாவது இருமொழியிலும் தும்பைப் பூக்கள் நிறைந்த ஊர் என்ற பொருளைத் தருகின்றது.



</doc>
<doc id="116165" url="https://ta.wikipedia.org/wiki?curid=116165" title="ரேஸ்மா காந்தி">
ரேஸ்மா காந்தி

ரேஸ்மா காந்தி ("Reshma Gandhi", பிறப்பு: திசம்பர் 16 1974), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் இரண்டு ஒருநாள் பன்னாட்டுத் துடுப்பாட்டப் போட்டிகளில் 21 கலந்து கொண்டுள்ளார். 1999 ல், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116167" url="https://ta.wikipedia.org/wiki?curid=116167" title="ராஜேஸ்வரி கோயல்">
ராஜேஸ்வரி கோயல்

ராஜேஸ்வரி கோயல் ("Rajeshwari Goyal", பிறப்பு: திசம்பர் 15 1981), இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஐந்து ஒருநாள் பன்னாட்டுத் துடுப்பாட்டப் போட்டிகளி லும், 12 இருபது20 துடுப்பாட்டப் போட்டிகளிலும் கலந்து கொண்டுள்ளார். 2006/07 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116168" url="https://ta.wikipedia.org/wiki?curid=116168" title="திருஸ் காமினி">
திருஸ் காமினி

திருஸ் காமினி ("Thirush Kamini", பிறப்பு: சூன் 30 1990), இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 21 ஒருநாள் பன்னாட்டுத் துடுப்பாட்டப் போட்டிகளி லும், ஒரு இருபது20 துடுப்பாட்டப் போட்டியிலும் கலந்து கொண்டுள்ளார். 2006 - 2010 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116170" url="https://ta.wikipedia.org/wiki?curid=116170" title="பூனம் ரவுட்">
பூனம் ரவுட்

பூனம் ரவுட் ("Poonam Raut", பிறப்பு: அக்டோபர் 14 1989), இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் நான்கு ஒருநாள் பன்னாட்டுத் துடுப்பாட்டப் போட்டிகளி லும், நான்கு இருபது20 துடுப்பாட்டப் போட்டிகளிலும் கலந்து கொண்டுள்ளார். 2008/09-2011 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116175" url="https://ta.wikipedia.org/wiki?curid=116175" title="ரீட்டா பட்டேல்">
ரீட்டா பட்டேல்

ரீட்டா பட்டேல் ("Rita Patel"), இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். 1984/85 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116176" url="https://ta.wikipedia.org/wiki?curid=116176" title="சக்சினிக் அமிலம்">
சக்சினிக் அமிலம்

சக்சினிக் அமிலம் (Succinic acid) (அ) பியூட்டேன்டையோயிக் அமிலம் ஒரு டைகார்பாக்சிலிக் அமிலமாகும். சக்சினிக் அமிலத்தின் கார்பாக்சிலேட் எதிரயனி சக்சினேட் என்றும் இதன் மணமியங்கள் ஆல்கைல் சக்சினேட்டுகள் என்றும் அழைக்கப்படுகின்றன. அறை வெப்பநிலையில், சுத்தமான சக்சினிக் அமிலம் திண்மமாக இருக்கும். இது நிறமில்லாத, மணமில்லாத படிகங்களை உருவாக்கும் தன்மை கொண்டது. சக்சினேட்டுகள் சிட்ரிக் அமில சுழற்சியில் ஒரு முக்கிய பங்கு வகிக்கின்றன. இதன் உருகுநிலை: 185 °செ. கொதிநிலை: 235 °செ. இது இரு நேர்மின்னியைக் கொண்ட அமிலமாகும்.


</doc>
<doc id="116177" url="https://ta.wikipedia.org/wiki?curid=116177" title="குஹார் சுல்தானா">
குஹார் சுல்தானா

குஹார் சுல்தானா ("Gouher Sultana", பிறப்பு: மார்ச்சு 31 1988) , இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 32 ஒருநாள் பன்னாட்டுத் துடுப்பாட்டப் போட்டிகளிலும், 19 இருபது20 துடுப்பாட்டப் போட்டியிலும் / போட்டிகளிலும் 2008 - 2011 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116178" url="https://ta.wikipedia.org/wiki?curid=116178" title="தெய்வத்திருமகள் (2011 திரைப்படம்)">
தெய்வத்திருமகள் (2011 திரைப்படம்)

தெய்வத்திருமகள் 2011ஆம் ஆண்டு வெளிவந்த தமிழ்த் திரைப்படம் ஆகும். இது இயக்குனர் விஜயால் எழுதி இயக்கப்பட்டது. இப்படத்தில் விக்ரம் மனவளர்ச்சி குன்றியவராக நடித்துள்ளார். மேலும் இப்படத்தில் அனுஷ்கா, அமலா பால், நாசர் ஆகியோர் முதன்மையான வேடங்களில் நடித்துள்ளனர்.

மனவளர்ச்சி குன்றிய விக்ரமின் மனைவி குழந்தை பிறப்பிற்குப் பின் இறந்து போக, குழந்தையை விக்ரமே வளர்க்கிறார். இதனை அறிந்த அவரது மனைவியின் குடும்பத்தார் அவரிடமிருந்து குழந்தையைப் பிரிக்கின்றனர். பின்னர், நீதிமன்றம் மூலம் வாதாடி விக்ரம் குழந்தையைப் பெற்றாரா இல்லையா என்பதைச் சொல்வதன் மூலம் படம் முடிகிறது. இடையே அனுஷ்கா அவரது தந்தை ஒய். ஜி. மகேந்திரனுடனான சிக்கல்களும் காட்டப்பட்டுள்ளன.


சென்னையில் முதல் மூன்று நாளில் இத்திரைப்படம் அரங்கம் நிரம்பிய காட்சிகளுடன் 80 லட்சம் வசூலித்தது. முதல் வார இறுதியில் 90% அரங்கு நிறைந்த காட்சிகளுடன் 2.53 கோடி ரூபாய்கள் வசூலித்தது. ஆறு வார இறுதியில் 85% அரங்கு நிறைந்த காட்சிகளுடன் 7.01 கோடி ரூபாய்கள் வசூலித்திருந்தது.


</doc>
<doc id="116179" url="https://ta.wikipedia.org/wiki?curid=116179" title="தெய்வத் திருமகள்">
தெய்வத் திருமகள்

தெய்வத் திருமகள் என்ற பெயரில் தமிழில் இரண்டு திரைப்படங்கள் வெவ்வேறு காலகட்டங்களில் வெளிவந்துள்ளன. அவை இங்கு பட்டியலிடப்பட்டுள்ளன.



</doc>
<doc id="116181" url="https://ta.wikipedia.org/wiki?curid=116181" title="சீமா புஜாரி">
சீமா புஜாரி

சீமா புஜாரி ("Seema Pujare", பிறப்பு: செப்டம்பர் 8 1976), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் எட்டு ஒருநாள் பன்னாட்டுத் துடுப்பாட்டப் போட்டிகளிலும், ஒரு இருபது20 துடுப்பாட்டப் போட்டியிலும் கலந்து கொண்டுள்ளார். 2008-2008/09 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116184" url="https://ta.wikipedia.org/wiki?curid=116184" title="ஸ்நேஹல் பிரதான்">
ஸ்நேஹல் பிரதான்


</doc>
<doc id="116187" url="https://ta.wikipedia.org/wiki?curid=116187" title="வர்சா ரபீல்">
வர்சா ரபீல்

வர்சா ரபீல் ("Varsha Raffel", பிறப்பு: மார்ச்சு 20 1975), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒன்பது ஒருநாள் பன்னாட்டுத் துடுப்பாட்டப் போட்டிகளிலும், நான்கு இருபது20 துடுப்பாட்டப் போட்டியிலும் / போட்டிகளிலும் கலந்து கொண்டுள்ளார். 2004/05-2005/06 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116190" url="https://ta.wikipedia.org/wiki?curid=116190" title="கவிதா ராய்">
கவிதா ராய்

கவிதா ராய் ("Kavita Roy", பிறப்பு: ஏப்ரல் 10 1980), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஒருநாள் பன்னாட்டுத் துடுப்பாட்டப் போட்டியில் 2000/01 பருவ ஆண்டில், கலந்து கொண்டுள்ளார்.


</doc>
<doc id="116192" url="https://ta.wikipedia.org/wiki?curid=116192" title="பிரியங்கா ராய்">
பிரியங்கா ராய்

பிரியங்கா ராய் ("Priyanka Roy", பிறப்பு: மார்ச்சு 2 1988), இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 27 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2008 -2011 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116194" url="https://ta.wikipedia.org/wiki?curid=116194" title="கல்பன் பரோப்காரி">
கல்பன் பரோப்காரி

கல்பன் பரோப்காரி ("Kalpan Paropkari"), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1977/78 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116196" url="https://ta.wikipedia.org/wiki?curid=116196" title="இயந்திரங்களின் வகைப்படுத்தல்">
இயந்திரங்களின் வகைப்படுத்தல்

இயந்திரவியலில் இயந்திரங்களின் வகைப்படுத்தல் என்பது இயந்திரங்களைப் பல்வேறு அடிப்படையின் வகைகளாகப் பிரிப்பதைக் குறிக்கும். இயந்திரங்களை இரண்டு முக்கிய வகைகளாகப் பிரிப்பர்.

மற்றும் பல.


</doc>
<doc id="116197" url="https://ta.wikipedia.org/wiki?curid=116197" title="நிரஞ்சனா நாகராஜன்">
நிரஞ்சனா நாகராஜன்

நிரஞ்சனா நாகராஜன் ("Niranjana Nagarajan", பிறப்பு: அக்டோபர் 9 1988 ), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2008 ல், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116198" url="https://ta.wikipedia.org/wiki?curid=116198" title="மஞ்சு நத்கொட">
மஞ்சு நத்கொட

மஞ்சு நத்கொட ("Manju Nadgoda", பிறப்பு: சூலை 11 1976 ), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். 1984 ல், ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116200" url="https://ta.wikipedia.org/wiki?curid=116200" title="மரீன் லெ பென்">
மரீன் லெ பென்

மரீன் லெ பென் ("Marine Le Pen", பி. ஆகஸ்ட் 5, 1968) ஒரு பிரெஞ்சு அரசியல்வாதி. தொழில்முறையில் ஒரு வழக்குரைஞரான இவர் பிரான்சின் வலதுசாரிக் கட்சியான தேசிய முன்னணியின் (Front National) தலைவியாக உள்ளார். இவருக்கு முன் இவரது தந்தை ழான்-மரீ லே பென் அக்கட்சியின் தலைவராக இருந்தார்.



</doc>
<doc id="116201" url="https://ta.wikipedia.org/wiki?curid=116201" title="பபிதா மன்ட்லிக்">
பபிதா மன்ட்லிக்

பபிதா மன்ட்லிக் ("Babita Mandlik", பிறப்பு: சூலை 16 1981), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் மூன்று ஒருநாள் பன்னாட்டுத் துடுப்பாட்டப் போட்டிகளிலும், இரண்டு இருபது20 துடுப்பாட்டப் போட்டிகளிலும் கலந்து கொண்டுள்ளார். 2002/03 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116202" url="https://ta.wikipedia.org/wiki?curid=116202" title="ஹர்மன்பிரீத் கவுர்">
ஹர்மன்பிரீத் கவுர்

ஹர்மன்பிரீத் கவுர் (Harmanpreet Kaur, பிறப்பு: மார்ச்சு 8 1989), இந்தியப் பெண்கள் துடுப்பாட்ட அணி வீராங்கனை ஆவார். இவர் துடுப்பாட்ட சகலத்துறையர் ஆவார். 2017 ஆம் ஆண்டில் மத்திய இளைஞர் மற்றும் விளையாட்டுத் துறை அமைச்சகம் இவருக்கு அருச்சுனா விருது வழங்கியது. 

ஹர்மன்பிரீத் கவுர் மார்ச் 8, 1989 இல் மோகா, பஞ்சாப் இந்தியாவில் பிறந்தார். இவரின் தந்தை ஹர்மன்துர் சிங் புல்லார் , கைப்பந்தாட்டம் மற்றும் கூடைப்பந்தாட்டம் விளையாட்டு வீரர், இவரின் தாய் சத்விந்தர் கவுர் ஆவர். இவரின் பெற்றோர்கள் சீக்கியம் சமயத்தைச் சேர்ந்தவர்கள். இவருக்கு ஹெம்ஜீத் எனும் இளைய சகோதரி உள்ளார். ஆங்கிலம் பிரிவில் முதுகலைப்பட்டம் பெற்று மோகாவில் உள்ள குருநானக் கல்லூரியில் பேராசிரியராகப் பணியாற்றி வருகிறார். இவர் தனது வீட்டிலிருந்து சுமார் 30 கிலோமீட்டர் தொலைவில் உள்ள ஜியன் ஜோதி அகாதமிப் பள்ளியில் சேர்ந்து துடுப்பாட்டப் பயிற்சி எடுத்தார். அங்கு கமல்தேஷ் சிங் ஜோதி என்பவரிடம் பயிற்சி பெற்றார். துவக்ககாலங்களில் இவர் ஆண் துடுப்பாட்ட வீரர்களுடன் இணைந்து வலைப் பயிற்சியில் ஈடுபட்டு வந்தார். 2014 ஆம் ஆண்டில் இந்திய இரயில்வேயில் பணிபுரியும் வாய்ப்பு கிடைத்ததனால் இவர் மும்பை சென்றார். இவர் வீரேந்தர் சேவாக்கினால் அகத்தூண்டல் பெற்றார்.

2009 ஆம் ஆண்டில் போவ்ரால், பிராட்மன் ஓவல் துடுப்பாட்ட அரங்கத்தில் நடைபெற்ற பெண்கள் துடுப்பாட்ட உலக்கக் கிண்ணக் கோப்பைக்கான தொடரில் பாக்கித்தான் பெண்கள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் அறிமுகமானார். இந்தப் போட்ட்டியில் 4 ஓவர்கள் வீசி 10 ஓட்டங்கள் மட்டுமே விட்டுக் கொடுத்தார். 

2009 ஆம் ஆண்டில் டான்டன், கவுண்டி மாகாண துடுப்பாட்ட அரங்கத்தில் நடைபெற்ற 2009 ஐசிசி உலக இருபது20 பெண்கள் துடுப்பாட்ட உலக்கக் கிண்ணக் கோப்பைக்கான தொடரில் இங்கிலாந்து பெண்கள் துடுப்பாட்ட அணிக்கு எதிரான பன்னாட்டு இருபது20 போட்டியில் அறிமுகமானார். இந்தப்போட்டியில் 7 பந்துகளில் 8 ஓட்டங்களை எடுத்தார். 

2010 ஆம் ஆண்டில் இங்கிலாந்து பெண்கள் துடுப்பாட்ட அணிக்கு எதிரான பன்னாட்டு இருபது20 போட்டியில் 33 ஓட்டங்கள் எடுத்தார்.

2012 ஆம் ஆண்டில் நடைபெற்ற ஆசிய பெண்கள் பன்னாட்டு இருபது20 தொடரில் அணித் தலைவராக நியமிக்கப்பட்டார். மிதாலி ராஜ் மற்றும் உதவி அணித் தலைவர் ஜுலான் கோஸ்வாமி ஆகியோருக்கும் காயம் ஏற்பட்டதனால் இவர் தலைவராக நியமிக்கப்பட்டார். பாக்கித்தான் பெண்கள் துடுப்பாட்ட அணிக்கு எதிரான இந்தப் போட்டியில் 82 ஓட்டங்களை "சேஸ்" செய்து ஆசிய கோப்பையை வென்றனர்.

2013 ஆம் ஆண்டில் வங்காளதேசப் பெண்கள் துடுப்பாட்ட அணி இந்தியாவில் சுற்றுப் பயணம் செய்து இந்தியப் பெண்கள் துடுப்பாட்ட அணியுடன் விளையாடிய தொடரின் ஒருநாள் பன்னாட்டுத் துடுப்பாட்டப் போட்டிகளுக்கு இவர் தலைவராக நியமனம் ஆனார். இந்தத் தொடரின் இரண்டாவது போட்டியில் தனது இரண்டாவது ஒருநாள் போட்டியில் நூறு ஓட்டங்களை அடித்தார்.இந்தத் தொடரில் மொத்தமாக 195 ஓட்டங்களையும் 2 இலக்குகளையும் கைப்பற்றினார். இந்தத் தொடரின் இவரின் மட்டையாளர் சராசரி 97.50 ஆகும்.


</doc>
<doc id="116203" url="https://ta.wikipedia.org/wiki?curid=116203" title="மமதா கனோஜியா">
மமதா கனோஜியா

மமதா கனோஜியா ("Mamata Kanojia", பிறப்பு: சனவரி 30 1984), இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஐந்து ஒருநாள் பன்னாட்டுத் துடுப்பாட்டப் போட்டிகளிலும், 16 இருபது20 துடுப்பாட்டப் போட்டிகளிலும் கலந்து கொண்டுள்ளார். 2002/03-2003/04 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116204" url="https://ta.wikipedia.org/wiki?curid=116204" title="ஸ்மிதா ஹரிகிரிஸ்னா">
ஸ்மிதா ஹரிகிரிஸ்னா

ஸ்மிதா ஹரிகிரிஸ்னா ("Smitha Harikrishna", பிறப்பு: நவம்பர் 6 1973), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 22 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1994/95-2000/01 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116209" url="https://ta.wikipedia.org/wiki?curid=116209" title="அன்பு பொன்னோவியம்">
அன்பு பொன்னோவியம்

அன்பு பொன்னோவியம் ஒரு ஆதி திராவிட சிந்தனையாளர் மற்றும் வரலாற்றாசிரியர். அயோத்திதாச பண்டிதரின் நூல்களை கண்டுபிடித்து மீண்டும் வெளியிட்டவர்.

மலேசியாவில் உள்ள பினாங்கு நகரில் அன்பு பொன்னோவியம் 1923 ஆண்டு பிறந்தார். பெற்றோர் அன்பு பெருமாள் பிள்ளை, கங்கையம்மாள். பாட்டனாரோடு 1933ல் இந்தியா வந்த பொன்னோவியம் திண்டிவனத்திற்கு அருகே வாழ்ந்தார். பிறகு சென்னைக்கு வந்தவர் எழும்பூரில் உள்ள ஓவியப் பள்ளியில் சேர்ந்து பட்டம் பெற்றார். பழங்குடி மக்களின் நலனில் ஆர்வம் கொண்ட பொன்னோவியம் பழங்குடி மக்களில் தலைவர்களைப் பற்றிய கட்டுரைகளைத் தொடர்ந்து எழுதினார். இந்தியத் தொல்பொருள் ஆராய்ச்சித் துறையில் சேர்ந்த பொன்னோவியம், 1951 ஆம் ஆண்டில் அருங்காட்சியகத்தின் பொறுப்பலுவலராக ஆனார். 1983-ல் அரசுப் பணியிலிருந்து ஓய்வு பெற்றார். பௌத்தத்தில் ஈடுபாடுள்ள இவர், அயோத்திதாசர் முன்வைத்த தமிழ் பௌத்தத்தை முன்வைப்பதற்காக வாழ்நாள் முழுக்க உழைத்தார். ஆதி திராவிட சிந்தனைகளை வளர்க்கவும் முன்னோடியான ஆதி திராவிட சிந்தனையாளர்களை மீட்கவும் பாடுபட்டார். இவர் 2002 ஆம் ஆண்டில் மரணமடைந்தார்.



</doc>
<doc id="116216" url="https://ta.wikipedia.org/wiki?curid=116216" title="அனாகா தேஷ்பாண்டே">
அனாகா தேஷ்பாண்டே

அனாகா தேஷ்பாண்டே ("Anagha Deshpande", பிறப்பு: நவம்பர் 19 1985), இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 12 ஒருநாள் பன்னாட்டுத் துடுப்பாட்டப் போட்டிகளிலும் ஏழு இருபது20 துடுப்பாட்டப் போட்டிகளிலும் கலந்து கொண்டுள்ளார். 2008 -2010 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116217" url="https://ta.wikipedia.org/wiki?curid=116217" title="ரேக்கா கோட்போலே">
ரேக்கா கோட்போலே

ரேக்கா கோட்போலே ("Rekha Godbole"), முன்னாள் இந்தியா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் நான்கு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1983/84-1984/85 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116218" url="https://ta.wikipedia.org/wiki?curid=116218" title="ராஜ் கௌதமன்">
ராஜ் கௌதமன்

பேராசிரியர் ராஜ் கௌதமன் (பிறப்பு: 1950) தமிழ் பண்பாட்டு ஆய்வாளர். பழந்தமிழ் பண்பாட்டு வரலாறுசார்ந்து முன்னோடியான ஆய்வுகளைச் செய்தவர். தலித் சிந்தனையாளர். 

ராஜ் கௌதமனின் இயர்பெயர் எஸ்.புஷ்பராஜ். எஸ்.கௌதமன் என்று பெயரை மாற்றிக்கொண்டார். 1950ல் விருதுநகர் மாவட்டம் புதுப்பட்டி என்ற ஊரில் பிறந்தார். அங்கேயே தொடக்கக் கல்வி பயின்றார். மதுரையில் உயர்நிலைப்படிப்பு. பாளையங்கோட்டை தூய சவேரியார் கல்லூரியில் விலங்கியல் இளங்கலை, தமிழிலக்கியத்தில் முதுகலை, அண்ணாமலை பல்கலைக்கழகத்தில் சமூகவியலில் முதுகலைப் பட்டங்கள் பெற்றார். அ. மாதவையா பற்றிய ஆய்வுகளுக்காக முனைவர் பட்டம் பெற்றார்.

புதுவை மாநிலத்தில் அரசு கலைக்கல்லூரிகளில் தமிழ்பேராசிரியராக இருந்தார். 2011இல் ஓய்வு பெற்றார். மனைவி க.பரிமளம். மகள் டாக்டர் நிவேதா.

இவருடைய தலித் பார்வையில் தமிழ்ப் பண்பாடு எனும் நூல் சங்க இலக்கியம் பற்றிய சிறந்ததொரு ஆய்வு நூலாகும். 1990களில் தலித் அரசியல் எழுச்சி பெற்றபோது தமிழ்ச் சமூகத்தில் பல மாற்றங்கள் நிகழ்ந்தன. இச்சூழலில் ராஜ்கௌதமனின் இந்நூல் 1994இல் வெளிவந்தது சிறப்புக்குரிய ஒன்றாகும்.

தமிழ் பண்பாட்டை அடித்தள மக்களின் கோணத்தில் மார்க்சிய ஆய்வுமுறைப்படி ஆராய்ந்தவர் ராஜ் கௌதமன். தலித் சிந்தனைகளை தொகுப்பதிலும் அவற்றின் மீதான வரலாற்றுபூர்வ விமர்சனத்தை கட்டமைப்பதிலும் பெரும்பங்காற்றியிருக்கிறார். 





</doc>
<doc id="116219" url="https://ta.wikipedia.org/wiki?curid=116219" title="சுசான் பெனேட்">
சுசான் பெனேட்

சுசான் பெனேட் ("Susan Benade", பிறப்பு: பிப்ரவரி 19 1982), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 19 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2007ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2004/05-2008/09 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116221" url="https://ta.wikipedia.org/wiki?curid=116221" title="பெவர்லி போத்தா">
பெவர்லி போத்தா

பெவர்லி போத்தா ("Beverly Botha"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளில் கலந்து கொண்டுள்ளார். 1971/72 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116222" url="https://ta.wikipedia.org/wiki?curid=116222" title="கிரி-செல்டா பிரிட்ஸ்">
கிரி-செல்டா பிரிட்ஸ்

கிரி செல்டா பிரிட்ஸ் ("Cri-Zelda Brits", பிறப்பு: நவம்பர் 20 1983), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் நான்கு தேர்வுத் துடுப்பாட்டப் போட்டிகளிலும், 46 ஒருநாள் பன்னாட்டுத் துடுப்பாட்டப் போட்டிகளிலும், ஆறு இருபது20 துடுப்பாட்டப் போட்டிகளிலும் கலந்து கொண்டுள்ளார். 2001/02-2007 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2001/02-2010/11 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116225" url="https://ta.wikipedia.org/wiki?curid=116225" title="அய்யன்காளி">
அய்யன்காளி

அய்யன் காளி திருவிதாங்கூர் மாகாணத்தில் பட்டியல் சமூகத்தினரின் விடுதலைக்காக பாடுபட்ட தலைவர். இவர் 28 ஆகத்து, 1863ல் திருவிதாங்கூரில் (கேரளா) திருவனந்தபுரத்திலிருந்து 13 கிலோ மீட்டர் தொலைவில் உள்ள வெங்கனூரில், பெருங்காட்டுவிளா என்ற ஊரில் 7 பிள்ளைகளில் ஒன்றாக கூலி விவசாய குடும்பத்தில் அய்யன் என்பவருக்கு மகனாக பிறந்தார் அய்யன்காளி. இளவயதில் கட்டுடலும், அழகும், வலிமையும் நிறைந்தவராகவே வளர்ந்தார். அய்யன்காளி சிறுவனாக இருக்கும் போது தனது குடும்பத்தினரும், உறவினர்களும் உரிமை மறுக்கப்பட்டு அடிமைகளாக நடத்தப்படுவதை உணர்ந்தார். புலையர் சாதியில் பிறந்த அவர்களுக்கு சாலையில் நடக்க அனுமதியில்லை. உடலை மறைக்க நல்ல உடையணிய அனுமதி மறுக்கப்பட்டது. செருப்பு போட அனுமதியில்லை. தலைப்பாகை கட்டக்கூடாது என பல அடக்குமுறைகளை அனுபவித்தனர். பிராமணீய வர்ணாசிரம அடுக்கில் கீழே இருந்ததால் புலையர்களை ஏரில் பூட்டி வயலை உழக் கட்டாயப்படுத்தினர். நாயர்களும், நம்பூதிரிகளும் இவர்களை அடிமைகளாக நடத்தினர். அக்கால கட்டத்தில் பட்டியல் சாதியினர் மீது கல்வி உரிமை மறுப்பு, பொதுத் தெருவில் நடமாடும் சுதந்திரம் இல்லாமை,பெண்கள் மேலாடை அணிய அனுமதிக்கப்படாமை போன்ற கொடுமைகள் நாயர் மற்றும் நம்பூதிரி சாதி மக்களால் நிகழ்த்தப்பட்டது.

நிலங்களை சீர் படுத்தியதற்காக ஐயன் காளியின் தந்தை அய்யனுக்கு ஒரு சிறிய நிலத்தை அவரது நாயர் முதலாளி கோவிந்தபிள்ளை வழங்கினார். இது அன்றைய நாயர் சமுதாயத்தில் சலசலப்பான எதிர்ப்பை ஏற்படுத்தியது. ஐயன் காளி இளமைப் பருவத்தில் நல்ல உயரத்துடன் கட்டுடலுடன் காணப்பட்டார். தன் நண்பர்களுடன் தன் வீட்டில் கால்பந்து விளையாடிக் கொண்டிருக்கும் போது பந்து அடிக்கடி பக்கத்திலிருக்கும் நாயர் வீட்டின் கூரையில் விழுந்தது. அதைக் கண்ட அந்த நாயர் அவரிடம் இனிமேல் நாயர் இளைஞர்களுடன் விளையாடக்கூடாது என்று எச்சரித்தார். இது அவரிடம் மிகப் பெரிய தாக்கத்தை ஏற்படுத்தியது. அவர் இனிமேல் நாயர்களுடன் விளையாடுவதில்லை என்று உறுதி எடுத்துக் கொண்டார். அன்று முதல் விளையாடுவதை விட்டுவிட்ட ஐயன் காளி ஆழமான மௌன சிந்தனையில் மூழ்கினார். தாழ்த்தப்பட்டு சுரண்டப்பட்ட மக்களை ஒருங்கிணைத்து சமுதாய விடுதலை பெறும் போராளியாக உருவெடுத்தார் அய்யன் காளி. இதற்காகவே அவர் பல நாடகங்களை எழுதி அரங்கேற்றினார். இவை இந்து புராணங்களை ஆராய்ந்து அதில் சமுதாய விடுதலைக்கான தரவுகளை வடித்தெடுத்து உருவாக்கப் பட்டதாகும். உதாரணமாக கக்கல ரிஷி நாடகம், அரிச்சந்திர நாடகம், வள்ளி சுப்பிரமணியர் திருமணம் ஆகிய நாடகங்கள் இவற்றில் அடங்கும். இவற்றினை நாடெங்கும் தாழ்த்தப்பட்ட மக்களிடையே நடத்தி கட்டுக்கடங்காத விழிப்புணர்வை ஏற்படுத்தினார் ஐயன் காளி. 1888 ல் செல்லம்மா என்பவரை திருமணம் செய்து கொண்டார். அவர்களுக்கு ஏழு குழந்தைகள் பிறந்தன. தங்கம்மா என்ற பெயரில் அறியபடுகின்ற ஒரே மகள் கேசவன் சாத்திரி என்பவருடன் மணமுடிக்கப்பட்டர். கேசவன் சாத்திரி பின்பு கேரள சட்டசபையின் சபாநாயகராக தேர்ந்தெடுக்கப்பட்டார்.

அய்யன்காளி முறையாக கல்வி கற்றவரல்ல. ஆனால் தன் சாதிக்குரிய அடிமுறைகளை கற்றிருந்தார். திருவனந்தபுரத்தில் அன்று இருந்த தைக்காடு அய்யாவு சாமிகள் என்ற ஹடயோகியிடம் இவர் அடிமுறைகளையும் சில யோக முறைகளையும் கற்றார். இந்த அய்யாவு துறவி அல்ல. வணிகம்செய்துவந்தார். இவர் சம்ஸ்கிருதம், ஆங்கிலம் கற்றவர். இவரிடம் சட்டம்பி சாமிகள்,ஸ்ரீ நாராயணகுரு போன்றவர்கள் மாணவர்களாக இருந்தார்கள். மூத்த மாணவர்கள் என்றமுறையில் சட்டம்பிசாமிகள், நாராயணகுரு ஆகியோரிடம் அய்யன்காளிக்கு கடைசிவரை நெருக்கமான தொடர்பு இருந்தது

1883ல் அய்யன்காளி புலையர்கள் நடுவே சேவை செய்வதற்காக வந்த அத்வைதியான சதானந்த சுவாமிகளை சந்தித்தார். அவரது மாணவரானார். அவரின் தலைமையில் அய்யன்காளி புலையர் மக்களுக்கு வழிநடக்கும் உரிமை, கல்விகற்கும் உரிமை ஆகியவற்றைப் பெற்றுத்தர போராட ஆரம்பித்தார். ஒரு கட்டத்தில் அய்யன்காளி உருவாக்கிய அய்யன்காளிப்படை வன்முறையை கையாள ஆரம்பித்தபோது சதானந்த சுவாமிகளிடம் இருந்து விலகினார். ஆனால் பின்னர் அய்யன்காளி வன்முறையைக் கைவிட்டு அமைதியான மக்கள் போராட்டங்களை ஒருங்கிணைக்க ஆரம்பித்தார்.

காளி இரண்டு வெள்ளை மாடுகளை வாங்கி மாட்டுவண்டியாக பூட்டி மாடுகளின் கழுத்தில் மணியை கட்டி தனியாளாக வீதியில் ஓட்டினார். தினமும் தாழ்த்தப்பட்ட மக்கள் நடக்கக்கூடாது என்று கட்டுப்பாடுகள் விதிக்கப்பட்ட தெருக்களில் மணிச்சத்தத்துடன் மாட்டுவண்டியில் பயணம் செய்தார். மாட்டு வண்டி பயணத்தின் போது அவர் வெள்ளை வேட்டி கட்டி, அங்கவத்திரம் உடுத்தி, தலைப்பாகையுடன் அருகில் உள்ள சந்தைக்கு மாட்டு வண்டியை ஓட்டினார். இவையனைத்தும் அன்றைய திருவிதாங்கூரில் தாழ்த்தப்பட்ட மக்களுக்கு தடை செய்யப்பட்டிருந்த காரியங்களாகும். சந்தையிலிருந்து திரும்பி வரும் போது பல நம்பூதிரி மற்றும் நாயர் சாதி ஆண்கள் அவரைத் தடுத்து நிறுத்தினர். அவர் தன்னுடைய கனத்த குரலில் தன்னிடமிருந்த கத்தியைக் காட்டி மிரட்டி விரட்டினார்.

அய்யன்காளி பெற்ற இவ் வெற்றி ஒடுக்கப்பட்ட மக்களை விழிப்புணர்வு பெற செய்தது மட்டுமல்லாமல் ஆதிக்கசாதியினரை ஆத்திரமடைய வைத்தது. அய்யன்காளி மாட்டுவண்டி ஓட்ட முடிந்தாலும், மற்ற ஒடுக்கப்பட்ட மக்கள் தெருவில் நடக்க அனுமதி மறுக்கப்பட்டது. தனது விடுதலை மட்டுமல்ல ஒட்டுமொத்த சமூகத்தின் விடுதலையே உண்மையான விடுதலையாக இருக்க முடியுமென்பதை அய்யன்காளி உணர்ந்தார். ஒடுக்கப்பட்ட மக்கள் அனைவரையும் ஒன்றுதிரட்டி எந்த தெருக்களில் நடக்க உரிமை மறுக்கப்பட்டதோ அதே தெருக்களின் வழியாக புத்தன் சந்தைக்கு 'விடுதலை ஊர்வலம்' போனார். ஊர்வலம் பாலராமபுரத்தில் சாலியார் தெருவை அடைந்ததும் மறைந்திருந்த ஆதிக்கசாதி கும்பல் ஒடுக்கப்பட்ட மக்களை தாக்கியது. ஒடுக்கப்பட்ட மக்களும் தங்களது மேல் தொடுக்கப்பட்ட தாக்குதலை எதிர்கொண்டு பதில் தாக்குதலை தொடுத்தனர். திருவிதாங்கூரின் ஒடுக்கப்பட்ட மக்களின் முதல் ஆயுதப்போராட்டத்தில் இருதரப்பிலும் காயம் ஏற்பட்டது. நூற்றுக்கணக்கான ஒடுக்கப்பட்ட மக்கள் காயமடைந்தனர். தளராமல் அய்யன்காளி தலைமையில் போராடி ஆதிக்க சாதியினருக்கு பயத்தை ஏற்படுத்தினார்கள் ஒடுக்கப்பட்ட மக்கள்.
சாலியார் வீதி கலகம் பற்றிய செய்திகள் மணக்காடு, கழக்கூட்டம், கன்னியாபுரம் போன்ற பகுதியில் தீயாக பரவ இளைஞர்கள் தெருக்களில் இறங்கி உரிமைகக்காக போராட துவங்கினர். ஒடுக்கப்பட்ட இளைஞர்களின் கலகத்தை அடக்க ஆதிக்க சக்திகள் எடுத்த முயற்சி பலனளிக்காமல் மேலும் கலவரத்தை பரவச்செய்தது. விவசாய வேலைகளை புறக்கணித்து மறுக்கப்பட்ட உரிமைகளுக்காக ஒடுக்கப்பட்ட மக்கள் போராடத் துவங்கினர். போராடிய மக்களை பயமுறுத்த ஆதிக்கசாதியினர் தாக்குதலை தொடுத்தனர். அதன் விளைவு போராட்டத்தை மீண்டும் வலுவடைய செய்தது. தாக்குதலிலிருந்து காப்பற்ற ஒடுக்கப்பட்ட மக்கள் சிறு ஆயுதக்குழுக்களை உருவாக்கினர். 
புலையர்கள் பள்ளிக்கூடத்தில் நுழையக்கூடாது என்ற நிலையைத் தகர்க்க 1904 ம் ஆண்டு ஐயன் காளியின் தலைமையில் கல்வி நிலையம் ஒன்றை அமைத்தனர். அக்காலகட்டத்தில் புலையர்களுக்கு அரசாங்க கல்வி நிலையங்களில் அனுமதி மறுக்கப்பட்டிருந்தது. கரும்பலகைகள் எதுவுமின்றி மணலில் பாடம் சொல்லிகொடுக்கும விதமாக இப்பள்ளி செயல்பட்டது. இதன் மூலம் மறைமுகமாகக்கூட புலையர்கள் கல்வி கற்கக் கூடாது என்ற நிலை அகற்றப்பட்டது. வெங்கனூரில் அமைக்கப்பட்ட இக் கல்வி நிலையமே பட்டியல் வகுப்பினருக்காக முதன் முதலில் அமைக்கப்பட்ட கல்வி நிலையமாகும்.
1914 இல் கல்வித்துறை தான் வெளியிட்ட பட்டியல் மக்களுக்கான உத்தரவு செயல்படுத்தப் படுகிறதா என பார்க்கலாயிற்று. புலையக்குழந்தைகள் நுழையும் பள்ளிகளில் பிறசாதிக் குழந்தைகள் கூட்டம் கூட்டமாக வெளிநடப்பு செய்தனர். இதனையடுத்து மிச்சல் குழந்தைகள் வெளியேறுவதற்குக் தக்க காரணங்கள் தரப்பட்டு இருந்தால் அவற்றை ஆவணப் படுத்துமாறு தலைமை ஆசிரியர்களைப் பணித்தார். இந்நிலையில் 1905 இல் அவர் ஏற்கனவே நிறுவிய பள்ளிக்கு இப்போது அரசு அங்கீகாரம் தரப் பட்டது. பரமேஸ்வரன் பிள்ளை என்பவர் ஆசிரியராக இருக்க முன்வந்தார். ‘ஹரி ஸ்ரீ ஓம்’ எனச் சொல்லிப் பாடம் நடத்தத் தொடங்கியது போது, பிற சாதியினர் பள்ளியைத் தாக்கின. அன்று இரவு பள்ளி தீக்கிரையானது. இதன் பிறகு ஒரு மாபெரும் இயக்கமாக மாறி, அனைவருக்குமான பள்ளிகள் பல இடங்களில் எழுந்தன.

தீண்டாமைக் கொடுமையின் காரணமாக பல புலையர்கள் கிறித்தவ மதத்திற்கு மதம் மாறினர். இவர்கள் மதம் மாறாமல் இந்து மதத்திலேயே இருந்த புலையர்களை ஏற்றுக் கொள்ள மறுத்தனர். அவர்களை ஒதுக்கினர். இதனால் கிறித்தவ புலையர்கள் என்றும் புலையர்கள் என்றும் மக்கள் பிளவுபட்டனர். இதனைக் கண்டு வேதனையுற்ற ஐயன் காளி இரு பிரிவினரையும இணைக்கும் விதமாகத சாது ஜன பரிபாலன சங்கம் 1907ம் ஆண்டு தொடங்கினார். அதன் தலைவராக ஐயன் காளியே தேர்ந்தெடுக்கப் பட்டார். விவசாயத் தொழிலாளர்களுக்கு வாரத்தில் ஒரு நாள் விடுமுறை வேண்டும் என்றும், அந்த விடுமுறை நாளில் சங்க சேவையில் மக்கள் ஈடுபட வேண்டும் என்றும் கூறினார் ஐயன் காளி. இந்த கூட்டங்களில் கலந்து கொள்ள ஆண்களிடமிருந்து அரைச் சக்கரமும், பெண்களிடமிருந்து கால் சக்கரமும் வசூலிக்கப்பட்டது.(14.5 சக்கரம்= 1 ரூபாய்)

SJPS பட்டியல் வகுப்பினரை பள்ளியில் சேர்க்க அனுமதிக்க வேண்டும் என்று அரசிற்கு பல மனுக்கள் அளித்தது. அதன் காரணமாக 1907ம் ஆண்டு அரசு பட்டியல் வகுப்பினரை பள்ளியில் சேர்க்கலாம் என்று அனுமதி வழங்கியது. ஆனால் நடைமுறையில் பள்ளிகளை அணுகிய போது நிலையோ வேறாக இருந்தது. ‘புலையர் குழந்தைகள் படித்தால் எங்கள் வயல்களில் யார் வேலை செய்வார்கள்?’ என்று இறுமாப்புடன் கேட்டனர் பிற சாதியினர். ‘எங்கள் குழந்தைகள் கல்வி கற்க முடியாதென்றால் உங்கள் வயல்களில் நாங்கள் வேலை பார்க்க முடியாது’ என்றார் அய்யன் காளி. நில உடமையாளர்கள் வேலை செய்ய மறுத்து அறப்போராட்டம் நடத்திய விவசாய தொழிலாளர்களைத் தண்டித்தனர். கொடூரமாக தண்டித்தனர். பற்களை உடைப்பது முதல் சாட்டையடிகள், சூடு போடுதல் எனப் பல கொடுமைகள் அரங்கேறின. நாயர் நம்பூதிரி சாதியினர் வேலை நிறுத்தம் செய்யும் விவசாயத் தொழிலாளர் மீது நடவடிக்கை எடுக்க திவானை அணுகியது. ஆனால் திவான் பி.ராஜ கோபாலாச்சாரியார் மறுத்துவிட்டார்.ஆனால் நில உடைமையாளர்களே நடத்தி வந்த பள்ளிகளில் பட்டியல் வகுப்பினர் குழந்தைகளை சேர்த்துக் கொள்ள அனுமதிக்கவில்லை. இதனால் கொதிப்படைந்த ஐயன் காளி பல்வேறு கோரிக்கைகளை வலியுறுத்தி புலையர்களையும் பிற விவசாயிகளையும் ஒன்றுதிரட்டி போராட்டம் நடத்தினார்.
அவர்கள் கோரிக்கைகள்
போராட்டம் தீவிரமடைந்தது. தொழிலாளர் மீதான வன்முறை நின்றது. பட்டியல் வகுப்பினரும் மீனவர்களும் கை கோர்த்தனர். போராட்டம் வெற்றிப் பெற்றது. இதன் காரணமாக புலையருக்கு சாதகமாக ஒரு கல்வி அறிக்கையை 1910 மார்ச் முதல் நாள் டாக்டர் மிச்சேலும் ராஜகோபாலாச்சாரியாரும் இணைந்து வெளியிட்டனர்.

1911 டிசம்பர் 5 அன்று சாது ஜனபரிபாலன சங்கத்தைச் சேர்ந்த அய்யன்காளி திருவிதாங்கூர் திருமூலம் மக்கள் சபை உறுப்பினராக நியமிக்கப்பட்டுள்ளார் என அரசாங்க கெசட்டில் அறிக்கை வெளியானது. பின்பு அதன் மூலம் ஐயன் காளி தம் சமுதாய மக்களின் நலன்களுக்காக குரல் கொடுத்தார். 1913, 1914 ஆம் ஆண்டுகளில் அய்யன் காளியைத் தவிர சரதன் சாலமன், வெள்ளிக்கர சோதி ஆகியோரும் ஐயன்காளியின் முயற்சியால் புலையர்களின் பிரதிநிதிகளாக நியமிக்கப்பட்டனர். 
1912 இல் பட்டியல் வகுப்பு மக்களுக்கு அனுமதி மறுக்கப்பட்ட நெடுமங்காடு சந்தையில் ஐயன்காளி நுழைந்தார். போராட்டத்திற்க பிறகு அனைவரும் சந்தையில் அனுமதிக்கப்பட்டார்கள்.


1933 : கோவில் நுழைவு பிரகடனம்.<br>
1937 : ஜனவரி 14 வெங்ஙானூர் வந்து மகாத்மா காந்தி அய்யன் காளியை சந்தித்தது.<br>
1939 : அய்யன் காளிக்கு கொடுப்புனா ஊர் மக்கள் கொடுத்த வரவேற்பு.

அய்யன்காளி 1940ல் புலையர் மகாசபை என்ற அரசியல் அமைப்பை உருவாக்கினார். அவ்வியக்கம் இன்றும் உள்ளது. 1980 ஆகஸ்ட் 10 ல் பிரதமர் இந்திராகாந்தி அய்யன்காளியின் சிலையை திருவனந்தபுரத்தில் திறந்து வைத்தார்

ஆஸ்துமா நோயால் பாதிக்கப்பட்ட ஐயன் காளி 1941 சூன் 18 அன்று மறைந்தார். அவரது சமாதியிடம் வெங்ஙானூரில் உள்ளது

அய்யன்காளியின் மகள் வயிற்றுப்பேரன் அபிமன்யூ அவரைப்பற்றி அதிகாரபூர்வ வரலாற்று நூலை கேரள அரசு வெளியீட்டுதுறைக்காக எழுதியிருக்கிறார். இந்நூலை ஆதாரமாகக் கொண்டு நிர்மால்யா கேரளத்தின் முதல் தலித் போராளி: அய்யன் காளி என்ற தமிழ் நூலை எழுதினார். இது தமிழினி பிரசுர வெளியீடாக வந்துள்ளது

ஆதாரம், கேரள அரசு இணையதளம்

ISBN 81-903887-6-2


</doc>
<doc id="116226" url="https://ta.wikipedia.org/wiki?curid=116226" title="பாபரா கெய்ர்ன்குராஸ்">
பாபரா கெய்ர்ன்குராஸ்


</doc>
<doc id="116227" url="https://ta.wikipedia.org/wiki?curid=116227" title="அப்துல் காதிர் அல்-ஜிலானி">
அப்துல் காதிர் அல்-ஜிலானி

அப்துல் காதிர் அல்-ஜிலானி ("Abd al-Qadir al-Jilani", , , 1077–1165).இவர் ஈராக்கில் உள்ள ஜீலான் என்ற ஊரில் ஹிஜ்ரி 470 ஆம் ஆண்டு ( கி.பி. 1078 மார்ச் 19 ) பிறந்தார். இவர் காதிரிய்யா என்ற இஸ்லாமிய சூபி சிந்தனைப்பிரிவைத் தோற்றுவித்த இஸ்லாமிய சூபி அறிஞர் ஆவார்.

அப்துல் காதிர் ஆரம்பக்கல்வியை தனது 6 வது வயதில் சொந்த ஊரிலேயே பெற்றார். கி.பி.1095இல் தனது பதினெட்டாம் வயதில் உயர்கல்வியைக் கற்பதற்காக ஈராக்கின் பக்தாத் நகருக்கு சென்றார். 30 வருடங்கள் கல்வி கற்பதில் செலவிட்ட அவர் பின்னர் அதே கல்விநிலையத்தில் ஆசிரியப்பணியிலும் மார்க்கதீர்ப்பு வழங்கும் பணியிலும் ஈடுபட்டார்.அன்றையை உலகின் சகல கலைகளையும் கற்றுத்தேர்ந்திருந்தார். கிராஅத் தப்ஸீர் ஹதீஸ் பிக்ஹ் மொழி உள்ளிட்ட 13கலைகளில் அவர் வல்லுனராக திகழ்ந்தார். அப்துல் காதிர் ஜீலானி ஹிஜிர் 521 ல் திருமணம் செய்து கொண்டார். நான்கு மனைவியரை திருமணம் செய்த அப்துல் காதிர் ஜீலானிக்கு 27 ஆண்குழந்தைகளும் 22 பெண்குழந்தைகளும் பிறந்தன.

40 ஆண்டுகள் தொடர்ச்சியான மார்க்கப் பிரச்சாரத்திற்கு இடையே ஏராளமான நூற்களை எழுதியுள்ளார். அவருடைய உரைகளும் தொகுக்கப்பட்டுள்ளன.

இறுதியில் ஹ்ஜிரி 561 வருடம் ரபீஉல ஆகிர் பிறை 11 ம் நாள் தன்னுடைய 91வது வயதில் இறந்தார். 

வலிமார்கள் வரலாறு - அறிஞர் அப்துற் றஹீம்


</doc>
<doc id="116229" url="https://ta.wikipedia.org/wiki?curid=116229" title="திரிசா செட்டி">
திரிசா செட்டி

திரிசா செட்டி ("Trisha Chetty", பிறப்பு: சூன் 26 1988), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 29 ஒருநாள் பன்னாட்டுத் துடுப்பாட்டப் போட்டிகளிலும், 17 இருபது20 துடுப்பாட்டப் போட்டிகளிலும் கலந்து கொண்டுள்ளார். 2007 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2006/07-2010/11 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116230" url="https://ta.wikipedia.org/wiki?curid=116230" title="மாற்றுக் கல்லீரல் பொருத்துதல்">
மாற்றுக் கல்லீரல் பொருத்துதல்

மாற்றுக் கல்லீரல் பொருத்துதல் (Liver transplantation அல்லது hepatic transplantation) என்பது நோயுற்ற கல்லீரல் ஒன்றை மரபணு பகிராத அதே இனத்தைச் சேர்ந்த கொடையாளியின் ஆரோக்கியமான கல்லீரல் ஒன்றினால் மாற்றிப் பொருத்தும் தன்னின ஒட்டு அறுவை சிகிட்சை முறையாகும். நோயுற்ற கல்லீரல் நீக்கப்பட்டு அதே இடத்தில் கொடையாளியின் உறுப்புப் பொருத்தப்படும் இயற்கையிட ஒட்டே பெரும்பாலும் பயன்படுத்தப்படும் செய்முறை ஆகும். மாற்றுக் கல்லீரல் சிகிட்சை இறுதிநிலை கல்லீரல் நோயிற்கும் கடிய செயலிழந்த கல்லீரலுக்கும் தற்போது மிகவும் ஏற்றுக்கொள்ளப்பட்ட ஓர் சிகிட்சை முறையாகும். இது நவீன மருத்துவத்தில் மிகவும் விலையுயர்ந்த சிகிட்சையாகவும் உள்ளது. பொதுவாக மூன்று அறுவைசிகிட்சை மருத்துவர்களும் ஒரு மயக்கவியல் மருத்துவரும் நான்கு செவிலியரும் நான்கு முதல் 18 மணி நேரம் வரை ஈடுபடும் ஓர் சிக்கலான அறுவை சிகிட்சையாகும். 




</doc>
<doc id="116232" url="https://ta.wikipedia.org/wiki?curid=116232" title="மேலிக் அமிலம்">
மேலிக் அமிலம்

மேலிக் அமிலம் (Malic acid) என்னும் கரிமச் சேர்மத்தின் வாய்பாடு: HOCCHCHOHCOH. இந்த கார்பாக்சிலிக் இரு அமிலமானது புளிப்பான உணவுகளிலும், பழுக்காதப் பழங்களிலும் காணப்படுகின்றது. மேலிக் அமிலம் இரண்டு முப்பரிமாண மாற்றிய வடிவங்களில் உள்ளது: (- ஆடி மாற்றியன் மற்றும் -ஆடி மாற்றியன்). ஆனால், இயற்கையில் -மாற்றியன் மட்டுமே உள்ளது. செயற்கையில், - and -மேலிக் அமிலம் கலவையாக உண்டாக்கப்படுகிறது. இதன் உப்புகளும், மணமியங்களும் மேலேட்டுகள் என்றழைக்கப்படுகின்றன. மேலேட் எதிரயனி சிட்ரிக் அமில சுழற்சியில் இடைபொருளாக உள்ளது.

மேலியிக் அமிலம் மற்றும் மெலோனிக் அமிலம் ஆகியவற்றுடன் மேலிக் அமிலத்தினை இணைத்து குழம்பிக் கொள்ள வேண்டாம்.


</doc>
<doc id="116234" url="https://ta.wikipedia.org/wiki?curid=116234" title="பெரே">
பெரே

பெரே (beret) என்பது மென்மையானதும், வட்ட வடிவம் கொண்டதும், தட்டையான உச்சியைக் கொண்டதுமான ஒரு வகைத் தொப்பி. இதைப் பொதுவாக நெய்யப்பட்ட அல்லது கையால் பின்னப்பட்ட கம்பளியினால் அல்லது அழுத்திய கம்பளித் தகட்டினால் செய்வர். தற்காலத்தில் இத் தொப்பிகளைச் செய்வதற்கு அக்கிரிலிக் செயற்கை இழைகளையும் பயன்படுத்துகின்றனர். தற்காலத்து பெரேடுகள் பாசுக்கு இடையர்கள் பாரம்பரியமாக அணிந்த தொப்பியில் இருந்து வளர்ச்சியடைந்தது. 19 ஆம் நூற்றாண்டில் பிரான்சிலும், இசுப்பெயினிலும் முதன் முதலாகப் பெரும்படியாக இத் தொப்பிகளை உற்பத்தி செய்யத் தொடங்கினர். இன்றும் இத் தொப்பி வகை, இவ்விரு நாடுகளுடனும் தொடர்புடையதாக இருந்து வருகிறது. இத் தொப்பியை உலகம் முழுவதிலும் உள்ள பல படைத்துறையினரும், காவல் துறையினரும் தமது சீருடையின் ஒரு பகுதியாக அணிகின்றனர். வேறு அமைப்புக்களும் கூட இவற்றைத் தமது உறுப்பினர்களுக்கான சீருடையின் ஒரு பகுதியாக ஆக்கியுள்ளன. 

"பெரே" என்பது, "பிரசு" "(birrus)" அல்லது "பிரம்" "(birrum)" என்னும் செல்ட்டிய மொழிச் சொல்லை இலத்தீனாக்கம் செய்து பெறப்பட்ட "பிரெட்டம்" "(birretum)" என்பதன் சுருங்கிய வடிவம் ஆகும். "பிரசு" அல்லது "பிரம்" என்னும் செல்ட்டிய மொழிச் சொல் தலை மூடியுடன் கூடிய ஒரு குட்டையான மேலாடையைக் குறிப்பது. 

தற்கால பெரேடைப் போன்றதொரு தலையணி வெண்கலக் காலத்தில் இருந்தே வடக்கு ஐரோப்பா முழுவதிலும் தெற்கே கிரீட், இத்தாலி ஆகிய பகுதிகள் வரையிலும் புழக்கத்தில் இருந்தன. இப் பகுதிகளைச் சேர்ந்த மினோவர்களும், எசுட்ரசுக்கர்களும் இவற்றை அணிந்ததாகத் தொல்லியல் ஆய்வுகளும், கலை வரலாற்று ஆய்வுகளும் காட்டுகின்றன. நவீன வரலாற்றுக் காலத்திலும் ஐரோப்பா முழுவதிலும், பிரபுக்களும், கலைஞர்களும் இவற்றை விரும்பி அணிந்தனர். 
குளிரான மலைப்பகுதிக் காற்றிலிருந்து காத்துக்கொள்வதற்கான அமைப்பைக் கொண்டிருந்த பாசுக்குப் பாணி பெரேயை, தெற்கு பிரான்சுக்கும் வடக்கு இசுப்பெயினுக்கும் இடையிலான எல்லைப்பகுதியில் அமைந்துள்ள பைரெனீசு மலைத் தொடர்களில் வாழ்ந்த பாசுக்கு இன இடையர்கள் அணிந்தனர். அவர்கள் அணிந்த தொப்பிகள் அவை புழங்கிய பகுதிகளைப் பொறுத்து வெவ்வேறு நிறங்கள் உடையனவாக இருந்தன. எடுத்துக்காட்டாக, குயிப்புசுக்கோவாவில் சிவப்பு நிறத் தொப்பிகளையும், அலவாவில் வெள்ளை நிறத் தொப்பிகளையும், விசுக்காயாவில் நீல நிறத் தொப்பிகளையும் அணிந்தனர். காலப்போக்கில் பாசுக்கு இனத்தவர் நீலத் தொப்பிகளை மட்டுமே அணியலாயினர். நெவாரேயைச் சேர்ந்தவர்கள் தமது மரபுவழி உடைகளின் ஒரு பகுதியாக சிவப்பு நிற பெரேக்களை அணிந்தனர். பிரான்சிலும், இசுப்பெயினிலும், கறுப்பு நிறப் பெரேக்களே பெரும்பாலும் பயன்பட்டன. 

பாசுக்குப் பாணி பெரே தொப்பிகளின் வணிக அடிப்படையிலான உற்பத்தி 17 ஆம் நூற்றாண்டில், தெற்குப் பிரான்சில் உள்ள, பாசுக்குப் பகுதி அல்லாத ஒலோரோன்-செயின்ட்-மேரி என்னும் இடத்தில் தொடங்கியது. தொடக்கத்தில் உள்ளூர்க் கைப்பணியாக இருந்த பெரே செய்தல் 19 ஆம் நூற்றாண்டில் தொழில்மயமானது. முதலாவது தொழிற்சாலையாகிய "பீட்டெக்சு-லௌல்கெரே" 1810 இலிருந்து பெரேக்களின் உற்பத்திப் பதிவுகள் இருப்பதாகக் கூறுகிறது. 1920களில், பிரான்சில் பெரேக்கள் தொழிலாளர் வகுப்பினருடன் தொடர்பு கொண்டதாக இருந்தது. 1928 ஆன் ஆண்டளவில் பிரான்சில் 20 க்கு மேற்பட்ட தொழிற்சாலைகள் மில்லியன் கணக்கான பெரேக்களை உற்பத்தி செய்தன. 
மேற்கு நாடுகளில் ஆண்களும், பெண்களும், 1920 ஆம் ஆண்டுகளில் இருந்து விளையாட்டு அணியாக பெரேயைப் பயன்படுத்தினர். பின்னர் அது ஒரு நடப்புப் பாணியாக விளங்கியது. முதலாம் உலகப் போரின் போது, அல்பைன் படையினர், பெரேக்களைப் படைத்துறையில் பயன்படுத்தினர். இரண்டாம் உலகப் போரின் போது, ஃபீல்ட் மார்சல் மொன்ட்கொமரி இதைச் சிறப்புப் படையணிகளுக்குரிய அடையாளமாகப் பிரபலமாக்கினார். 
பெரேக்கள் தலையைச் சுற்றி இறுக்கமாகப் பொருந்தக் கூடியன என்பதுடன் அவற்றை வெவ்வேறு விதமான வடிவம் கொள்ளும்படி அணியவும் முடியும். அமெரிக்காக்களில், மேற்பகுதி ஒரு பக்கமாகச் சாய்ந்திருக்குமாறு அதனை அணிவர். எனினும் இதற்குத் திட்டவட்டமான விதி எதுவும் கிடையாது. இத் தொப்பியை ஆண், பெண் இரு பாலாருமே அணிவதுண்டு. 
படைத்துறைச் சீருடைகளில் பெரேக்களில் தலைப்பட்டி இணைக்கப்பட்டு இருப்பது உண்டு. இது, தோல், பட்டு, பருத்தி போன்ற ஏதாவது ஒரு பொருளில் ஆனதாக இருக்கலாம். சில தொப்பிகளில் தலையோடு இறுக்கிக் கட்ட வசதியாக சுருக்கு நாடாக்கள் இருக்கும். இந்த நாடாக்களை இருகக் கட்டியபின் எஞ்சிய பகுதியை ஒட்ட நறுக்கி விடலாம், அல்லது உள்ளே சொருகி விடலாம். சிலவேளைகளில் நாடாவைத் தொங்க விடுவதும் உண்டு. பெரேக்களில் பொதுவாக ஒரு சின்னம் பொருத்தப்பட்டியுப்பது வழக்கம். இது துணியால் அல்லது உலோகத்தினால் செய்யப்பட்டிருக்கும். சில பெரேக்களில் இச் சின்னங்கள் பொருத்தும் இடத்தில் விறைப்பான துணி அல்லது வேறு அதுபோன்ற ஏதாவது வைத்திருப்பார்கள். 
பெரேக்களுக்கு உட்புறம் உறைகள் வைத்துத் தைப்பது வழக்கமில்லை. சில தொப்பிகளில் பகுதியாக ஒண்பட்டுத்துணி உள்ளுறை இருக்கும். 


</doc>
<doc id="116238" url="https://ta.wikipedia.org/wiki?curid=116238" title="இந்தியக் குற்றவியல் நடைமுறைச் சட்டம்">
இந்தியக் குற்றவியல் நடைமுறைச் சட்டம்

இந்தியக் குற்றவியல் நடைமுறைச் சட்டம் ("Code of Criminal Procedure 1973") 1973- ஆம் ஆண்டு இயற்றப்பட்டது. இந்தச் சட்டம் சம்மு காசுமீரத்தைத் தவிர்த்து, இந்திய முழுமைக்கும் பொருந்துவதாக இருந்தது. குற்றவியல் நீதிமன்றங்களின் வரம்புகள், அமைப்பு, ஒருங்கிணைப்பு, பலதரப்பட்ட நீதிமன்றங்களின் சட்ட வரம்புகள், அவை வழங்கக்கூடிய தண்டனைகள், நீதிபதிகளுக்கு வழங்கப்பட்டுள்ள அதிகாரங்கள் போன்றவை இச்சட்டத்தில் வரையறை செய்யப்பட்டுள்ளன.



</doc>
<doc id="116239" url="https://ta.wikipedia.org/wiki?curid=116239" title="இந்திய தண்டனைச் சட்டம்">
இந்திய தண்டனைச் சட்டம்

இந்திய தண்டனைச் சட்டம் ("Indian Penal Code") இந்தியாவின் முக்கிய குற்றவியல் சட்டத்தொகுப்பு ஆகும். இது குற்றவியல் சட்டத்தின் அனைத்து வகையான அம்சங்களையும் கணக்கில் கொண்டு அமைக்கப்பட்டது. இது 1860 ல் வரையப்பட்டு 1862 ல் பிரித்தானிய ஆட்சியின் போது காலனித்துவ இந்தியாவில் அமலுக்கு வந்தது. இது பல முறை திருத்தம் செய்யப்பட்டு, இப்போது மற்ற குற்றவியல் விதிமுறைகளையும் தன்னுள்ளே கொண்டு விரிவடைந்துள்ளது.

சுதந்திரத்திற்கு பிறகு, இந்திய தண்டனைச் சட்டம் பாக்கிஸ்தான் (இப்போது பாக்கிஸ்தான் தண்டனைச் சட்டம் என்று அழைக்கப்படுகிறது) மற்றும் வங்காளத்தால் ஏற்கப்பட்டு தங்களது நாட்டின் தண்டனைச் சட்டமாக விளங்கி வருகிறது. இது பர்மா, இலங்கை, மலேஷியா, சிங்கப்பூர் மற்றும் புருனே போன்ற நாடுகளால் தழுவப்பட்டு , அந்த நாடுகளின் தண்டனைச் சட்டமாக இருந்துவருகிறது.

இந்திய தண்டனைச் சட்டத்தின் வரைவு "லார்ட் மெக்காலேய்" தலைமையில் இயங்கிய முதல் சட்ட ஆணையத்தால் தயாராக்கப்பட்டது. இது இங்கிலாந்து சட்டத்திலிருந்து அவ்வூரின் தனித்தன்மைகளை விடுத்தபின் வந்த சட்டத்தை அடிப்படையாகக் கொண்டது. பிரெஞ்சு தண்டனைச் சட்டம் மற்றும் லூசியானாவின் லிவிங்ஸ்டன் சட்டத்திலிருந்து ஆலோசனைகள் எடுக்கப்பட்டு இது வரையப்பட்டது. இவ்வரைவு சர் பர்னஸ் பீகாக், கல்கத்தா உச்ச நீதிமன்றத்தின் தலைமை நீதிபதி, மற்றும் சக நீதிபதிகளால் மிக கவனமாக திருத்தப்பட்டு அக்டோபர் 6,1860 அன்று சட்டமாக நிறைவேற்றப்பட்டது.

இந்திய தண்டனைச் சட்டம் 1837 ஆம் ஆண்டு சபையில் இந்திய கவர்னர் ஜெனரலிடம் சமர்ப்பிக்கப்பட்டது. ஆனால் அது இந்திய சட்டவரையறை புத்தகத்தில் இடம் பெற 1860ஆம் ஆண்டு வரை காத்திருக்க வேண்டி இருந்தது.

இது அக்காலத்தில் நடைமுறையில் இருந்த சட்டங்களில் சிறந்ததாக கருதப்பட்டது. இது முக்கிய திருத்தங்கள் இல்லாமல் பல சட்ட வரம்புகளில் 150 ஆண்டுகளுக்கு மேலாக இருந்து வருகிறது. மெக்காலேயின் காலத்தில் இல்லாத தொழில்நுட்பம் சம்பந்தப்பட்ட நவீன குற்றங்கள் கூட இச்சட்டத்தின் கீழ் எளிதாக இடம்பெறுகிறது.

இந்திய தண்டனைச் சட்டம், 1860, கீழ்க்கண்ட குற்றங்களை உள்ளடக்கியுள்ளது.அவை பின்வருமாறு வகைப்படுத்தப்படுகின்றன:

1. பிரிவு 377 இந்தியாவில் பாலியல் சிறுபான்மையினரின் நியாயமான உரிமைகள் எதிராக பயன்படுத்தப்பட்டு வந்தன. இப்பகுதி எயிட்ஸ் நோய் கட்டுப்பாட்டை கையாள்வதில் மிக பெரிய தடையாக இருந்து வந்தது. ஆனால் ஜூலை 2,2009 அன்று தில்லி உயர் நீதிமன்றம் இப்பகுதியில் ஒரு முற்போக்கான விளக்கம் கொடுத்தது.இந்த பிரிவில் இரண்டு ஆண்கள் இடையே பரஸ்பர ஒப்புதலுள்ள பாலியல் உடலுறவு சட்டம் தண்டிக்க பயன்படுத்த முடியாது என்றது. ஆனால் 2013 ஆம் ஆண்டு இந்திய உச்ச நீதிமன்றம் இத்தீர்ப்பை தள்ளி வைத்ததுடன், இச்சட்டத்தை திருத்துவதும், திரும்பப்பெறுவதும் இந்திய அரசின் பொறுப்பு, நீதித்துறையின் பொறுப்பல்ல என்று அறிவித்தது.

2. பிரிவு 309 தற்கொலை முயற்சியில் ஈடுபட்டு தோல்வி அடைந்தவர்களை தண்டனை வழங்குகிறது. மாறாக பொருத்தமான ஆலோசனை வழங்குவதே சிறந்தது என்பதே பலரின் கருத்து.

3.பிரிவு 497ன் கீழ் மற்றொரு நபர்கள் மனைவியுடன் ஒப்புதலுள்ள உடலுறவு வைத்துக்கொள்ளும் ஆண்களை தண்டிக்கிறது.

இந்திய தண்டனைச் சட்டம்(ஆங்கிலத்தில்)



</doc>
<doc id="116240" url="https://ta.wikipedia.org/wiki?curid=116240" title="மேலியிக் அமிலம்">
மேலியிக் அமிலம்

மேலியிக் அமிலம் (Maleic acid) என்னும் கரிமச் சேர்மம் இரு கார்பாக்சிலிக் தொகுதிகளைக் கொண்ட டைகார்பாக்சிலிக் அமிலமாகும். கார்பாக்சிலிக் அமிலத்தொகுதிகள் மேலியிக் அமிலத்தில் ஒரே பக்கத்திலும், ஃபியூமரிக் அமிலத்தில் மாறுபக்கத்திலும் உள்ளன. ஃபியூமரிக் அமிலம் தயாரித்தலில் முன்னோடிச் சேர்மமாக மேலியிக் அமிலம் பயன்படுகிறது. 

மேலியிக் அமிலம், ஃபியூமரிக் அமிலத்துடன் ஒப்பீடு செய்யும்போது குறைந்த அளவு நிலைப்புத் தன்மையுடையதாக உள்ளது. இதனுடைய மூலச்சேர்மம், மேலியிக் நீரிலியுடன் ஒப்பீடு செய்யும்போது மேலியிக் அமிலத்திற்கு குறைவான அளவே உபயோகங்கள் உள்ளது. முக்கியமாக, மேலியிக் அமிலம் ஃபியூமரிக் அமிலத்திற்கு முன்பொருளாக பயன்படுத்தப்படுகின்றது. இதன் மணமியங்கள் மேலியியேட்டுகள் என்றழைக்கப்படுகின்றன. தொழிலகங்களில் பென்சீன் (அ) பியூட்டேனை உயிர்வளியேற்றம் செய்வதால் கிடைக்கும் மேலியிக் நீரிலியை நீரால் சிதைத்து மேலியிக் அமிலம் உருவாக்கப்படுகின்றது.

மேலிக் அமிலம் மற்றும் மெலோனிக் அமிலம் ஆகியவற்றுடன் மேலியிக் அமிலத்தினை இணைத்து குழப்பிக் கொள்ள வேண்டாம்.


</doc>
<doc id="116241" url="https://ta.wikipedia.org/wiki?curid=116241" title="தீவிர வலதுசாரி அரசியல் (மேற்கு நாடுகள்)">
தீவிர வலதுசாரி அரசியல் (மேற்கு நாடுகள்)

மேற்குநாடுகளில் தீவர வலதுசாரி அரசியல் என்பது துருவ வலது சாரிக் கொள்கைகளையும், இனவாதம், குறுந்தேசியவாதம், குடிவரவாளர் எதிர்ப்பு, சர்வதிகாரம், பழமைவாதம் போன்ற கொள்கைகளையும் உள்ளடக்கிய அரசியல் ஆகும். இது பாசிசம், நாசிசம், வெள்ளையின ஆதிக்கம் ஆகியவற்றுடன் பொதுவாக தொடர்புபடுத்தப்படுவது. 

தீவர வலதுசாரி அரசியலில் இனவாதம் தொடர்பாக தீவர, ஆனால் வெவ்வேறு நிலைப்பாடுகள் உள்ளன. சில வெள்ளையினமே சிறந்தது, ஆதிக்க செய்ய வேண்டிய இனம் என்று கருதுபவர்கள். சிலர் இனத் தூய்மை வேண்டி இனங்கள் வேறு வேறு நிலப்பரப்பில் வாழ வேண்டும் என்றும், கலப்புத் திருமணம் வெள்ளை இனத்தை அழிக்கும் என்றும் கருதுபவர்கள். இவர்களில் மிதவாதிகள் தமது பண்பாட்டையே தாம் காப்பாற்ற விரும்புகிறார்கள் என்கிறார்கள். பல்லினப் பண்பாடுக் கொள்கை, பன்மொழிப் பண்பாட்டுக் கொள்கை போன்றவற்றை இவர்கள் எதிர்க்கிறார்கள். தீவரமாக கருதப்பட்ட இவர்களின் நிலைப்பாடுகள் யேர்மனி, ஐக்கிய இராச்சியம், பிரான்சு போன்ற நாடுகளில் 2009-2011 காலப் பகுதியில் கொள்கை மாற்றதில் கொண்டுவந்துள்ளன. 

பொதுவாக தீவர வலதுசாரிகள் குடிவரவாளர்கள் வருகையை எதிர்க்கிறார்கள். குடிவரவாளர்கள் பொருளாதாரத்துக்கு தேவை என்றால், அவர்களுக்கு குடியுரிமை வழங்கத் தேவை இல்லை என்று வாதிடுகிறார்கள். நாட்டின் பலவேறு குறைபாடுகளுக்கு குடிவரவாளர்களே காரணம் என்று அவர்கள் மேல் பழி சுமத்துவார்கள். நாட்டு கடன், வேலையின்மை, குற்றங்கள் என பல்வேறு குற்றங்களுக்கு குடிவரவாளர்களெ காரணம் என்று பெரும்பாலும் ஆதரம் அற்ற குற்றச் சாட்டுக்களை முன்வைக்கிறார்கள். மேலும் தமது பண்பாட்டை, தேசியத்தை குடிவரவாளர்கள் அச்சுறுத்துவதாகவும் வாதிடுகிறார்கள். இவர்களின் நிலைப்பாடுகளால் குடிவரவாளர்கள் சட்டங்கள் பெரும்பாலான நாடுகளில் இறுக்கப்பட்டுள்ளன. குடிவரவாளர்கள், அகதிகள் உரிமைகள் மட்டுப்படுத்தப்பட்டுள்ளன. 

இவர்களில் மிகவும் தீவர நிலைப்பாட்டாளர்கள் ஐக்கிய அமெரிக்கா, ஐரோப்பா, அசுத்திரேலியா போன்ற நாடுகள் அல்லது அவற்றின் பெரும் பகுதிகள் வெள்ளை இன மக்களுக்கு மட்டுமே சொந்தமானது. கறுப்பர்கள், ஆசியர்கள் போன்ற மற்றவர்கள் எல்லோரும் வெளியேற வேண்டு என்ற நிலைப்பாட்டை உடையவர்கள். 



</doc>
<doc id="116243" url="https://ta.wikipedia.org/wiki?curid=116243" title="அர்சென் வெங்கர்">
அர்சென் வெங்கர்

அர்சென் வெங்கர்,OBE(Arsene Wenger, ; பிறப்பு- அக்டோபர் 22, 1949) பிரான்சு நாட்டைச் சேர்ந்த கால்பந்து அணி மேலாளராவார். 1996-2018ஆம் ஆண்டு முதல் இங்கிலாந்து பிரீமியர் லீக் கால்பந்து அணியான அர்செனலின் மேலாளராக இருக்கிறார். இவரே அர்செனல் கால்பந்து கழகத்தின் நீண்டகாலம் மேலாளராகவும் அதிக வெற்றிகள் கண்டவருமாக (அதிக கோப்பைகள் வென்றவர்) இருக்கிறார்.

ஸ்ட்ராஸ்பர்க் பல்கலைக்கழகத்தில் இளநிலை மற்றும் மேனிலை பட்டங்களை மின்பொறியியல் மற்றும் வணிகவியல் துறைகளில் பெற்றபிறகு கால்பந்தாட்டக்காரராக மாறினார். எட்டு வருடங்களில் மூன்று கால்பந்து கழகங்களுக்காக விளையாடினார். 1981-ல் ஆர்.சி. ஸ்ட்ராஸ்பர்க் அணிக்காக விளையாடியதோடு ஓய்வுபெற்றார். பின்னர் சிறிது காலம் ஏ.எஸ். நான்சி-லொரைன் கால்பந்து கழக மேலாளராக இருந்தார். பிறகு ஏ.எஸ். மொனாகோ கால்பந்து கழக மேலாளரானார். இக்கழக மேலாளராக பெரும் வெற்றிகளைப் பெற்றார். தனது முதல் வருடத்தில் அவ்வணியை லீக்-1 போட்டித்தொடரை வெல்லச்செய்தார். 1991-ல் பிரெஞ்சுக் கோப்பையை இக்கால்பந்து கழகம் வென்றது. மேலும் அங்கு மேலாளராக இருந்த கால கட்டத்தில் யூரி யொர்க்காஃப், ஜார்ஜ் வியா மற்றும் தியரி ஹென்றி போன்ற திறமைவாய்ந்த கால்பந்து ஆட்டக்காரர்களை உருவாக்கினார். 1995-ல் ஜெ-லீக் தொடரில் விளையாடும் நகோயா கிராம்போஸ் எய்ட் அணியின் மேலாளரானார். முதல் வருடத்திலேயே புகழ்வாய்ந்த எம்பரர் கோப்பையை வென்றார். அதற்கடுத்த ஆண்டு ஜப்பானிய சூப்பர் கோப்பையை வென்றார். 

அர்செனல் கால்பந்து கழகத்தில், ஓராண்டில் இரு கோப்பைகளை வென்ற பிரிட்டிசாரல்லாத முதல் மேலாளரானார். இதனை 1998 மற்றும் 2002-ஆம் ஆண்டுகளில் நிகழ்த்திக்காட்டினார். 2004-ஆம் ஆண்டு பிரீமியர் லீக் வரலாற்றிலேயே முழு பருவத்திலும் தோற்கடிக்கப்படாத முதல் மேலாளரானார். அர்செனல் அணி தொடர்ச்சியாக 49 போட்டிகள் வரை தோற்கடிக்கப்படாமலிருந்தது. 2006-ல் அர்செனல் கால்பந்து கழகத்தினை அதன் முதல் சாம்பியன்ஸ் லீக் இறுதிப் போட்டிக்கு இட்டுச் சென்றார். பாரிசில் நடைபெற்ற இறுதிப் போட்டியில் பார்சிலோனா அணியிடம் தோல்வியடைந்தது.

அண்மைக் காலங்களில் கோப்பைகள் ஏதும் வெல்லாவிடினும் அர்சென் வெங்கர் உலகின் தலைசிறந்த கால்பந்து மேலாளர்களில் ஒருவராக மதிக்கப்படுகின்றார். குறைவான உள்ளீடுகளைக் கொண்டு பெரும் வெற்றிகள் பெற்றதனால், முன்னாள் அர்செனல் அவைத்தலைவர்களுள் ஒருவரான டேவிட் டெய்ன் இவரை "அதிசயங்கள் நிகழ்த்துபவர்" எனக் குறிப்பிட்டார். மேலும் கால்பந்தாட்டத்தின் நிலையை மறுமலர்ச்சி செய்தவர் எனவும் குறிக்கப்பெறுகிறார். கூர்மதியும் முன்நோக்கிப் பார்க்கும் திறனும் கொண்ட இவருக்கு அர்செனல் அணி வீரர்கள் "பேராசிரியர்"(Le Professeur) என்ற அடைமொழியிட்டு அழைத்தனர். இன்றும் ஐக்கிய ராச்சிய ஊடகங்களும் கால்பந்து விசிறிகளும் இவரை அந்த அடைமொழியாலேயே குறிக்கின்றனர். 

வெங்கர் பலமொழிகளை திறம்பட பேசக்கூடியவர். பிரெஞ்சு, ஜெர்மன் மற்றும் ஆங்கிலத்தில் சரளமாக பேசக்கூடிய இவர், இத்தாலியம், எசுப்பானியம், போர்த்துக்கீசியம் மற்றும் சப்பானிய மொழிகளையும் பேசக்கூடியவராவார்.


</doc>
<doc id="116264" url="https://ta.wikipedia.org/wiki?curid=116264" title="தொட்டில் குழந்தை திட்டம்">
தொட்டில் குழந்தை திட்டம்

தொட்டில் குழந்தை திட்டம் என்பது தமிழ்நாட்டில் சில மாவட்டங்களில் மட்டும் நடைபெற்று வந்த பெண் குழந்தைக் கொலையை முற்றிலும் ஒழித்திடும் நோக்கத்தில் கொண்டு வரப்பட்ட திட்டமாகும். இத்திட்டம் 1992 ஆம் ஆண்டில் இந்தியாவிலேயே முதன்முறையாக தமிழ்நாட்டில் அறிமுகம் செய்யப்பட்டது. முதன்முதலாக சேலம் மாவட்டத்தில் நடைமுறைப்படுத்தப்பட்ட இத்திட்டம், 2001 ஆம் ஆண்டில் மதுரை, தேனி, திண்டுக்கல் மற்றும் தருமபுரி மாவட்டங்களுக்கு விரிவுபடுத்தப்பட்டது. தமிழ்நாட்டில் பெண் குழந்தைகள் பிறந்த பின்னர் அவர்களைப் பல்வேறு காரணங்களுக்காக சுமை என்று எண்ணுவோர் அவர்களைக் கொலை செய்வது அல்லது பொது இடங்களில் வீசி எறிவது போன்ற செயல்கள் சில மாவட்டங்களில் அதிக அளவில் நடந்து வருகிறது. இதனைத் தடுக்க அரசு மருத்துவமனைகள், ஆதரவற்றோர் இல்லங்கள், ஆரம்ப சுகாதார மையங்கள் போன்ற இடங்களில் தொட்டில்கள் வைக்கப்படுகின்றன. பெண் குழந்தைகளைக் கொலை செய்வதற்கு பதில், இத்தொட்டில்களில் குடும்பத்தார் இட்டுச் செல்கின்றனர். இக்குழந்தைகள் தமிழ்நாடு அரசால் ஏற்படுத்தப்பட்டுள்ள தொட்டில் குழந்தை மையங்களால் வளர்க்கப்படுகின்றன.

தமிழ்நாட்டில் 2001 ஆம் ஆண்டில் 1000 குழந்தைகளுக்கு 942 பெண் குழந்தைகள் என இருந்த பாலின விகிதம் 2011 ஆம் ஆண்டில் 946 ஆக அதிகரித்துள்ளது. தொட்டில் குழந்தைத்திட்டம் அறிமுகப்படுத்தப்பட்ட சேலம், மதுரை, திண்டுக்கல், தேனி மற்றும் தருமபுரி மாவட்டங்களில் பெண் குழந்தை விகிதங்கள் அதிகரித்துள்ளது. 2001 ஆம் ஆண்டிலிருந்து 2011 ஆம் ஆண்டு கணக்கெடுப்பில் 1000 ஆண் குழந்தைகளுக்கு பெண் குழந்தைகளின் விகிதம் தொட்டில் குழந்தைத் திட்டம் அறிமுகப்படுத்தப்பட்ட மாவட்டங்களில் கீழ்கண்டவாறு அதிகரித்துள்ளது. 


2011 ஆம் ஆண்டு மக்கள் தொகைக் கணக்கெடுப்பில் தமிழ்நாட்டில் பெண் குழந்தைகள் விகிதம் குறைந்துள்ள கடலூர், அரியலூர், பெரம்பலூர், விழுப்புரம் மற்றும் திருவண்ணாமலை ஆகிய 5 மாவட்டங்களுக்கு தொட்டில் குழந்தைத் திட்டம் விரிவாக்கம் செய்திட தமிழ்நாடு முன்னாள் முதலமைச்சர் ஜெ. ஜெயலலிதா உத்தரவிட்டார். 


</doc>
<doc id="116265" url="https://ta.wikipedia.org/wiki?curid=116265" title="ஆரியன் தேசங்கள்">
ஆரியன் தேசங்கள்

ஆரியன் தேசங்கள் (Aryan Nations) என்பது ஒரு தீவிர வடதுசாரி, வெள்ளை மேலாதிக்க, சமய அமைப்பு ஆகும். இது 1970 களில் இருந்து ஐக்கிய அமெரிக்காவில் முதன்மையாக இயங்கிவருகிறது. வேற்றின மக்களுக்கு எதிரான பல்வேறு தாக்குதல்களில் இந்த அமைப்பு ஈடுப்பட்டுள்ளது. 


</doc>
<doc id="116283" url="https://ta.wikipedia.org/wiki?curid=116283" title="இயந்திரவியல் உட்பிரிவுகள்">
இயந்திரவியல் உட்பிரிவுகள்

இயந்திரவியலில் முக்கிய இரண்டு உட்பிரிவுகள் உள்ளன.

=இயந்திரவியல் உட்பிரிவுகள்=

=பயன்பாடு சார்ந்த உட்பிரிவுகள்=

மேலும் உட்பிரிவுகளுள்ளன.

மேலும் உட்பிரிவுகளுள்ளன.

ஒருங்கல் (convergence of technology)

1.இயந்திரணுவியல் (இயந்திரவியல் + மின்னணுவியல் + கட்டுப்பாட்டியல் + கருவிமயமாக்கல் + கணினியியல்)

(mechatronics = mechanics + electronics + control engineering + instrumentation + computer engineering).

2.கனிணி ஒருங்கல் பிரிவுகள்


</doc>
<doc id="116288" url="https://ta.wikipedia.org/wiki?curid=116288" title="அன்னியஸ்வரம்">
அன்னியஸ்வரம்

கருநாடக இசையில் சில ஜன்னிய இராகங்கள் ரஞ்சகத்தின் பொருட்டு தனது தாய்ராகத்தில் வராத சுவரங்களை எடுத்துக்கொள்ளும். அவ்வாறு எடுத்துக்கொள்ளப்படும் சுவரங்கள் அன்னியசுவரம் எனப்படும்.

பாஷாங்க இராகங்களில் வரும் ஸ்வரங்களை நட்சத்திரக்குறி போட்டுக் காண்பிப்பது வழக்கமாகும்.

எடுத்துக்காட்டு:


</doc>
<doc id="116289" url="https://ta.wikipedia.org/wiki?curid=116289" title="வேடிக்கை (இதழ்)">
வேடிக்கை (இதழ்)

வேடிக்கை இலங்கை கொழும்பிலிருந்து 2006ல் இருந்து மாதமொரு தடவை வெளிவந்த ஒரு பல்சுவை மாத இதழாகும். இவ்விதழ் சிறப்பாக வடிவமைக்கப்பட்டிருந்தது. இடைக்கிடையே சில சிறப்பிதழ்களையும் வெளியிட்டுள்ளது. ஆண்டுச் சந்தா 600 ரூபாய் ஆகும்
198, 1ம் மாடி, காலி வீதி, தெஹிவளை, கொழும்பு.
இவ்விதழில் கேலிச்சித்திரங்கள், ஆய்வுக் கட்டுரைகள், ஆத்மீகக் கட்டுரைகள், கவிதைகள், பொதுக் கட்டுரைகள், அறிவியல் கட்டுரைகள், எழுத்தாளர் பதிவுகள், சரித்திர தொடர், தொழில்நுட்பம், மருத்துவம், சிறுகதைகள், விளையாட்டு, சிறுவர் கதை, உளவியல், அறிவியல்துறை, வம்பன் பதில்கள் போன்ற பல்வேறு அம்சங்கள் இடம்பெற்றிருந்தன.


</doc>
<doc id="116290" url="https://ta.wikipedia.org/wiki?curid=116290" title="விபவி (இதழ்)">
விபவி (இதழ்)

விபவி கொழும்பு இராஜகிரியவிலிருந்து வெளிவந்த ஒரு நிகழ்ச்சிநிரல் கையேட்டிதழாகும். முதல் இதழ் ஏப்ரல் 1997ல் வெளிவந்தது.

51/7இ ராஜா ஹேவா விதாரண ஒழுங்கை, இராஜகிரிய வீதி, இராஜகிரிய.

கொழும்பிலும், அதை சுற்றியுள்ள பகுதிகளிலும் இடம்பெறும் கலை, இலக்கிய, கலாசார நிகழ்வுகளை தொகுத்து வழங்குவது விபவி மாதாந்த இதழின் நோக்கமாக இருந்தது.


</doc>
<doc id="116294" url="https://ta.wikipedia.org/wiki?curid=116294" title="கிளெயார் கோவான்">
கிளெயார் கோவான்

கிளெயார் கோவான் ("Claire Cowan", பிறப்பு: செப்டம்பர் 18 1981), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் இரண்டு தேர்வுத் துடுப்பாட்டப் போட்டிகளில் கலந்து கொண்டுள்ளார். 2003 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116296" url="https://ta.wikipedia.org/wiki?curid=116296" title="சின்டி எக்ஸ்டீன்">
சின்டி எக்ஸ்டீன்

சின்டி எக்ஸ்டீன் ("Cindy Eksteen", பிறப்பு: நவம்பர் 21 1977), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 36 ஒருநாள் பன்னாட்டுத் துடுப்பாட்டப் போட்டிகளிலும், கலந்து கொண்டுள்ளார். 2001/02 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 1997-2003/04 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116297" url="https://ta.wikipedia.org/wiki?curid=116297" title="கெரோல் கில்டன்ஹுய்ஸ்">
கெரோல் கில்டன்ஹுய்ஸ்

கெரோல் கில்டன்ஹுய்ஸ் ("Carole Gildenhuys", பிறப்பு: 1934), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளில் கலந்து கொண்டுள்ளார். 1971/72 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116300" url="https://ta.wikipedia.org/wiki?curid=116300" title="தொல்காப்பியம் உவமவியல் செய்திகள்">
தொல்காப்பியம் உவமவியல் செய்திகள்

தமிழுக்குக் கிடைத்துள்ள மிகத் தொன்மையான நூலான தொல்காப்பியம் தமிழ்மொழியின் இலக்கணத்தை எழுத்து, சொல், பொருள் என 3 பகுதிகளாகக் காட்டுகிறது. ஒவ்வொரு பகுதியும் 9 இயல்களைக் கொண்டது. தமிழரின் கருத்துக்கள் நூலில் அமையுமாற்றைக் கூறுவது மூன்றாவது பகுதியாகிய பொருளதிகாரம். இந்த அதிகாரத்தில் ஏழாவது இயல் உவமவியல். 

அறியாத ஒன்றை அறிந்த ஒன்றைக் காட்டி இதுபோன்றது என உணரவைப்பது உவமம். உவமம் இக்காலத்தில் உவமை எனப்படுகிறது.

உவம-வகை, உவம-உருபு, உவமப்போலி என்னும் உள்ளுறை உள்ளுறை உவமம் முதலான செய்திகள் இதில் கூறப்பட்டுள்ளன.

தொல்காப்பிய உரையாசிரியகளில் ஒருவர் பேராசிரியர். 
இவரது உரை பொருளதிகாரத்தில் உள்ள இறுதி 4 இயல்களுக்கு மட்டும் கிடைத்துள்ளது. 
இவரது உரையில் சங்க இலக்கியங்களிலிருந்து மேற்கோள்கள் தரப்பட்டுள்ளன. 
சில எடுத்துக்காட்டுகள் இவர் அறிந்தனவும், அமைத்தனவுமாக உள்ளன. 
தொல்காப்பியத்தைத் தழுவி மேலும் இவர் தொகுத்துத்தரும் எடுத்துக்காட்டுகள் இவரது மொழிப்புலமையைக் காட்டுகின்றன. 

இந்தக் கட்டுரை இவரது உரையைத் தழுவிச் செல்கிறது.

உவமம் 4 வகை. அவை வினை- உவமம், பயன்-உவமம் மெய்-உவமம், உரு- உவமம் என்பன. (1) 
இவை ஒன்றோடொன்று விரவியும் வரும் (2)
உயர்ந்த பொருளையே ஒப்புமைப்படுத்த வேண்டும் (3)
உவமைக்கு நிலைகளன்கள் 4. அவை சிறப்பு, நலன், காதல், வலிவு என்பன (4)
தாழும் நிலைகளனிலிருந்தும் உவமை பிறக்கும் (5)
முதற்பொருள், சினைப்பொருள் என்னும் இரண்டிலும் உவமையும் பொருளும் பொருத்தப்படும் (6)
உவமச் சொல்லால் சுட்டாவிட்டால் எதிர்மறைப் பொருளும் கொள்ளப்படும் (7)
இதில் உவமையும் பொருளும் ஒத்திருக்க வேண்டும் (8)
பொருளையே உவமம் ஆக்குதலும் உண்டு (9)
உவமையிலும் பொருளிலும் உள்ள பெருமை சிறுமைகள் குறிப்பால் உணரப்படும் (10)

தொல்காப்பியர் இவற்றைப் பொருள் நோக்கில் வரிசைப்படுத்தித் தொகுத்துள்ளார்.
நாம் சொல்நோக்கில் இவற்றை அகர-வரிசை செய்தால் அவை இவ்வாறு அமையும்.

வினைப்பால் உவமம் 8. அவை அன்ன, ஆங்க, மான, விறப்ப. என்ன, உறழ, தகைய, நோக்க – என்பன (12)
அன்ன என்னும் உவமச்சொல் பிற உவமைப்பாலோடும் வரும் (13)
பயனிலை உவமச் சொற்கள் 8. – எள்ள, விழைய, புல்ல, பொருவ, கள்ள, மதிப்ப, வெல்ல, வீழ, (14)
மெய்ப்பால் உவமச்சொல் 8 – கடுப்ப, ஏய்ப்ப, மருள, புரைய, ஒட்ட, ஒடுங்க, ஓட, நிகர்ப்ப (15)
உருவின் உவமச்சொல் 8 – போல, மறுப்ப, ஒப்ப, காய்த்த, நேர, வியப்ப, நளிய, நந்த (16)
உவமச்சொல் இந்த 4 வகையான மரபில் பொருளை உணர்த்தும் (17)

இந்த 4 வகையானது 8 வகையாகவும் பிரியும் (18)

பெருமை, சிறுமை என்னும் மனப்பான்மை 8 வகையான மெய்ப்பாட்டால் தோன்றும் (19)

உவமப்பொருளால் வேறு பொருளும் தோன்றும் (20)
உவமப்பொருள் மருவிய வழக்குமொழியால் உணர்ந்துகொள்ளப்படும் (21)
உவமச்சொல் இரட்டைச் சொற்களால் அமையின் உவமப்பொருளும் இரட்டைச் சொற்களால் அமையும் (22)
உவமையையும் உவமைகொள்ளும் பொருளையும் (உவமேயத்தையும்) பொருத்திப் பார்க்கும்போது முன் சொல்லப்பட்ட 4 வகைக்குள் அடங்குவதைத் துணிவுடையோர் நுட்பமாக உணர்ந்துகொள்வர் (23)

உவமப்போலி (உள்ளுறை உவமம்) 5 வகை (24)

வினை, பயன், உறுப்பு, உரு, பிறப்பு – என்பன அந்த 5 உள்ளுறை உவமம் (25)

கிழவி கூற்றில் அமையும் உள்ளுறை உவமம் அவள் அறிந்த நிலத்துக் கருப்பொருள்களால் அமையும். தோழி கூற்றில் அமையும் உள்ளுறை உவமம் அந்த நிலத்துப் பொருள்கள் எல்லாவற்றலும் சொல்லப்படும் (26)

கிழவன் கூற்றில் அமையும் உள்ளுறை உவமம் அவனது பெருமை தோன்றும்படி சொல்லப்பட்டிருக்கும். ஏனையோர் கூற்றில் அமையும் உள்ளுறை உவமம் இருப்பிட எல்லையைக் கடந்த பொருள்கள்மீதும் அமையும். (27)

கிழவன் கூற்றில் உள்ள உள்ளுறை உவமங்கள் இன்பம் பயப்பதாகவும், துணிவை வெளிப்படுத்துவதாகவும் அமையும் (28)

கிளவி கூற்றில் வரும் உள்ளுறை உவமங்கள் (மருதம், நெய்தல் என்னும்) இரண்டு திணைகளுக்கு உரிமை பூண்டதாக இருக்கும் (29)

கிழவன் கூற்றில் வரும் உள்ளுறை உவமங்களுக்கு நிலத்திணை வரையறை இல்லை (30)

தோழி, செவிலி ஆகியோர் கூற்றுகளில் வரும் உள்ளுறை உவமம் காலத்துக்கும், இடத்துக்கும் பொருந்துமாறு அமையும் (31)

உள்ளுறை உவமம் வேறுபட வந்தால் பொருந்தும் வழியில் கூறுதற்கும் உரிமை உடையவை (32)

உவமை இல்லை எனப் பொருத்திக் காட்டினாலும் உவமை எனவே கொள்ளவேண்டும் (33)
உவமை கூறாமல் பயனிலையால் உவமையைப் பெறவைத்தாலும் உவமையாகக் கொள்ளப்படும் (34)
அதுவா இதுவா என்று தடுமாற வைத்தும் உவமை கூறப்படும் (35)

உவமைகள் அடுக்கிக் கூறப்பட்டால் அவற்றை விரித்து உணர்ந்துகொள்ள வேண்டும் (36) 

இதில் முகம் என்பது மதியம் என்றும், தாமரை என்னும் உவமைகளால் விளக்கம் இல்லாமல் காட்டப்பட்டுள்ளது. 

உவமையைத் தனியாகவும் பொருளைத் தனியாகவும் நிரல்பட நிறுத்தி அடுக்குவது நிரல்நிலை உவமம். சுண்ணம், அடிமறி-மாற்று, மொழிமாற்று என்னும் மூன்றில் அடுக்கு வரும். (37)


</doc>
<doc id="116302" url="https://ta.wikipedia.org/wiki?curid=116302" title="ஜெனிபர் கோவ்">
ஜெனிபர் கோவ்

ஜெனிபர் கோவ் ("Jennifer Gove", பிறப்பு: ஆகத்து 28 1940), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஏழு பெண்கள் தேர்வுத் துடுப்பாட்டப் போட்டிகளில் கலந்து கொண்டுள்ளார். 1960/61-1971/72 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116303" url="https://ta.wikipedia.org/wiki?curid=116303" title="எலிசன் ஹொட்கின்சன்">
எலிசன் ஹொட்கின்சன்

எலிசன் ஹொட்கின்சன் ("Alison Hodgkinson", பிறப்பு: சனவரி 30 1977), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளிலும், 32 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 


</doc>
<doc id="116304" url="https://ta.wikipedia.org/wiki?curid=116304" title="பமீலா ஹொலட்">
பமீலா ஹொலட்

பமீலா ஹொலட் ("Pamela Hollett"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் நான்கு தேர்வுத் துடுப்பாட்டப் போட்டிகளிலும் கலந்து கொண்டுள்ளார். 1960/61 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116305" url="https://ta.wikipedia.org/wiki?curid=116305" title="எய்லின் ஹர்லி">
எய்லின் ஹர்லி

எய்லின் ஹர்லி ("Eileen Hurly", பிறப்பு: மே 6 1932), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் நான்கு பெண்கள் தேர்வுத் துடுப்பாட்டப் போட்டிகளில் கலந்து கொண்டுள்ளார். 1960/61 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116307" url="https://ta.wikipedia.org/wiki?curid=116307" title="ஜாய் இர்வின்">
ஜாய் இர்வின்

ஜாய் இர்வின் ("Joy Irwin"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளில் கலந்து கொண்டுள்ளார். 1960–61 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116308" url="https://ta.wikipedia.org/wiki?curid=116308" title="சப்னிம் இஸ்மாயில்">
சப்னிம் இஸ்மாயில்

சப்னிம் இஸ்மாயில் ("Shabnim Ismail", பிறப்பு: அக்டோபர் 5 1988), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 20 ஒருநாள் பன்னாட்டுத் துடுப்பாட்டப் போட்டிகளிலும், 11 இருபது20 துடுப்பாட்டப் போட்டியிலும் / போட்டிகளிலும் கலந்து கொண்டுள்ளார். 2007 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2007 -2010 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116309" url="https://ta.wikipedia.org/wiki?curid=116309" title="ஆட்ரி ஜாக்சன்">
ஆட்ரி ஜாக்சன்

ஆட்ரி ஜாக்சன் ("Audrey Jackson", பிறப்பு: 1944), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் இரண்டு தேர்வுத் துடுப்பாட்டப் போட்டிகளில் கலந்து கொண்டுள்ளார். 1960/61 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116310" url="https://ta.wikipedia.org/wiki?curid=116310" title="லெய்சி ஜேக்கப்ஸ்">
லெய்சி ஜேக்கப்ஸ்

லெய்சி ஜேக்கப்ஸ் ("Leighshe Jacobs", பிறப்பு: ஏப்ரல் 6 1985), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் இரண்டு தேர்வுத் துடுப்பாட்டப் போட்டிகளில் கலந்து கொண்டுள்ளார். 2003ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.



</doc>
<doc id="116311" url="https://ta.wikipedia.org/wiki?curid=116311" title="மோய்ரா ஜோன்ஸ்">
மோய்ரா ஜோன்ஸ்

மோய்ரா ஜோன்ஸ் ("Moira Jones", பிறப்பு: 1942), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியில் கலந்து கொண்டுள்ளார். 1971/72 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியில் பங்குகொண்டார்.


</doc>
<doc id="116312" url="https://ta.wikipedia.org/wiki?curid=116312" title="கல்லாடனார் (தொல்காப்பிய உரையாசிரியர்)">
கல்லாடனார் (தொல்காப்பிய உரையாசிரியர்)

கல்லாடனார் தொல்காப்பியத்துக்கு உரை எழுதியோரில் ஒருவர். சங்ககாலப் புலவர் கல்லாடனார் வேறு, தொல்காப்பிய உரையாசிரியர் கல்லாடனார் வேறு. தொல்காப்பியத்துக்கு உரை எழுதிய கல்லாடர்ர் 15 ஆம் நூற்றாண்டில் வாழ்ந்தவர். கல்லாடனாரைக் கல்லாடர் எனவும் குறிப்பிடுகின்றனர். 

இளம்பூரணர் உரை தொல்காப்பியம் முழுமைக்கும் உள்ளது. நச்சினார்க்கினியர் உரை தொல்காப்பியம் எழுத்ததிகாரம் பகுதிக்கு மட்டும் உள்ளது. இவர் ஐம்பெருங்காப்பியங்களில் ஒன்றான சீவக சிந்தாமணிக்கும் உரை எழுதியுள்ளார். பேராசிரியர் உரை தொல்காப்பியம் பொருளதிகாரம் மெய்ப்பாட்டியல், உவமவியல், செய்யுளியல், மரபியல் என்னும் இறுதி நூன்கு இயல்களுக்கு மட்டுமே கிடைத்துள்ளது. 

தொல்காப்பியம் சொல்லதிகாரத்துக்கு மட்டும் ஐந்துபேர் எழுதிய உரைகள் கிடைத்துள்ளன. இந்த ஐவருள் ஒருவர் கல்லாடனார். ஏனையோர் தெய்வச்சிலையார், இளம்பூரணர், சேனாவரையர், நச்சினார்க்கினியர் ஆகியோர்

தொல்காப்பியத்துக்குக் கல்லாடனார் எழுதிய உரை அச்சாகி வெளிவந்துள்ளது. கல்லாடனார் உரை தொல்காப்பியம் சொல்லதிகாரத்தில உள்ள ஒன்பது இயல்களில் முதல் ஏழு இயல்களுக்கு முழுமையாகவும் எட்டாம் இயல் இடையியலில் முதல் பத்து நூற்பாக்களுக்கும் கிடைத்துள்ளன. 
இவரது உரைநூல் பதிப்புடன் இணைக்கப்பட்டுள்ள பழைய உரை சொல்லதிகாரம் முதல் மூன்று இயல்களுக்கு மட்டுமே கிடைத்துள்ளது. 


</doc>
<doc id="116313" url="https://ta.wikipedia.org/wiki?curid=116313" title="ஜொசப்பின் பெர்னாட்">
ஜொசப்பின் பெர்னாட்

ஜொசப்பின் பெர்னாட் ("Josephine Barnard", பிறப்பு: திசம்பர் 28 1978), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளிலும், எட்டு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2001/02-2003 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளிலும், 2001/02-2003/04 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116320" url="https://ta.wikipedia.org/wiki?curid=116320" title="மிர்னா கட்ஸ்">
மிர்னா கட்ஸ்

மிர்னா கட்ஸ் ("Myrna Katz"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் இரண்டு தேர்வுத் துடுப்பாட்டப் போட்டிகளில் கலந்து கொண்டுள்ளார். 1972ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116322" url="https://ta.wikipedia.org/wiki?curid=116322" title="எசிலின் கிளோவன்">
எசிலின் கிளோவன்

எசிலின் கிளோவன் ("Ashlyn Kilowan", பிறப்பு: திசம்பர் 19 1982), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 32 ஒருநாள் பன்னாட்டுத் துடுப்பாட்டப் போட்டிகளிலும், 11 இருபது20 துடுப்பாட்டப் போட்டிகளிலும் கலந்து கொண்டுள்ளார். 2007 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2003-2009/10 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116323" url="https://ta.wikipedia.org/wiki?curid=116323" title="செருமானியரின் உணவுகள் பட்டியல்">
செருமானியரின் உணவுகள் பட்டியல்



</doc>
<doc id="116324" url="https://ta.wikipedia.org/wiki?curid=116324" title="பெற்றீசியா கிளீசர்">
பெற்றீசியா கிளீசர்

பெற்றீசியா கிளீசர் ("Patricia Klesser"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியில் கலந்து கொண்டுள்ளார். 1960ல் தென்னாப்பிரிக்கா பெண்கள் தேசிய அணி உறுப்பினராக போட்டியில் பங்குகொண்டார்.


</doc>
<doc id="116325" url="https://ta.wikipedia.org/wiki?curid=116325" title="விஷ்ணு சஹஸ்ரநாமத்தில் வரும் எதிர்மாறான பெயர்கள்">
விஷ்ணு சஹஸ்ரநாமத்தில் வரும் எதிர்மாறான பெயர்கள்

விஷ்ணு ஸஹஸ்ரநாமத்தில் வரும் எதிர்மாறான பெயர்கள் வேதாந்த நுணுக்கங்களையும் புராணங்கள் கூறும் தெய்வச் செயல்களையும் விளக்கக் கூடியவை. தத்துவத்தின் அடிப்படையில் அணுகினாலன்றி அவைகளினால் ஏற்படும் ஐயப்பாடுகள் விலகா. பீஷ்மர் இவைகளைத் தொகுத்ததில் இன்னொரு சிறப்பும் உள்ளது. எதிர்மாறாக உள்ள ஒவ்வொரு சோடியினிலுள்ள இரு சொற்களும் "அடுத்தடுத்து" வருவதைப் பார்க்கலாம். கீழே அடைப்புகளில் கொடுக்கப் பட்டிருக்கும் எண் அவ்விரு சொற்களும் ஸஹஸ்ரநாமத்தின் 107 சுலோகங்களில் வரும் தொடர் எண் என்று அறிக.

="நிமிஷோநிமிஷ:" (23)=

ஊழிக்காலத்தில் தனது மாயை யாகிய யோகநித்திரையில் கண்களை மூடிக்கொண்டு தனது வாசுதேவனாகிய பரம்பொருள் நிலையைத் தியானம் செய்து கொண்டு இருப்பவர். யோகமாயையின் சக்தியால் உலகைத் தாங்குவதற்குக் கண்கள் முதலிய பொறிகள் வேண்டாதவர். 

ஊழிக்காலத்தில் மச்சாவதார மூர்த்தியாய் தன்னுள் ஒடுங்கியதனைத்தையும் விதை வடிவில் காப்பதற்காக ஓடத்திலிட்டு ஊழிக்கடலில் நீந்துகின்ற இமைப் பாதுகாப்பற்ற கண்களுள்ள மீன் வடிவில் இருந்தவர். தேவர்கள் வடிவில் இமைக்காமல் இருப்பவர். மற்றவர்கள் ஒடுங்கி அடங்கிய ஊழி வேளையில் தான் மட்டும் அடங்காமல் விழித்திருப்பவர்.

="நைகரூபோ பிருஹத்ரூப:" (29)=

உபநிடதத்தில் கண்டபடி, மாயைகளால் பல ரூபங்களை அடைந்த பரம்பொருள்.

உலகைத்தாங்குவதற்கென பெரிய உருவம் பெற்றவர். வராஹர், ஆதிசேஷர், கூர்மர் முதலான வடிவில் உள்ளவர். வராஹ வடிவில் பூமியைத்தாங்கும்போது பகவானின் பெரிய உருவின்மேல் அமைந்தபடியால் பூமி நீரில் மூழ்காதிருந்தது. திரிவிக்ரமத் தோற்றத்தில் ஆகாய இடைவெளி அனைத்திலும் பரவி நின்ற பெருவடிவினர்.

="அத்ருஶ்யோவ்யக்தரூபஶ்ச" (33)=

புலனைந்துக்கும் அறிவுக்கும் புலப்படாதவர்

ஆனாலும் இவ்வுலக வடிவில் புலப்படுகிறார். பரம்பொருள் என்ற நிலையில் உணரப்படாமல் இருந்தவாறே, விரிந்த இவ்வுலகமாகக் காட்சியளிக்கிறார். அடியார்களிடம் பரிவு கொண்டு இராமர், கிருஷ்ணர் முதலிய தோற்றங்கள் மூலம் தானே தன்னை வெளிப்படுத்திக் கொள்கிறார். மற்றும் யோகமுறைகளில் தேர்ந்து சமாதியில் அமர்ந்து உள்நோக்குபவர்களான யோகிகளின் உள்ளத்தில் தானே வடிவம் கொண்டு புலப்படுகிறார்.ஊனக்கண்ணுள்ளவர்களுக்கு புலப்படாதவரே ஞானக்கண்ணுள்ளவர்க்கு வெளிப்படையாகிறார் என்பதைக் காட்டத்தான் 'ச' என்ற இடைச்சொல்.

="ஸதஸத்" (51)=

உண்மையே வடிவாகிய பரம்பொருள்.'ஆதியில் இது ஒன்றேயாக இரண்டற்றதாய் ஸத்தாக இருந்தது' என்பது உபநிடதக்கூற்று. பொருள்கள் "ஸத்" என்றும் "அஸத்" என்றும் இருவகைப்படும். முக்காலத்திலும் உண்மையாக இருப்பது "ஸத்" எனப்படும். இதை விளக்கமாகச் சொல்வதற்காக "பாரமார்த்திக ஸத்" என்றும் அழைப்பதுண்டு. என்றும் ஒருபடித்தாய் உள்ளது. இது பரம்பொருள் ஒன்று தான். தோன்றும் காலத்தில் மட்டும் உலகியல் ரீதியில் குறிப்பிட்ட காலவரையில் உண்மையாக இருப்பது, வியவகார முறையில் உண்மை என்று சொல்லப்பட்டாலும், "பாரமார்த்திக ஸத்" அல்ல; ஏனென்றால் அது தோன்றி மறைவது. இவ்வுலகம் அப்படித்தான்.ஆண்டவனை "ஸத்" என்றும் மற்றதெல்லாம் "ஸத்" அல்ல என்றும் சொல்லும்போது நாம் "பாரமார்த்திக ஸத்" தைக் குறிக்கிறோம். 

ஆனால் பகவானுக்கு "அஸத்" என்ற ஒரு பெயரையும் கொடுக்கிறது விஷ்ணு ஸஹஸ்ரநாமம். ஏனென்றால் மாயையால் ஏற்ற உலகின் வடிவில் அவர் "அஸத்". உலகு முக்காலத்திலும் இருப்பதல்ல. "ஸத்" தான பரம்பொருளிலிருந்து தோன்றிய உலகத்தை எப்படி "அஸத்" என்று கூறலாம் என்ற கேள்வி நியயமானதுதான்.
உலகை உலகமாகப் பார்க்கும்பொழுது அது "ஸத்" அல்ல. உலகை பரம்பொருளாகவே பார்த்தால் அது "ஸத்". பகவான் "ஸத்" ஆக பரம்பொருளகவும் இருக்கிறார். உலகமாக "அஸத்" தாகவும் இருக்கிறார். இவ்விரு நிலைகளும் ஒன்றால் மற்றொன்று பாதிக்கப்படுவதில்லை. என்றும் நிலைத்திருப்பவராயினும், உலகவடிவில் பெயர் உரு இவையிரண்டினால் ஏற்பட்ட நிலையாமையினால் "அஸத்" ஆகிறார். 

="க்ஷரமக்ஷரம்" (51)=

தோன்றி மாறுபட்டு அழிவது க்ஷரம். எல்லா உயிரினங்களும் க்ஷரம் . காலத்தால் மாறுபடுவதனைத்தும் க்ஷரம். மனம் புத்தி, புலன்கள், உடல், இவற்றைத்தான் என்று அபிமானிக்கும் ஜீவர்கள் யாவரும் க்ஷரம்.

க்ஷரநிலை அடையாதது அக்ஷரம். க்ஷரநிலை என்பது காரியநிலை.இவ்வுலகம் காரியநிலையில் உள்ளது. அதைத் தோற்றுவித்தது காரணநிலையிலுள்ள மாயை. அது அக்ஷரம். எல்லாஜீவர்களின் பிறவிகளை அளிக்கக்கூடிய வினை விதைகள், வாஸனைகள் எனும் மனப்பதிப்புகள் இவையெல்லாவற்றிற்கும் இருப்பிடம்தான் அக்ஷரம். பகவத் கீதை இதை கூடஸ்தன் என்று அழைக்கிறது கூடம் என்பது குவியல். இது ஜீவராசிகளாக மாற இருக்கும் காரணநிலை. தோற்றத்தில் ஒருவிதமாகவும் உண்மையில் வேறுவிதமாகவுமிருந்து ஏமாற்றுவதற்கு கூடம் என்று பெயர். உலகமாக மாறவிருக்கும் வாசனைக்குவியல் அத்தகையது. அந்த அக்ஷரமாயிருப்பர் பகவான்.

="தீப்தமூர்த்திரமூர்த்திமான் " (77)=

அறிவுமயமாக விளங்கும் உருவமுள்ளவர்.அறிவொன்றே ஆதவன் முதலியதன் ஒளி இருக்கும்போதும் இல்லாதபோதும் பொருள் இருப்பதை விளக்குகிறது.பிருகதாரண்யக உபநிடதம் இதை கேள்வியாகக்கேட்டு விடையும் பகர்கிறது:. 'சூரியனும் அஸ்தமித்துச் சந்திரனும் அஸ்தமித்து தீயும் ஒடுங்கி பேச்சும் கூட மௌனமாகிவிட்டால் இந்த மனிதனுக்கு ஒளியாவது எது?' 'ஆன்மாவே இவனுக்கு ஒளியாகிறது; ஆன்ம ஒளியாலேயெ இவன் இருக்கிறான், வெளியே செல்கிறான், வேலை செய்கிறான், திரும்பி வருகிறான்'.

வினையாலுண்டான உடம்பில்லாதவர். பகவத்கீதையில் கண்ணனுடைய உறுதியான அறிவிப்பு:. 'பிறப்பற்றவனாகவும் மாறுபாடற்றவனாகவும் உண்டானவற்றிற்கெல்லாம் இறைவனாகவும் இருந்தபோதிலும் எனது பிரகிருதியை வசப்படுத்திக்கொண்டு என் மாயையினால் நான் தோன்றுகிறேன்'.

="அநேகமூர்த்திரவ்யக்த:" (77)=

அவதாரங்களில் பல உடல்களை எடுத்திருப்பவர். தன்னிச்சையால் விளையாட்டாகச் சில. நெறிப் பாதுகாப்பிற்காகச் சில. உலகை வாழ்விப்பதற்காகச் சில. கண்ணனாக உருவெடுத்த ஒரே அவதாரத்தில் மாயையால் பல உருவங்களில் மாறி மாறித் தோன்றியவர். தான் மணந்த 16000 பெண்களுக்காக அவர்கள் ஒவ்வொருவருக்குத் தக்கபடி அவ்வளவு உருவங்களை எடுத்துக் கொண்டார் என்றும் ராஸலீலையில் ஒவ்வொரு கோபிக்கும் ஒரு கண்ணனாகக் கூடி விளையாடியதையும் ஸ்ரீமத் பாகவதமும் விஷ்ணுபுராணமும் சொல்லும்.விஷ்ணு சஹஸ்ரநாமத்திலேயே, 'நைகரூப:', 'நைகாத்மா', 'நைக:' என்ற பெயர்களும் இதை ருசுப்பிக்கின்றன.நம்மாழ்வாரும்திருவிருத்தம் 96-வது பாட்டில் இதை அடிக்கோடிட்டுச் சொல்கிறார்.

இவர் இப்படிப்பட்டவர் என்று யாராலும் அறியக்கூடாதவர். அவர் எடுத்த பல தோற்றங்களிலும் அவரது முழுச்சிறப்பு வெளிப்படையாக உணரப்படவில்லை.இதை கண்ணனே தன் கீதையில் சொல்லி அங்கலாய்க்கிறார்.

="ஏகோனைக:" (78)=

பல வடிவங்களில் காணப்பெறுபவர் ஒருவரே. வேறுபாடுகள் அனைத்தும் உண்மையானவை அல்ல. வேறுபாடுகள் மூவகை. தன்னினத்தைச்சார்ந்த வேறுபொருளால் வேறுபாடு ("ஸஜாதீய பேதம்"); வேறு இனத்தைச்சார்ந்த பொருளால் வேறுபாடு ("விஜாதீய பேதம்"); தனக்குள்ளேயே பல பாகங்களினால் வேறுபாடு ("ஸ்வகத பேதம்"). சாந்தோக்ய உபநிடதம் 'ஒருவனே. இரண்டற்றவன்' என்று இம்மூன்று வேறுபாடுகளும் இல்லாதவர் என்பதைச் சொல்கிறது.

மற்றும் அவரது பெருமைக்கு ஈடான பெருமைகளைக் கொண்டவர் வேறொருவர் இல்லை.பட்டர் உரை: 'எவ்வகையிலும் ஒப்பில்லாத பகவானை யாருடனும் சேர்த்து எண்ணக் கூடாமையால் 
"ஏக:" என்று சொல்கிறோம்'. 

மாயையினால் பல உருவமாகத் தோன்றுபவர். கீதையின் பத்தாவது அத்தியாயத்தில் கூறியபடி பல விபூதிகள் கொண்டவர்.

="அசலஶ்சல:" (79)=

தன் நிலையிலிருந்தும் தன் திறமையிலிருந்தும் தன் குணச்சிறப்புகளிலிருந்தும் சிறிதும் பிறழாதவர். மலை போன்றுபெருத்த எதிர்ப்பிலும் அசையாதிருப்பவர். 



="அணுர்பிருஹத்" (90)=

கண்ணாலோ அதற்கு உதவுகிற வேறு உபகரணங்களாலோ காணமுடியாத அளவிற்குச் சிறியதாய் அணுவுக்கும் அணுவானவர்.. தஹரம் எனும் இதயவெளி மிகச்சிறியது. அதில் உள்ள ஜீவன் அதிலும் சிறியவர். அந்த ஜீவனாக, ஆன்மாவினுள் ஆன்மாவாக உட்புகுந்திருப்பவர் ஆனதால் அணுவிலும் அணுவானவர். 

பரம்பொருள் வியாபித்துள்ள அளவிற்குப் பரந்து இருக்கும் பொருள் வேறு எதுவுமே இல்லை. பரம்பொருளின் முழு விசுவரூபத்தில் இம்முழு உலகமும் ஓர் அணுவளவுதான். அதனால் அவர் பெரியவை எல்லாவற்றிற்கும் பெரிதானவர். 

="க்ருஶஸ்தூல:" (90)=

="குணப்ருந்நிர்குண:" (90)=

=துணை நூல்கள்=

=மேற்கோள்கள்=


</doc>
<doc id="116326" url="https://ta.wikipedia.org/wiki?curid=116326" title="கெரீ லெய்ங்">
கெரீ லெய்ங்

கெரீ லேன்ங் ("Kerri Laing", பிறப்பு: அக்டோபர் 17 1968), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 23 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2001 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 1997-2001/02 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116327" url="https://ta.wikipedia.org/wiki?curid=116327" title="வே. விவேகானந்தன்">
வே. விவேகானந்தன்

வே. விவேகானந்தன் (பி: 1940) மலேசியாவில் எழுத்தாளர்களுள் ஒருவராவரான இவர் பத்திரிகை ஆசிரியராவார். பல ஆண்டுகள் தமிழ் நேசன் பத்திரிகையின் ஆசிரியராக இருந்துள்ளார். அத்துடன் சிலாங்கூர் கூட்டரசுப் பிரதேச எழுத்தாளர் வாசகர் இயக்கத் தலைவராகவும் பணியாற்றியுள்ளார். முருகு சுப்பிரமணியம் அறவாரியத்தின் தலைவர்.
1960 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் சிறுகதைகள், கட்டுரைகள் எழுதி வருகின்றார். இவரின் இத்தகைய ஆக்கங்கள் மலேசியா தேசிய பத்திரிகைகளிலும்ää இதழ்களிலும் பிரசுரமாகியுள்ளன.



</doc>
<doc id="116329" url="https://ta.wikipedia.org/wiki?curid=116329" title="இராம. வீரசிங்கம்">
இராம. வீரசிங்கம்

இராம. வீரசிங்கம் மலேசியாவில் எழுத்தாளர்களுள் ஒருவராவராவார். தற்போது பிரித்தானியக் குடிமகனாகி லண்டனில் வசித்து வருகிறார். பாரி எனும் புனைப்பெயரில் எழுதிவரும் இவர் முதியோர் கல்வி முன்னேற்ற திட்ட மேலாளர். தமிழ் இளைஞர் மணி மன்றத்தில் தீவிர ஈடுபாட்டுள்ள இவர் இங்கிலாந்தில் "வீர வள்ளுவம்" மற்றும் "லண்டன் தமிழ் மரபு ஆராய்ச்சி" எனும் நிறுவனங்களை அமைத்ததுடன், லண்டன் தமிழ்ச் சங்கத்தில் முக்கிய பொறுப்புகளையும் வகித்துள்ளார். அதேநேரம், ஆலய நிர்வாகங்களிலும் பங்காற்றியுள்ளார்.
1957 தொடக்கம் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் சிறுகதைகள், கட்டுரைகள் எழுதி வருகின்றார். இவரின் இத்தகைய ஆக்கங்கள் மலேசிய தேசிய பத்திரிகைகளிலும், இதழ்களிலும் பிரித்தானிய இதழ்களிலும் பிரசுரமாகியுள்ளன.


</doc>
<doc id="116330" url="https://ta.wikipedia.org/wiki?curid=116330" title="எஸ். என். நாகராஜன்">
எஸ். என். நாகராஜன்

எஸ். என். நாகராஜன். (பி. 1927) இந்தியாவின் மூத்த வேளாண்மை அறிவியலாளர்களில் ஒருவர் மற்றும் மார்க்சிய சிந்தனையாளர். கீழைமார்க்சியம் என்ற கருத்துநிலையை முன்வைத்தவர் 

எஸ். என். நாகராஜன் 1927ல் வேலூர் அருகே பிறந்தார். வேளாண்மையில் முனைவர் பட்டம்பெற்றார். இந்திய வேளாண்மை ஆய்வுக்கழகத்தில் முதுநிலை அறிவியலாளராக பணியாற்றினார். பசுமைப் புரட்சியை எதிர்த்து ஆய்வகத்தில் இருந்து வெளியேறினார். தன்னை முழுமையாகவே ஒரு மார்க்சிய களப்பணியாளராக ஆக்கிக்கொண்டார்

எஸ்.என்.நாகராஜன் ‘புதிய தலைமுறை’ என்ற சிற்றிதழை முன்னின்று நடத்தினார். மார்க்ஸிய ஆய்வில் ஒரு மாணவர் வரிசையை அவரால் உருவாக்க முடிந்தது. ஞானி அவரது நண்பரும் மாணவருமாக இருந்தார். ஞானி பின்னர் நிகழ் போன்ற சிற்றிதழ்கள் வழியாக அவரது சிந்தனைகளை முன்னெடுத்தார்

எஸ்.என்.நாகராஜன் கீழைமார்க்ஸியம் என்ற கருதுகோளை முன்வைத்தார். மார்க்ஸியம் அடிப்படையில் ஒரு ஐரோப்பிய சிந்தனையாகவே புரிந்துகொள்ளப்பட்டது என்றார். அதை ஓர் மேலைநாட்டு அறிவியல் சிந்தனையாக அணுகக்கூடாது அதை மெய்யியல் நோக்கில் அணுகவேண்டும் என்றார். அன்பில்லாத சித்தாந்தம் அழிவை நோக்கிச்செல்லக்கூடும் என்று சொன்ன நாகராஜன் கீழைநாடுகளுக்குரிய ஒரு மார்க்சியத்துக்காக வாதிட்டார். அதை கீழைமார்க்ஸியம் என்று குறிப்பிட்டார்




</doc>
<doc id="116331" url="https://ta.wikipedia.org/wiki?curid=116331" title="பி. எஸ். வெங்கடேசன்">
பி. எஸ். வெங்கடேசன்

பி. எஸ். வெங்கடேசன் (பிறப்பு: ஆகத்து 24, 1934) மலேசியாவில் எழுத்தாளர்களுள் ஒருவராவராவார். பி.எஸ்.பரிதிதாசன் எனும் புனைப்பெயரில் எழுதிவரும் இவர் சிலாங்கூர் மாநிலத் தேர்வாணைக் குழு உறுப்பினரும், ஓய்வு பெற்ற கல்வி அதிகாரியுமாவார். மேலும் இவர் மலேசியத் தமிழ்ப் பண்பாட்டு இயக்கத்தின் செயலாளராகவும், உலகத் தமிழ்ப் பண்பாட்டு இயக்கத்தின் உதவித் தலைவராகவும், உலகத் தமிழ் ஆராய்ச்சி நிறுவனத்தின் மலேசியக் கிளையின் உதவித் தலைவராகவும், தேவான் பஹாசா டான் புஸ்தகா அமைத்துள்ள பல்லின எழுத்தாளர் குழுவின் துணைச் செயலாளராகவும், கோயில் குழுக்களில் பொறுப்புள்ளவராகவும் இருந்துள்ளார்.
1952 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் சிறுகதைகள், கட்டுரைகள், புதுக்கவிதைகள் எழுதி வருகின்றார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.



</doc>
<doc id="116332" url="https://ta.wikipedia.org/wiki?curid=116332" title="எலினோர் லாம்பர்ட்">
எலினோர் லாம்பர்ட்

எலினோர் லாம்பர்ட் ("Eleanor Lambert "), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் இரண்டு தேர்வுத் துடுப்பாட்டப் போட்டிகளில் கலந்து கொண்டுள்ளார். 1960 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116334" url="https://ta.wikipedia.org/wiki?curid=116334" title="பெவர்லி லாங்">
பெவர்லி லாங்

பெவர்லி லாங் ("Beverly Lang"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளில் கலந்து கொண்டுள்ளார். 1960–61 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116336" url="https://ta.wikipedia.org/wiki?curid=116336" title="எம். ஏ. வேலாயுதம்">
எம். ஏ. வேலாயுதம்

எம். ஏ. வேலாயுதம் (பிறப்பு: ஆகத்து 2 1939) மலேசியாவில் எழுத்தாளர்களுள் ஒருவராவரான இவர் ஒய்வு பெற்ற ஆசிரியரும், தற்போது வர்த்தகருமாவார். அத்துடன் சிறந்த காற்பந்து விளையாட்டாளரும் கூட.
1990 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் சிறுகதைகள், கட்டுரைகள் எழுதியுள்ளார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.


</doc>
<doc id="116339" url="https://ta.wikipedia.org/wiki?curid=116339" title="சி. வேலு">
சி. வேலு

சி. வேலு (பிறப்பு: நவம்பர் 17 1937) மலேசியாவில் எழுத்தாளர்களுள் ஒருவராவராவார். சி. வே. இளங்கதிரவன் எனும் புனைப்பெயரில் எழுதிவரும் இவர் ஒரு வியாபாரியாவார்.
1975 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் கவிதைகளே எழுதியுள்ளார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.


</doc>
<doc id="116340" url="https://ta.wikipedia.org/wiki?curid=116340" title="மார்சியா லெட்சோலோ">
மார்சியா லெட்சோலோ

மார்சியா லெட்சோலோ ("Marcia Letsoalo", பிறப்பு: ஏப்ரல் 11 1984), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 19 ஒருநாள் பன்னாட்டுத் துடுப்பாட்டப் போட்டிகளிலும், ஒன்பது இருபது20 துடுப்பாட்டப் போட்டிகளிலும் கலந்து கொண்டுள்ளார். 2007 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2006/07-2010/11 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116348" url="https://ta.wikipedia.org/wiki?curid=116348" title="ஜொமாரி லொக்டன்பர்க்">
ஜொமாரி லொக்டன்பர்க்

ஜொமாரி லொக்டன்பர்க் ("Johmari Logtenberg", பிறப்பு: பெப்ரவரி 22 1989), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளிலும், 26 ஒருநாள் பன்னாட்டுத் துடுப்பாட்டப் போட்டிகளிலும், இரண்டு இருபது20 துடுப்பாட்டப் போட்டிகளிலும் கலந்து கொண்டுள்ளார். 2003-2007 ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளிலும், 2003-2007 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116349" url="https://ta.wikipedia.org/wiki?curid=116349" title="மெடிலீன் லொட்டர்">
மெடிலீன் லொட்டர்

மெடிலீன் லொட்டர் ("Madelein Lotter", பிறப்பு: நவம்பர் 22 1971), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், ஒரு ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார். 2001 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2001 ல், ஒருநாள் பன்னாட்டுத் துடுப்பாட்டப் போட்டியிலும் பங்குகொண்டார்.


</doc>
<doc id="116350" url="https://ta.wikipedia.org/wiki?curid=116350" title="சுனெட் லோப்சர்">
சுனெட் லோப்சர்

சுனெட் லோப்சர் ("Sunette Loubser", பிறப்பு: செப்டம்பர் 26 1982), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 26 ஒருநாள் பன்னாட்டுத் துடுப்பாட்டப் போட்டிகளிலும், 14 இருபது20 துடுப்பாட்டப் போட்டிகளிலும் கலந்து கொண்டுள்ளார். 2007 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2007 - 2010 ஆண்டுகளில் ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116354" url="https://ta.wikipedia.org/wiki?curid=116354" title="ஜீன் மெக்நாட்டன்">
ஜீன் மெக்நாட்டன்

ஜீன் மெக்நாட்டன் ("Jean McNaughton", பிறப்பு: ஏப்ரல் 10 1936), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளில் கலந்து கொண்டுள்ளார். 1960 - 1961 ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116357" url="https://ta.wikipedia.org/wiki?curid=116357" title="டான் மோ">
டான் மோ

டான் மோ ("Dawn Moe", பிறப்பு: 1952), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று பெண்கள் தேர்வுத் துடுப்பாட்டப் போட்டிகளில் கலந்து கொண்டுள்ளார். 1971/72 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116359" url="https://ta.wikipedia.org/wiki?curid=116359" title="நோலு சுண்ட்சு">
நோலு சுண்ட்சு

நோலு சுண்ட்சு ("Nolu Ndzundzu", பிறப்பு: திசம்பர் 21 1977), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 16 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2003 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2000-2004/05 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116360" url="https://ta.wikipedia.org/wiki?curid=116360" title="சீலா நெப்ட்">
சீலா நெப்ட்

சீலா நெப்ட் ("Sheila Nefdt"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் நான்கு தேர்வுத் துடுப்பாட்டப் போட்டிகளில் கலந்து கொண்டுள்ளார். 1960/61 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116362" url="https://ta.wikipedia.org/wiki?curid=116362" title="மாரீன் பெய்ன்">
மாரீன் பெய்ன்

மாரீன் பெய்ன் ("Maureen Payne", இறப்பு: 1997), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஐந்து தேர்வுத் துடுப்பாட்டப் போட்டிகளில் கலந்து கொண்டுள்ளார். 1960/61-1971/72 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116372" url="https://ta.wikipedia.org/wiki?curid=116372" title="வெள்ளிமலை (இதழ்)">
வெள்ளிமலை (இதழ்)

வெள்ளிமலை இலங்கை, வலிகாமம் பிரதேசத்திலிருந்து 2007ம் ஆண்டில் வெளிவந்த ஒரு மும்மாசிகை இதழாகும்.
வலிகாமம் பிரதேச வளங்கள், திறன்கள் வெளிக்காட்டிடும் சஞ்சிகை
வலிகாமம் தெற்கு பிரதேச சபையின் சுன்னாகம் பொதுநூலகம், உடுவில் பொது நூலகம், ஏலாழை பொது நூலகம் இவற்றின் வாசகர் வட்ட வெளியீடு. முதல் இதழ் சித்திரை, ஆடி இதழாக 2007ம் ஆண்டில் வெளிவந்துள்ளது.
இவ்விதழில் கட்டுரைகள், நகரங்கள் பற்றிய சிறு குறிப்புகள், நினைவு குறிப்புகள், கவிதைகள், தத்துவக் கருத்துகள், துணுக்குகள், அறிவியல் கட்டுரைகள், சிறுகதைகள், நூலகவியல் தொடர்பான கட்டுரைகள், கல்விசார் கட்டுரைகள், செவ்விகள், குறுக்கெழுத்துப் போட்டி போன்ற பல்வேறு அம்சங்கள் உள்வாங்கப்பட்டிருந்தன. ஆரம்ப இதழ் 66 பக்கங்களில் வெளிவந்தது.


</doc>
<doc id="116374" url="https://ta.wikipedia.org/wiki?curid=116374" title="வெளிச்சம் (இதழ்)">
வெளிச்சம் (இதழ்)

வெளிச்சம் முல்லைத்தீவிலிருந்து வெளிவந்த இருமாத கலை இலக்கிய இதழாகும்.
நடுவப் பணியகம், 4ம் வட்டாரம், புதுக்குடியிருப்பு, தமிழீழம். 
இவ்விதழில் உணர்வூட்டும் சிறுகதைகள், கட்டுரைகள், கழ வெளிப்பாடுகள், நேர்காணல்கள், மொழிபெயர்ப்புகள், கவிதைகள் ஆகியன இடம்பெற்றிருந்தன.


</doc>
<doc id="116376" url="https://ta.wikipedia.org/wiki?curid=116376" title="விஞ்ஞான முரசு (இதழ்)">
விஞ்ஞான முரசு (இதழ்)

விஞ்ஞான முரசு இலங்கை கொழும்பிலிருந்து 1988ல் வெளிவந்த ஒரு அறிவியல் மாத இதழாகும். இதன் விலை ரூபாய் 4. 


இவ்விதழில் அறிவியல் சம்பந்தப்பட்ட பல்வேறு கட்டுரைகள் இடம்பெற்றிருந்தன.


</doc>
<doc id="116382" url="https://ta.wikipedia.org/wiki?curid=116382" title="வியூகம் (கொழும்பு - இதழ்)">
வியூகம் (கொழும்பு - இதழ்)

வியூகம் கொழும்பிலிருந்து 2006ல் வெளிவந்த ஓர் இதழாகும். இதன் முதல் இதழ் சனவரி 2006ல் வெளிவந்தது. 36 பக்கங்களைக் கொண்டது.
இவ்விதழ் இலங்கை மற்றும் சர்வதேச விவகாரங்கள் தொடர்பான அரசியல் ஆக்கங்களை உள்வாங்கியிருந்தது. மேலும், அறிவியல் கட்டுரைகளையும் கொண்டிருந்தது.


</doc>
<doc id="116388" url="https://ta.wikipedia.org/wiki?curid=116388" title="வியூகம் (இலங்கை இதழ்)">
வியூகம் (இலங்கை இதழ்)

வியூகம் இலங்கை, கிழக்கு மாகாணம், கல்முனையிலிருந்து வெளிவந்த ஒரு மாதாந்த இதழாகும். இதன் முதல் இதழ் 1988ம் ஆண்டு சித்திரை மாதத்தில் வெளிவந்தது. விலை 5 ரூபாய்
127/4, பிரதான வீதி, கல்முனை
12 பக்கங்களைக் கொண்ட இவ்விதழில் கட்டுரைகள், கவிதைகள் இடம்பெற்றிருந்தன.


</doc>
<doc id="116391" url="https://ta.wikipedia.org/wiki?curid=116391" title="வெண்ணிலவு (இதழ்)">
வெண்ணிலவு (இதழ்)

வெண்ணிலவு நியுசிலாந்திலிருந்து 1997ம் ஆண்டில் வெளிவந்த தமிழ் இதழாகும். இதன் முதல் இதழ் 1997ம் ஆண்டு ஆவணி மாதத்தில் வெளிவந்துள்ளது. பதிவெண் ISSN 1124-2879
158, பிகோன், மவுன்டன் ரோட், பக்லன் பீச், ஒக்லன்ட் நியுசிலாந்து
தமிழ் பதிப்பகம், த. பெ. இல. 82160, ஹைலன்ட் பார்க், ஆக்லாந்து, நியுசிலாந்து
கவிதைகள், கட்டுரைகள், பிரமுகர் அறிமுகம், செவ்விகள், சிறுகதைகள், துணுக்குச் செய்திகள், அறிவியல் கட்டுரைகள், விளையாட்டு கட்டுரைகள், சமயக் கட்டுரைகள் போன்ற பல்சுவை அம்சங்களை இவ்விதழ் தாங்கிவெளிவந்தது. முதல் இதழ் 40 பக்கங்களில் வெளிவந்தமை குறிப்பிடத்தக்கது.


</doc>
<doc id="116392" url="https://ta.wikipedia.org/wiki?curid=116392" title="மூன்று ஊற்று புனித பவுல் கோவில்">
மூன்று ஊற்று புனித பவுல் கோவில்

மூன்று ஊற்று புனித பவுல் கோவில் ("San Paolo Alle Tre Fontane") என்பது உரோமையில் திருத்தூதர் புனித பவுல் கிறித்தவ நம்பிக்கைக்குச் சான்று பகர்ந்து மறைச்சாட்சியாக உயிர்துறந்த இடத்தில் கட்டி எழுப்பப்பட்ட உரோமன் கத்தோலிக்க வழிபாட்டிடம் ஆகும். இது சிஸ்தேர்சிய சபைத் துறவியரின் துறவு இல்லமாக விளங்குகின்ற "மூன்று ஊற்று ஆதீனத்தின்" பொறுப்பில் உள்ளது.

உரோமை நகரில் மூன்று ஊற்று (Three Fountains; இத்தாலியம்: Tre Fontane) என்னும் இடம் "அர்தெயாத்தீனோ" என்னும் பகுதியில் உள்ளது. இங்கு சிஸ்தேர்சிய சபையைச் சார்ந்த துறவியருக்கு உடைமையான பழமையான ஆதீனம் உள்ளது. அந்த ஆதீனத்தின் கண்காணிப்பில் உள்ள மூன்று கோவில்களுள் ஒன்று புனித பவுலுக்கு நேர்ந்தளிக்கப்பட்டுள்ளது. மற்ற இரு கோவில்கள் "விண்ணகப் படிக்கட்டு மரியா கோவில்" (Santa Maria Scala Coeli) மற்றும் "புனிதர்கள் வின்செண்டு, அனஸ்தாசியுசு கோவில்" (Santi Vincenzo e Anastasio) என்று அழைக்கப்படுகின்றன.

சிஸ்தேர்சிய சபை ஆதீனமும் அதைச் சார்ந்த கோவில்கள், துறவியர் இல்லம், தோட்டங்கள் போன்றவையும் அமைந்திருக்கும் இடம் பண்டைக்காலத்தில் "சால்வியே நீர்ப்பரப்பு" (Aquae Salviae) என்று அழைக்கப்பட்டது. அது லவுரெந்தீனா பெருஞ்சாலை என்னும் உரோமை வழியில் அமைந்த ஒரு சிறு பள்ளத்தாக்கு. கிறித்தவ மறையின் தொடக்க காலத்தோடு நெருங்கிய தொடர்புடைய இடமாக அது மாறியதற்குக் காரணம் அங்குதான் புனித பவுல் கி.பி. 67ஆம் ஆண்டு, சூன் 29ஆம் நாள் கிறித்தவ நம்பிக்கையின் பொருட்டு தலை வெட்டப்பட்டுக் கொல்லப்பட்டார்.

மரபின்படி, நீரோ மன்னன் கிறித்தவர்களைத் துன்புறுத்திய காலத்தில் புனித பேதுருவும் புனித பவுலும் கிறித்தவ மறையை அறிக்கையிட்டதாகக் குற்றம் சாட்டப்பட்டு கொலைசெய்யப்பட்டனர். பேதுரு தலைகீழாகச் சிலுவையில் அறையப்பட்டு இறந்தார் எனவும், பவுல் வாளால் தலைவெட்டுண்டு இறந்தார் எனவும் கிறித்தவ மரபு கூறுகிறது. மேலும், வரலாற்றின்படி, புனித பவுல் இன்று "மூன்று ஊற்று" என்று அழைக்கப்படும் இடத்தில் கொல்லப்பட்டார். அவரது தலை வெட்டப்பட்டதும் அது உடலினின்று பிரிந்து மூன்று முறை தரையில் விழுந்து எழுந்ததாம். தலை விழுந்த மூன்று இடங்களிலும் மூன்று நீரூற்றுகள் புறப்பட்டனவாம். அவற்றுள் முதல் நீரூற்றிலிருந்து வெப்ப நீரும், இரண்டாம் ஊற்றிலிருந்து மித வெப்ப நீரும், மூன்றாம் ஊற்றிலிருந்து குளிர்ந்த நீரும் புறப்பட்டதாக மரபு.

புனித பவுல் பண்டைய உரோமை நகருக்கு வெளியே ஓஸ்தியா பெருஞ்சாலை அருகே தலைவெட்டுண்டு இறந்ததாகவும் வரலாறு உண்டு. அங்கே அவரைப் புதைத்த இடத்தில் பின்னர் ஒரு நினைவுக் கோவில் கட்டப்பட்டு, அதன்மேல் இன்றைய புனித பவுல் பெருங்கோவில் எழுந்தது. இக்கோவில் புனித பவுலுக்கு வணக்கம் செலுத்தும் தலையாய வழிபாட்டிடம் ஆகும்.

சிஸ்தேர்சிய சபையினரின் பொறுப்பிலுள்ள மூன்று ஊற்று ஆதீனம் ஓர் அமைதிப் பூங்காவாகத் திகழ்கிறது. சார்லிமேன் வளைவைத் தாண்டி ஆதீன வளாகத்தில் நுழைந்ததும் இடது புறம் துறவியர் அடைப்பிடமும் இல்லமும் உள்ளன. முன்புறத்தில் புனித வின்செண்டு மற்றும் அனஸ்தாசியாவுக்கு அர்ப்பணிக்கப்பட்ட கோவில் உள்ளது. 12ஆம் நூற்றாண்டில் கட்டப்பட்ட இக்கோவில் பெரிய மாற்றங்களின்றி அன்றிருந்தவாறே இன்றும் உள்ளது. அதற்குமுன் திருத்தந்தை முதலாம் ஹோனோரியஸ் அப்புனிதர்களின் நினைவாக 626இல் ஒரு கோவில் கட்டி அதைப் புனித ஆசீர்வாதப்பர் சபைத் துறவியரின் பொறுப்பில் ஒப்படைத்திருந்தார். 

இடது புறம் "விண்ணகப் படிக்கட்டு மரியா கோவில்" உள்ளது. இதுவே மூன்று ஊற்றிலுள்ள மூன்று கோவில்களிலும் சிறியது. இக்கோவில் "மறைச்சாட்சியரின் அன்னை மரியா கோவில்" என்றும் அழைக்கப்பட்டது. 299இல் தியோக்ளேசியன் மன்னன் காலத்தில் கிறித்தவர்கள் துன்புறுத்தப்பட்டபோது புனித ஸீனோ என்பவரும் அவரோடு ஆயிரக்கணக்கான பிறரும் கொல்லப்பட்டதாகவும் அவர்கள் நினைவாக அங்கு ஒரு கோவில் எழுந்ததாகவும் வரலாறு.

இரு ஓரங்களிலும் உயர்ந்து வளர்கின்ற மரங்களைக் கொண்ட ஒரு நடைபாதை வழியே சிறிது தூரம் சென்றதும் புனித பவுல் கோவிலைக் காணலாம். இக்கோவில்தான் மூன்று ஊற்று பகுதிக்கே சிறப்புக் கொணரும் சின்னமாக உள்ளது. 

மரியா கோவிலும் பவுல் கோவிலும் ஏற்கனவே இருந்த கட்டடங்களின்மீது எழுந்தவை. அவற்றின் இன்றைய கட்டட அமைப்பு 16ஆம் நூற்றாண்டைச் சேர்ந்தது.

7ஆம் நூற்றாண்டின் நடுக்காலத்தில் கீழைத் திருச்சபைத் துறவியர் அடைக்கலம் தேடி உரோமைக்கு வந்த போது அவர்களிடம் மூன்று ஊற்று ஆதீனத்தைத் திருத்தந்தை ஒப்படைத்தார். சார்லிமேன் மன்னர் அந்த ஆதீன வகையாக ஓர்பெத்தெல்லோ நகரையும் வேறு பதினொரு நகர்களையும் கொடுத்தார்.

10ஆம் நூற்றாண்டில் புனித ஆசீர்வாதப்பர் துறவிகளான குளூனி சபையினரிடம் மூன்று ஊற்று ஆதீனம் ஒப்படைக்கப்பட்டது. அதன்பின் திருத்தந்தை இரண்டாம் இன்னசெண்ட் இந்த ஆதீனத்தை 1140இல் புனித பெர்னார்து கிளேர்வோ (Saint Bernard of Clairvaux) என்பவரிடம் ஒப்படைக்க, அவர் கிளேர்வோ என்னுமிடத்திலிருந்து அழைத்துவந்த சிஸ்தேர்சிய சபைத் துறவியரிடம் அதைக் கொடுத்தார். அப்போது ஆதீனத் தலைவராக பீட்டர் பெர்னார்து பகானெல்லி என்பவர் நியமிக்கப்பட்டார். இவரே 1145இல் திருத்தந்தையாகத் தேர்ந்தெடுக்கப்பட்டு, மூன்றாம் யூஜின் என்னும் பெயரை ஏற்றார்.

திருத்தந்தை இரண்டாம் இன்னசெண்ட் சிஸ்தேர்சிய சபையினரிடம் ஆதீனத்தை ஒப்படைத்தபோது அதைப் பழுதுபார்த்து சீர்ப்படுத்தினார். இந்த ஆதீனத்தில் துறவிகளாய் இருந்த பலர் வரலாற்றில் கர்தினால், ஆயர், தூதுவர் போன்ற பல உயர் பதவிகளை வகித்துள்ளனர். திருத்தந்தை மூன்றாம் ஹோனோரியஸ் புனித வின்செண்ட், அனஸ்தாசியா கோவிலைச் சீரமைத்து அதைத் தாமே 1221இல் அர்ச்சித்தார்.

கி.பி. 1625இலிருந்து இந்த ஆதீனம் இத்தாலிய சிஸ்தேர்சிய துறவிகளின் பொறுப்பில் இருந்தது. 1812இல் நெப்போலியனின் படையெடுப்பைத் தொடர்ந்து ஆதீனம் சீரழியத் தொடங்கியது. மூன்று ஊற்றுப் பகுதி சதுப்பு நிலமாக இருந்ததால் அங்கு மலேரியா ஏற்படுவது வழக்கமாயிருந்தது. அதற்குத் தீர்வுகாண முயற்சிகள் தோல்வியில் முடிந்தன. சுகாதார நிலை குறைவுபட்டதால் அப்பகுதி "உரோமை நாட்டுப் புறக் கல்லறை" என்றே அழைக்கப்பட்டது.

இப்பின்னணியில் 1868ஆம் ஆண்டு பிரான்சு நாட்டில் "லா கிராந்த் ட்ராப்" (La Grande Trappe) என்னும் துறவற இல்லத்திலிருந்து "ட்ராப்பிஸ்ட்" என்னும் சிஸ்தேர்சிய சபைத் துறவியர் மூன்று ஊற்று ஆதீனத்தின் பொறுப்பை ஏற்றனர். 

1870இல் இத்தாலிய அரசு இந்த ஆதீனத்தைத் திருத்தந்தையிடமிருந்து கைப்பற்றிக்கொண்டது. பின்னர் துறவியர் 1886இல் அதை அரசிடமிருந்து விலைக்கு வாங்கி விரிவுபடுத்தினர். மலேரியாவை ஒழிக்க துறவியர் நவீன முறைகளைக் கையாண்டனர். யூகலிப்டசு மரங்களையும் பிற மரங்களையும் வளாகம் முழுவதிலும் நட்டு கொசுத்தொல்லையை ஒழித்தனர். இன்று மூன்று ஊற்றுப் பகுதி நலமான இடமாக மாறியுள்ளது. 

புனித பவுல் கிறித்தவ நம்பிக்கைக்குச் சான்று பகர்ந்து, கொலையுண்டு இறந்த இடம் மூன்று ஊற்று என்னும் மரபின் அடிப்படையில் அங்கு ஒரு சிறுகோவில் பண்டைக்காலத்திலிருந்தே இருந்துவந்தது. 1599ஆம் ஆண்டு கர்தினால் பியேத்ரோ ஆல்டோப்ராண்டீனி என்பவரின் ஆதரவில் ஜாக்கொமே தெல்லா போர்த்தா என்னும் கட்டடக் கலைஞர் புதிய கோவிலைக் கட்டினார். 

கோவிலின் முகப்பு எளிமையும் அழகும் கொண்டு மிளிர்கின்றது. அங்கு புனித பேதுரு, புனித பவுல் ஆகிய இருவரின் சிலைகளும் நுழைவு வாயிலின் இரு பக்கங்களிலும் உள்ளன. கோவிலின் உள்ளே இரு பக்கங்களிலும் அத்திருத்தூதர் இருவருக்கும் அர்ப்பணிக்கப்பட்ட பீடங்கள் உள்ளன. தரையில் பண்டைக்கால கற்பதிகை ஓவியங்கள் வசந்தம், கோடை, இலையுதிர் மற்றும் குளிர் காலங்களைச் சித்தரிக்கின்றன. அவை பழைய ஓஸ்தியா (Ostia Antica) என்னும் பகுதியிலிருந்து வந்தவை. அவற்றை இக்கோவிலுக்குக் கொடையாக திருத்தந்தை ஒன்பதாம் பயஸ் அளித்தார்.

கோவில் முகப்பில் மேல் பக்கத்தில் "இங்கு புனித பவுல் மறைச்சாட்சியாக உயிர்துறந்தார். இதே இடத்தில் மூன்று ஊற்றுகள் அதிசயமாகச் சுரந்தன" என்னும் வாசகம் இலத்தீனில் பொறிக்கப்பட்டுள்ளது.

கோவிலின் உள்ளே புனித பவுல் கொலைசெய்யப்படுவதற்கு முன் கட்டிவைக்கப்பட்டிருந்த தூண் உள்ளது.

மூன்று ஊற்றுகள் சுரந்த இடத்தில் மூன்று சிறு பீடங்கள் கட்டப்பட்டுள்ளன. தண்ணீர் தூய்மையாக இல்லை என்பதால் அந்த ஊற்றுகள் 1950இல் மூடப்பட்டன. 


</doc>
<doc id="116394" url="https://ta.wikipedia.org/wiki?curid=116394" title="மடகாஸ்கர் சண்டை">
மடகாஸ்கர் சண்டை

மடகாஸ்கர் சண்டை ("Battle of Madagascar") என்பது இரண்டாம் உலகப் போரின் போது நேச நாட்டுப் படைகள் விஷி பிரான்சின் கட்டுப்பாட்டில் இருந்த மடகாஸ்கர் தீவைக் கைப்பற்ற மேற்கொண்ட போர் நிகழ்வுகளைக் குறிக்கிறது. ஐயர்ன்கிளாட் நடவடிக்கை ("Operation Ironclad") எனக் குறிப்பெயரிடப்பட்டிருந்த இது மே 5 – நவம்பர் 6, 1942 காலகட்டத்தில் நடைபெற்றது.

ஜூன் 1940 இல் பிரான்சு சண்டையில் தோல்வியடைந்த பிரான்சு நாசி ஜெர்மனியிடம் சரணடைந்தது. பிரெஞ்சு அரசியல்வாதிகளில் ஒரு பகுதியினர் நாசி ஜெர்மனியுடன் ஒத்துழைத்து அதன் ஆதரவுடன் விஷி அரசை உருவாக்கினர். இதனை ஏற்றுக் கொள்ளாத மற்றொரு பிரிவினர் சார்லஸ் டி கோல் தலைமையில் நாடுகடந்த விடுதலை பிரான்சு அரசை உருவாக்கினர். ஆசியா மற்றும் ஆப்பிரிக்காவிலிருந்த பிரெஞ்சு காலனிகள் அனைத்தும் இவ்விரு தரப்புகளுள் ஏதேனும் ஒன்றுக்கு ஆதரவு தெரிவித்தன. மடகாஸ்கர் தீவு விஷி அரசின் கட்டுப்பாட்டில் இருந்தது. 1942 இல் தென் கிழக்காசியாவைக் கைப்பற்றி முன்னேறி வந்த ஜப்பானியப் படைகள் மடகாஸ்கரை கடற்படைத் தளமாக பயன்படுத்தக் கூடும் என நேச நாட்டு உத்தியாளர்கள் பயந்தனர். விஷி அரசு மடகாஸ்கர் தீவை ஜப்பானியர் கட்டுப்பாட்டில் ஒப்படைக்கும் சாத்தியக்கூறு பலமாக இருந்தது. அப்படி நிகழ்ந்து விட்டால். இந்தியப் பெருங்கடலில் ஜப்பானிய கடற்படையின் பலம் பெருகிவிடுமென்பதால், அதைத் தடுக்க நேச நாடுகள் முயன்றன. மடகாஸ்கர் ஜப்பானியர் வசமாவதற்கு முன்னால் ஒரு நீர்நிலத் தாக்குதல் நடத்தி விஷி படைகளிடமிருந்து அதனைக் கைப்பற்ற முடிவு செய்தனர். ஐயர்ன்கிளாட் நடவடிக்கை என்று குறிப்பெயரிடப்பட்டிருந்த இத்தாக்குதல் மே 5, 1942 அன்று ஆரம்பமானது.

பிரித்தானியத் தரைப்படைப் பிரிவுகள் மற்றும் மரைன் படைப்பிரிவுகள் பிரித்தானிய வான்படை மற்றும் கடற்படைத் துணையுடன் மடகாஸ்கரில் கடல்வழியாகத் தரையிறங்கின. மே 7ம் தேதி அத்தீவின் முக்கியத் துறைமுகமான டியேகோ சுவாரேசை விஷி படைகளிடமிருந்து கைப்பற்றின. அடுத்த சில மாதங்களுக்கு இரு தரப்புக்குமிடையே லேசான மோதல்கள் நிகழ்ந்த வண்ணம் இருந்தன. மடகாஸ்கரை நோட்டமிட வந்த வேந்திய ஜப்பானியக் கடற்படையின் நீர்மூழ்கிக்கப்பல்களும் பிரித்தானியக் கடற்படையும் மோதிக் கொண்டதில், இரு பிரித்தானியக் கப்பல்களும் இரு ஜப்பானிய நீர்மூழ்கிகளும் நாசமாகின. மடகாஸ்கர் பிரித்தானியக் கட்டுப்பாட்டில் இருப்பதை உணர்ந்த ஜப்பானியப் போர்த் தலைமையகம், மடகாஸ்கரை ஆக்கிரமிக்கும் திட்டத்தைக் கைவிட்டது. விரைவாக மடகாஸ்கரின் பிற நகரங்கள் நேச நாட்டுப் படைகளால் கைப்பற்றப்பட்டன. நவம்பர் 8, 1942 இல் விஷிப் படைகளின் தளபதி ஆர்னெட் நேச நாட்டுப் படைகளிடம் சரணடைந்தார்; மடகாஸ்கர் சண்டை முடிவுக்கு வந்தது. போர் முடியும் வரை மடகாஸ்கர் தீவு விடுதலை பிரான்சுப் படைகளின் கட்டுப்பாட்டில் இருந்தது.



</doc>
<doc id="116416" url="https://ta.wikipedia.org/wiki?curid=116416" title="டெனீஸ் ரீட்">
டெனீஸ் ரீட்

டெனீஸ் ரீட் ("Denise Reid", பிறப்பு: சூன் 15 1967), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 29 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2001/02 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 1997-2001/02 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116420" url="https://ta.wikipedia.org/wiki?curid=116420" title="அலீசியா ஸ்மித்">
அலீசியா ஸ்மித்

அலீசியா ஸ்மித் ("Alicia Smith", பிறப்பு: மார்ச்சு 13 1984), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளிலும், 37 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2003-2007 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளிலும், 2003-2009/10 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116423" url="https://ta.wikipedia.org/wiki?curid=116423" title="கிளயார் டெர்பிளான்ச்">
கிளயார் டெர்பிளான்ச்

கிளெயார் டர்பிளான்ஜ் ("Claire Terblanche", பிறப்பு: அக்டோபர் 20 1984), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 21 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2007 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியிலும், 2003-2008/09 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116424" url="https://ta.wikipedia.org/wiki?curid=116424" title="டாலீன் டெர்பிளான்ச்">
டாலீன் டெர்பிளான்ச்

டாலீன் டெர்பிளான்ச் ("Daleen Terblanche", பிறப்பு: அக்டோபர் 19 1969), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் நான்கு தேர்வுத் துடுப்பாட்டப் போட்டிகளிலும், 61 ஒருநாள் பன்னாட்டுத் துடுப்பாட்டப் போட்டிகளிலும், இரண்டு பெண்கள் இருபதுக்கு - 20 துடுப்பாட்டப் போட்டிகளிலும் கலந்து கொண்டுள்ளார். 2001/02-2007 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளிலும், 1997-2008 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116426" url="https://ta.wikipedia.org/wiki?curid=116426" title="யுலான்டி வான் டெர் மெர்வ்">
யுலான்டி வான் டெர் மெர்வ்

யுலான்டி வான் டெர் மெர்வ் ("Yulandi van der Merwe", பிறப்பு: திசம்பர் 19 1977), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளிலும், 18 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2001/02-2003 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளிலும், 2000-2003 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116427" url="https://ta.wikipedia.org/wiki?curid=116427" title="சார்லீஸ் வான் டெர் வெஸ்துயிசென்">
சார்லீஸ் வான் டெர் வெஸ்துயிசென்

சார்லீஸ் வான் டெர் வெஸ்துயிசென் ("Charlize van der Westhuizen", பிறப்பு: பெப்ரவரி 17 1984), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் இரண்டு தேர்வுத் துடுப்பாட்டப் போட்டிகளிலும், 33 ஒருநாள் பன்னாட்டுத் துடுப்பாட்டப் போட்டிகளிலும், 10 இருபது20 துடுப்பாட்டப் போட்டிகளிலும் கலந்து கொண்டுள்ளார். 2003 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளிலும், 2003-2009/10 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116428" url="https://ta.wikipedia.org/wiki?curid=116428" title="யவோன் வான் மென்ட்ஸ்">
யவோன் வான் மென்ட்ஸ்

யவோன் வான் மென்ட்ஸ் ("Yvonne van Mentz",), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் நான்கு தேர்வுத் துடுப்பாட்டப் போட்டிகளில் கலந்து கொண்டுள்ளார். 1960/61 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116429" url="https://ta.wikipedia.org/wiki?curid=116429" title="ஜுனிடா வான் சில்">
ஜுனிடா வான் சில்

ஜுனிடா வான் சில்‎ ("Juanita van Zyl"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியில் கலந்து கொண்டுள்ளார். 1971/72 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியில் பங்குகொண்டார்.


</doc>
<doc id="116430" url="https://ta.wikipedia.org/wiki?curid=116430" title="சுன் வான் சில்">
சுன் வான் சில்

சுன் வான் சில் ("Sune van Zyl", பிறப்பு: சூலை 16 1977), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் இரண்டு தேர்வுத் துடுப்பாட்டப் போட்டிகளிலும், 18 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2001/02-2003 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளிலும், 1998/99-2003/04 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116432" url="https://ta.wikipedia.org/wiki?curid=116432" title="லோனா வார்ட்">
லோனா வார்ட்

லோனா வார்ட் ("Lorna Ward", பிறப்பு: சூன் 3 1939), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஏழு தேர்வுத் துடுப்பாட்டப் போட்டிகளில் கலந்து கொண்டுள்ளார். 1960/61-1971/72 பருவ ஆண்டுகளில் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116433" url="https://ta.wikipedia.org/wiki?curid=116433" title="டெனிஸ் வெயர்ஸ்">
டெனிஸ் வெயர்ஸ்

டெனிஸ் வெயர்ஸ் ("Denise Weyers"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளில் கலந்து கொண்டுள்ளார். 1971/72 ல் தென்னாப்பிரிக்கா பெண்கள் தேசிய அணி உறுப்பினராக பெண்கள் தேர்வுத் துடுப்பாட்டப் பங்குகொண்டார்.


</doc>
<doc id="116434" url="https://ta.wikipedia.org/wiki?curid=116434" title="பிரெண்டா வில்லியம்ஸ்">
பிரெண்டா வில்லியம்ஸ்

பிரெண்டா வில்லியம்ஸ் ("Brenda Williams", பிறப்பு: திசம்பர் 6 1949), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் இரண்டு தேர்வுத் துடுப்பாட்டப் போட்டிகளில் கலந்து கொண்டுள்ளார். 1972 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116439" url="https://ta.wikipedia.org/wiki?curid=116439" title="குளோரியா வில்லியம்சன்">
குளோரியா வில்லியம்சன்

குளோரியா வில்லியம்சன் ("Gloria Williamson", பிறப்பு: 1938), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் மூன்று தேர்வுத் துடுப்பாட்டப் போட்டிகளில் கலந்து கொண்டுள்ளார். 1971/72 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116440" url="https://ta.wikipedia.org/wiki?curid=116440" title="டல்சி வுட்">
டல்சி வுட்

டல்சி வுட் ("Dulcie Wood"), தென்னாப்பிரிக்கா பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியில் கலந்து கொண்டுள்ளார். 1960/61 ல் தென்னாப்பிரிக்கா பெண்கள் தேசிய அணி உறுப்பினராக தேர்வுத் துடுப்பாட்டப் போட்டியில் பங்குகொண்டார்.


</doc>
<doc id="116441" url="https://ta.wikipedia.org/wiki?curid=116441" title="எலிசபத் ஏக்ஹர்ஸ்ட்">
எலிசபத் ஏக்ஹர்ஸ்ட்

எலிசபத் ஏக்ஹர்ஸ்ட் ("Elizabeth Akehurst ", பிறப்பு: சூன் 24 1975), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் எட்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997/98-1998/99 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116442" url="https://ta.wikipedia.org/wiki?curid=116442" title="ஒலிவியா ஆன்டர்சன்">
ஒலிவியா ஆன்டர்சன்

ஒலிவியா அன்டர்சன் ("Olivia Anderson", பிறப்பு: நவம்பர் 18 1987), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஐந்து ஒருநாள் பன்னாட்டுத் துடுப்பாட்டப் போட்டிகளிலும் எட்டு இருபது20 துடுப்பாட்டப் போட்டிகளிலும் கலந்து கொண்டுள்ளார். 2007/08-2008 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116443" url="https://ta.wikipedia.org/wiki?curid=116443" title="கிரிஸ்டன் பிளேர்">
கிரிஸ்டன் பிளேர்

கிரிஸ்டன் பிளேர் ("Kirsten Blair", பிறப்பு: சூலை 29 1984), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2006/07 ல், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116444" url="https://ta.wikipedia.org/wiki?curid=116444" title="அனீனா பர்கர்">
அனீனா பர்கர்

அனீனா பர்கர் ("Anina Burger", பிறப்பு: ஆகத்து 25 1967), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 18 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997 - 2000 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116445" url="https://ta.wikipedia.org/wiki?curid=116445" title="மலேசிய ரிங்கிட்">
மலேசிய ரிங்கிட்

மலேசிய ரிங்கிட் அல்லது மலேசிய இரிங்கிட்டு (பன்மை: ringgit; நாணயக் குறி MYR; முன்பு மலேசிய டாலர் என்றழைக்கபட்டது) என்பது மலேசியாவின் நாணயமாகும். இது தமிழில் வெள்ளி (மலேசிய வெள்ளி) என்று அழைக்க்ப்படுகின்றது. ஒரு மலேசிய இரிங்கிட்டு 100 சென் (சென்ட்கள்) களாக பிரிக்கப்பட்டுள்ளது. இந்த நாணயத்தை மலேசியாவின் நடுவண் வங்கியான மலேசியா நெகரா வங்கி வெளியிடுகிறது.


</doc>
<doc id="116448" url="https://ta.wikipedia.org/wiki?curid=116448" title="எவ்னீ வேபர்">
எவ்னீ வேபர்

எவ்னீ வேபர் ("Evne Webber", பிறப்பு: சூன் 1 1977), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். 1998/99 ல், ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116450" url="https://ta.wikipedia.org/wiki?curid=116450" title="ஓமானி ரியால்">
ஓமானி ரியால்

ஓமானி ரியால் (, ISO 4217 குறியீடு OMR) என்பது ஓமான் நாட்டு நாணயம். இது ஆயிரம் பைசா ஓரு ரியால் என்று பிரிக்கபட்டுள்ளது. ஆங்கிலத்தில் "baisa" அல்லது "baiza" என்றும் அரபியில்: بيسة என்றும் எழுதுகின்றனர்.

1940 முன்பு இந்திய ரூபாய் மற்றும் மரியா தெரசா தாளர் ( உள்ளூரில் ரியால் என்று அறியப்பட்டது) ஆகியவை முக்கிய நாணயங்களாக மஸ்கட் மற்றும் ஓமானில் புழக்கத்தில் இருந்தன. ரூபாய்கள் கடலோரப் பகுதிகளிலும், தாளர் நாட்டின் உள்ளேயும் புழக்கத்தில் இருந்தன. மரியா தெரசா தாளர் என்பது 230 பைசா, 64 பைசா ருபாய்க்கும் சமமாக கருதப்பட்டது.


</doc>
<doc id="116453" url="https://ta.wikipedia.org/wiki?curid=116453" title="செயற்கை அறிவாண்மைக்கான நிரலாக்க மொழிகளின் பட்டியல்">
செயற்கை அறிவாண்மைக்கான நிரலாக்க மொழிகளின் பட்டியல்

ஆராய்ச்சியாளர்கள் செயற்கை அறிவாண்மைக்கான பல சிறப்பு நிரலாக்க மொழிகளை உருவாக்கியுள்ளனர்.
சில நேரங்களில் AI பயன்பாடுகள் MATLAB மற்றும் Lush போன்ற கணிதவியலுக்காக உருவாக்கப்பட்ட மொழிகளை பயன் படுத்தியும் சி + + மற்றும் போன்ற தரநிலை மொழிகளை கொண்டும் எழுதப்பட்டுள்ளது.



</doc>
<doc id="116454" url="https://ta.wikipedia.org/wiki?curid=116454" title="பீக்கோர்ன்">
பீக்கோர்ன்

பீக்கோர்ன் (bicorne) அல்லது பைக்கோர்ன் (bicorn) என்பது, பழைய காலத்தில் பயன்பட்ட இரண்டு மூலைகளைக் கொண்ட ஒரு வகைத் தொப்பி. 1790களில், ஐரோப்பிய, அமெரிக்கப் தரைப்படையினரும், கடற்படை அதிகாரிகளும் இந்தத் தொப்பியைத் தமது சீருடையில் ஒரு பகுதியாகப் பயன்படுத்தி வந்தனர். தற்போது இது நெப்போலியன் பொனப்பார்ட்டுடன் இணைத்துப் பார்க்கப்படுகிறது. எனினும், நெப்போலியன் காலத்தைச் சேர்ந்த பல உயர் அதிகாரிகள் பிக்கார்னை அணிந்தனர். ஒரு முழுமையான உடைக்கான தலையணியாக இது 1914 ஆம் ஆண்டு வரையாவது பயன்பாட்டில் இருந்தது.

"டிரைக்கோர்ன்" (tricorne) எனப்படும் மும்மூலைத் தொப்பியில் இருந்து உருவான "பைக்கோன்", தொடக்கத்தில் அகன்ற விளிம்பை உடையதாக இருந்தது. இவ் விளிம்பின் முன்பகுதியும் பின்பகுதியும் மேல்நோக்கி மடிக்கப்பட்டிருந்தன. இது தொப்பிக்கு விசிறி போன்ற வடிவத்தைக் கொடுத்தது. பொதுவாக நாட்டு நிறங்களைக் கொண்ட முத்திரை தொப்பியின் முன்பகுதியில் பொருத்தியிருக்கும். பிற்காலத்தில் தொப்பி பொருமளவுக்கு முக்கோண வடிவத்தைக் கொண்டதாக மாறியது. நீட்டிக்கொண்டிருக்கும் இரண்டு மூலைகளும் படிப்படியாக மேலும் கூரிய வடிவத்தைப் பெற்றன. முத்திரை வலப்புறம் இருக்கும்படியாக இத் தொப்பியை அணிந்தனர். 

1970 களில் மூலைகள் இரண்டு பக்கங்களிலும் இருக்கும் வகையில் இத் தொப்பியை அணிந்தனர். ஏறத்தாழ 1800 ஆம் ஆண்டுக்குப் பின்னர், இத்தொப்பியின் மூலைகள் முன்னும் பின்னுமாக இருக்கும்படியே பெரும்பாலும் அணிந்ததைக் காண முடிகிறது. இந்த மாற்றத்தின் போது நீட்டிக்கொண்டு இருந்த கூரிய முன்புறத்து முனை தட்டையான வடிவத்தையும் பெற்றது. 
சில வகை பைக்கோர்ன்கள் தட்டையாக மடிக்கக்கூடிய வகையில் வடிவமைக்கப்பட்டிருந்தன. இது தலையில் அணியாதபோது மடித்துக் கைகளுக்குக் கீழ் சொருகிக் கொள்வதற்கு வசதியாக இருந்தது. 
உலகின் பெரும்பாலான கடற்படைகளின் அதிகாரிகளுடைய முழுமையான சீருடையின் ஒரு பகுதியாக, முதலாம் உலகப் போரின் இறுதிவரை பைக்கோர்ன்கள் பரவலாகப் பயன்பட்டு வந்தன. பின்னரும் இரண்டாம் உலகப் போர் வரை குறைந்த அளவில் பிரித்தானியா, பிரான்சு, ஐக்கிய அமெரிக்கா, சப்பான் ஆகிய நாடுகளினதும், வேறு சில நாடுகளினதும் கடற்படைகளின் அதிகாரிகள் இதனை அணிந்து வந்தனர். ஆனால், இரண்டாம் உலகப் போருக்குப் பின்னர் மேற்குறித்த பயன்பாட்டுக்காக பைக்கோர்னைப் பயன்படுத்துவது முற்றாகவே இல்லாமல் போய்விட்டது. 
மேற்குறித்த படைத்துறைப் பயன்பாடுகள் தவிர, 19 ஆம் நூற்றாண்டிலும், 20 ஆம் நூற்றாண்டின் முற்பகுதியிலும், ஐரோப்பாவின் முடியாட்சிநாடுகளிலும், சப்பானிலும், அரச விழாக்களில் சீருடை அணியவேண்டிய தேவை ஏற்படும்போது மூத்த குடிசார் அலுவலர்களும் பைக்கோர்ன்களை அணிந்தனர். பொதுவாக இவ்வழக்கம் முதலாம் உலகப் போருடன் முடிந்துவிட்டது எனினும், மிதவெப்பக் காலநிலை கொண்ட நாடுகளின் பிரித்தானிய ஆளுனர்களும், சில பொதுநலவாய நாடுகளின் ஆளுனர் நாயகங்களும் 20 ஆம் நூற்றாண்டின் நடுப் பகுதிவரை சடங்குமுறை உடைகளோடு இவற்றை அணிந்து வந்தனர். 



</doc>
<doc id="116458" url="https://ta.wikipedia.org/wiki?curid=116458" title="க. சொர்ணலிங்கம்">
க. சொர்ணலிங்கம்

கனகரத்தினம் சொர்ணலிங்கம் (மார்ச் 30, 1889 - சூலை 26, 1982) ஈழத்தின் புகழ் பெற்ற நாடகக் கலைஞர். நவீன நாடகத்தின் தந்தை என அழைக்கப்பட்டவர். கலையரசு சொர்ணலிங்கம் எனப் பொதுவாக அழைக்கப்படுபவர்.

கலையரசு சொர்ணலிங்கம் இலங்கை சுபேத விலாச சபா என்ற நாடக மேடையின் வளர்ச்சியில் அக்கறை கொண்டு பங்காற்றினார். இந்த நாடக சபையின் தொடக்கவிழா 1913 ஆம் ஆண்டு கொழும்பு ஆனந்தா கல்லூரி மண்டபத்தில் இடம்பெற்றது. சொர்ணலிங்கத்தின் நாடகங்களில் வைத்தியக் கலாநிதிகள், வழக்கறிஞர்கள், அரசாங்க உயர் அதிகாரிகள் ஆகியோர் பங்கேற்றியுள்ளார்கள். யாழ் நாடக மன்றம் என்ற நாடகப்பள்ளி மூலம் பல நாடகங்களை நெறிப்படுத்தினார்.

யாழ் பரி யோவான் கல்லூரியில் கலையரசு சொர்ணலிங்கம் பயின்ற போது நாடக மேடையேற்றங்களுக்கான ஆர்வத்தை பாடசாலைக் காலங்களிலேயே அவர் கொண்டிருந்தார். நாடகத்திற்கு அவ்வளவு அங்கீகாரம் கிடைத்திராத ஒரு கால கட்டத்தில் நாடக சங்கம் ஒன்றை நிறுவி தமிழ் நாடகங்களை மேடையேற்றிய முன்னோடி நாடக நடிகர். சில காலம் பள்ளி ஆசிரியராகக் கடமையாற்றிய கலையரசு சொர்ணலிங்கம் பின் 
அத்தொழிலைக் கைவிட்டு காப்புறுதித் தொழிலில் இறங்கினார்.

கலையரசு சொர்ணலிங்கம் நாடகப் பின்னணியிலே வளர்க்கப்பட்டவர். யாழ்ப்பாணத்தில் புகைப்படக் கலையின் முன்னோடியான லோட்டன் கனகரத்தினம் என்பவர் சொர்ணலிங்கத்தின் தந்தை. தனது நாடக உந்துதலை தன் தந்தையின் வளர்ப்புச் சூழலிலே பெற்றார். புகைப்பட நுட்பத்தில் கைதேர்ந்த லோட்டன் கனகரத்தினத்தின் வீட்டில் கூத்தும் நாடகமும் இடம் பெற்றிருக்கின்றன. கூத்துக் கலைஞர்களையும் நாடகக் காட்சிகளையும் இவரது தந்தையார் புகைப்படம் பிடித்திருக்கிறார்.

1950களில் கலையரசு சொர்ணலிங்கம் கூத்தாகப் பாடி நடிப்பதை விடுத்து வசனம் பேசி நடிப்பதின் முன்னோடியாகத் திகழ்ந்தார். வசனம் பேசி நடிப்பதுதான் நவீன நாடகம் என்று வலியுறுத்தினார்.

"தான் எந்த வேடம் பூண்டாலும் தானே மற்றொருவர் உதவியின்றி தக்கவாறு வேடம் பூணுவதில் மிகவும் நிபுணர்," என்று பம்மல் சம்பந்த முதலியார் கலையரசு சொர்ணலிங்கத்தின் நடிப்பைப் பற்றிக் குறிப்பிட்டுள்ளார். 1911 - 1916 காலப்பகுதிகளில் சம்பந்த முதலியாரின் நாடகக் குழு மூன்று முறை இலங்கைக்கு வந்து தமது நாடகங்களை அரங்கேற்றியது. இவற்றைப் பார்க்கும் சந்தர்ப்பம் சொர்ணலிங்கத்துக்குக் கிடைத்தது. சம்பந்த முதலியார் கொழும்பு வந்த போது அவரைச் நேரில் சந்தித்து அவரோடும் அவருடன் வந்திருந்த நடிகர்களோடும் நாடகம் சம்பந்தமான பல நுணுக்கங்களைக் கேட்டுத் தெரிந்து கொண்டார். பம்பல் சம்பந்த முதலியார் நாடகங்களைப் பின்பற்றி நவீன நாடகங்களைத் தயாரித்தளித்தார்.

புராணக் கதைகளையும், இதிகாசங்களையும், வடமொழி நாடகங்களையும், ஆங்கிலத் தழுவல் நாடகங்களையும் அடிப்படையாகக் கொண்டு கலையரசு சொர்ணலிங்கத்தின் நாடகங்கள் அமைந்தன.



</doc>
<doc id="116461" url="https://ta.wikipedia.org/wiki?curid=116461" title="வானக பீட புனித மரியா கோவில்">
வானக பீட புனித மரியா கோவில்

வானக பீட புனித மரியா பெருங்கோவில் ("Basilica of St. Mary of the Altar of Heaven") (, இத்தாலியம்:"Basilica di Santa Maria in Ara coeli") என்பது உரோமையில் கம்பிதோலியோ என்னும் குன்றின் உச்சியில் அமைந்த சிறப்புமிக்க கத்தோலிக்க வழிபாட்டுக் கட்டடம் ஆகும். உரோமை நகரத்தின் ஆட்சிக் குழுவின் அதிகாரப்பூர்வமான கோவிலாக இது இன்றும் உள்ளதால், உரோமை நகரின் இலச்சினையான SPQR (Senatus Populusque Romanus = "உரோமை நகராட்சி மன்றமும் மக்களும்") என்னும் அடையாளம் இக்கோவிலில் உள்ளது. 

வானக பீட புனித மரியா கோவில் என்னும் இந்த வழிபாட்டிடம் முதலில் "கப்பித்தோலியோ புனித மரியா கோவில்" என்று அறியப்பட்டது. கப்பித்தோலியோ (இத்தாலியம்: கம்பிதோலியோ) குன்றின்மேல் அமைந்ததால் இப்பெயர் பெற்றது. 14ஆம் நூற்றாண்டிலிருந்து "வானக பீட புனித மரியா கோவில்" என்னும் புதுப்பெயர் இக்கோவிலுக்கு வழங்கப்படலாயிற்று.

இப்பெயர் எவ்வாறு எழுந்தது என்பதை விளக்கும் நடுக்கால வரலாறு ஒன்றுளது. 12ஆம் நூற்றாண்டில் இலத்தீனில் எழுதப்பட்ட "உரோமை நகரின் அதிசயங்கள்" (Mirabilia Urbis Romae) என்னும் கையேடு அவ்வரலாற்றைத் தருகிறது. பண்டைய உரோமைப் பேரரசின் தலைநகரான உரோமையில் கட்டப்பட்டு, ஜூனோ மொனேட்டா (Juno Moneta) என்னும் தெய்வத்துக்கு ஒரு கோவில் அர்ப்பணிக்கப்பட்டிருந்தது. அதன் மேல் கட்டப்பட்டதே "வானக பீட மரியா கோவில்". ஜூனோ மொனேட்டா கோவில் அருகே நாணயங்கள் உருவாக்கப்பட்டன. மொனேட்டா என்னும் இலத்தீன் சொல்லிலிருந்துதான் money என்னும் ஆங்கிலச் சொல் பிறந்தது. 

உரோமைப் பேரரசன் அகுஸ்துஸ் தம்மை உரோமை நாடாளுமன்றத்தவர் "கடவுள்" என்று வணங்க முடிவுசெய்தனர் என்பதை அறிந்ததும் உள்ளம் கலங்கி, குறி கேட்டாராம். அவருக்கு அளிக்கப்பட்ட அருள்வாக்கு "அனைத்தையும் ஆளும் அரசர் ஒருவர் வானிலிருந்து இறங்குவார்" என்பதாம். இவ்வாக்கைக் கேட்டுக்கொண்டிருக்கும்போதே அரசர் ஒரு காட்சி கண்டாராம். பீடத்தின் மேல் அன்னை மரியா ஒளிமயமாகத் தோன்றி, கையில் குழந்தை இயேசுவை ஏந்தியிருந்தாராம். அப்போது ஒரு குரல் கேட்டது: "இது கடவுளின் மகனின் பீடம்". உடனே அரசன் அவ்விடத்தில் ஒரு பீடத்தைக் கட்டி எழுப்பி அதற்கு "வானக பீடம்" (Ara Coeli = altar of the heavens) என்று பெயரிட்டாராம்.

ஐந்தாம் நூற்றாண்டிலேயே இக்கதை எழுந்ததாகத் தெரிகிறது. இக்கதை வழியாக, பண்டைய உரோமை தெய்வமாகிய ஜூனோவுக்கு அர்ப்பணிக்கப்பட்ட கோவில் இருந்த இடத்தில் அன்னை மரியாவுக்கு ஒரு கோவில் எவ்வாறு எழுந்தது என்னும் வரலாறு பரவியது. இன்றும் கூட, இக்கோவிலின் உட்பகுதியில் உள்ள ஒரு பண்டைக்காலத் தூணில் "அகுஸ்துசின் படுக்கையறையிலிருந்து" என்னும் வாசகம் இலத்தீனில் உள்ளது ("a cubiculo Augustorum"). இத்தூண் அகுஸ்துசின் அரண்மனையிலிருந்து வந்தது எனத் தெரிகிறது. அகுஸ்துசின் உருவமும் குறிகூறும் தேவதை உருவமும் மரியா கோவிலின் உட்பகுதியில் உள்ள ஓவியத் தொகுதியில் வானதூதரோடும் புனிதரோடும் காட்டப்படுகின்றன.

ஜூனோ மொனேட்டா (Juno Moneta) என்னும் தெய்வம் பற்றி இன்னொரு வரலாறும் உண்டு. கி.மு. நான்காம் நூற்றாண்டில் உரோமை நகரைத் தாக்க கால் நாட்டவர் (Gauls) வந்து, நள்ளிரவு நேரத்தில் கோட்டைச் சுவரில் ஏறி நகருக்குள் இரகசியமாக இறங்க முனைந்தபோது, ஜூனோ மெனேட்டா கோவிலில் இருந்த கோவில் வாத்துக்கள் உச்சக்குரலில் கத்த ஆரம்பித்தன. நகர மக்களுக்கு ஆபத்து வரப்போகிறது என்னும் "எச்சரிக்கை" கொடுக்கப்பட்டது; மக்களும் விழித்தெழுந்து எதிரிகளைத் துரத்தி முறியடித்தனர். இவ்வாறு, ஜூனோவுக்கு "எச்சரிக்கை கொடுத்த தெய்வம்" என்னும் பொருளில் "Moneta" என்னும் பெயர் வந்தது (இலத்தீனில் monere என்றால் "எச்சரித்தல்" என்று பொருள்).

இந்த ஜூனோ கோவிலின் சில பகுதிகளை உள்ளடக்கி மரியா கோவில் கட்டப்பட்டது. அப்பகுதியில் பறவைகள் பறந்து செல்லும் திசை, அவை எழுப்பும் குரல் போன்றவற்றைக் கணித்து ஒரு செயலைத் தொடங்குவதா வேண்டாமா, அல்லது தொடங்கிய செயலத் தொடர்வது நலமா இல்லையா என்று குறி சொல்லும் குருக்கள் வாழ்ந்தனர் என்றொரு வரலாறும் உண்டு.

ஜூனோ கோவில் இருந்த இடத்தில் மரியா கோவிலுக்கான அடிக்கல் அங்கிருந்த பிசான்சியத் துறவியர் இல்ல இடத்தில் இடப்பட்டதாக 574இல் எழுதப்பட்ட ஒரு குறிப்பு தெரிவிக்கிறது. கிரேக்க வழிபாட்டு முறை அங்கு நிலவியது. 9ஆம் நூற்றாண்டில் அக்கோவில் திருத்தந்தையின் கட்டுப்பாட்டுக்குள் வந்தது. அவர் அக்கோவிலைப் புனித ஆசீர்வாதப்பர் சபைத் துறவியரிடம் ஒப்படைத்தார். 

பின்னர் மரியா கோவில் புனித பிரான்சிசு சபைத் துறவியரிடம் 1249-1250இல் கொடுக்கப்பட்டது. அக்காலக் கட்டத்தில்தான் இக்கோவில் கட்டடம் உரோமை கலைவழிப் பாணியையும் கோத்திக் பாணியையும் பெற்றது. பண்டைய உரோமைக் கட்டடங்களிலிருந்து பெறப்பட்ட 22 பெரிய தூண்கள் தமக்குள் வேறுபட்டவையாக இருந்தாலும் இக்கோவில் கட்ட பயன்பட்டன. இன்று இப்பெரும் தூண்கள் கோவிலின் நடுநீள்பகுதியை அதன் பக்கப் பகுதிகளிலிருந்து பிரிக்கின்ற வளைவுகளைத் தாங்கும் வகையில் உள்ளன.

நடுக்காலத்தில் இக்கோவில் வளாகம் சமயம், சமூகம் சார்ந்த நிகழ்ச்சிகளை நிர்ணயிக்கும் மையமாக மாறியது. 14ஆம் நூற்றாண்டில் மக்களாட்சி உணர்வு மேலோங்கிய நிலையில் கோலா தி ரியேன்சோ (Cola di Rienzo) என்பவர் இக்கோவிலுக்கு இட்டுச் செல்கின்ற பிரமாண்டமான படிக்கட்டைத் திறந்துவைத்தார். அகன்று விரிந்த 124 படிகள் இக்கோவிலின் அழகைக் கூட்டுகின்றன. இப்படிக்கட்டை 1348இல் வடிவமைத்தவர் சிமோனே அந்த்ரேயோஸ்ஸி (Simone Andreozzi) என்னும் கட்டடக் கலைஞர் ஆவார். உரோமை நகரில் அழிவைக் கொணர்ந்த கொள்ளைநோயிலிருந்து மரியாவின் வேண்டுதலால் விடுதலை கிடைத்ததற்கு நன்றியாகக் கோவில் படிக்கட்டு அர்ப்பணிக்கப்பட்டதாக வரலாறு.

இன்றும் கூட "வானக பீட மரியா கோவில்" உரோமை ஆட்சிக் குழுவினர் மற்றும் மக்களின் கோவில் என்றே குறிக்கப்படுகிறது. மரியா கோவிலை அடுத்து கம்பிதோலியோ குன்றில் உரோமை நகராட்சி மன்றம் உள்ளது. சமயமும் சமூகமும் ஒன்றோடொன்று இணைந்தும் உரசியும் சமன்தேடும் வகையில் பண்டைய உரோமையில் செயல்பட்டதுபோல இன்றும் செயல்படுகின்றன என்பது இங்கே அடையாள முறையில் தெரிகிறது எனலாம். 

கோவிலுக்கு இட்டுச் செல்லும் படிக்கட்டு கரடுமுரடாகவும் செங்குத்தாக எழுவதாகவும் உள்ளது. அதற்கு மாறாக, உரோமை நகராட்சி மன்றத்திற்கு இட்டுச் செல்லும் படிக்கட்டோ பளபளப்பாகவும் எளிதாகக் காலெடுத்து வைத்துச் செல்லும் விதத்தில் மிக அகன்றும் உள்ளன. அதுபோல, கரடுமுரடான படிக்கட்டின் உச்சியில் வெறுமையான செங்கல்லால் கட்டப்பட்டு, யாதொரு அலங்காரமும் இன்றி மரியா கோவில் மலைபோல் எழுகிறது. கலையழகோடு சிறிதுசிறிதாக உயர்ந்துசெல்லும் ஓரச் சுவர்களைக் கொண்ட உரோமை நகராட்சி மன்ற படிக்கட்டு அகலமும் நீளமும் இசைவுற அமைந்த விரிவளாகத்திற்குப் பயணியரைக் கொண்டு சேர்க்கின்றது. அவ்விரிவளாகத்தை எழிலுற வடிவமைத்தவர் உலகப் புகழ் பெற்ற மைக்கலாஞ்சலோ என்னும் கலைஞர் ஆவார்.

மரியா கோவிலின் முகப்பு இன்று வெறுமையாகக் காட்சி தந்தாலும் முன்னர் கற்பதிகை ஓவியங்களாலும் சுவர்ச் சித்திரங்களாலும் அணிசெய்யப்பட்டிருந்தன என்று கலை வரலாற்றாசிரியர் கருதுகின்றனர். நடு வாயிலுக்கு மேலே தெரிகின்ற குழியில் ஒரு பெரிய கடிகாரம் 1412இல் வைக்கப்பட்டிருந்தது. பொதுமக்கள் நேரம் கணிக்க உரோமையில் அமைக்கப்பட்ட முதல் கடிகாரம் அதுவே.

கம்பிதோலியோ குன்றிமேல் எழுகின்ற கோவில் முகப்பின் நடுக்கதவைத் தாண்டி கோவிலின் உள்ளே காலெடுத்து வைத்ததும் கண்ணில் படுவது பண்டைய உரோமைக் கலைப் பாணியில் அமைந்த கோவில் கட்டட அமைப்பு ஆகும். நடுநீள் பகுதி, அதன் இரு பக்கங்களிலும் இரு பக்க நீள் பகுதிகள், அவற்றைப் பிரிக்கப் பயன்படும் உயர்ந்த தூண்கள் கண்களைக் கவர்கின்றன. அத்தூண்கள் அனைத்தும் பண்டைய உரோமைக் கட்டடங்களிலிருந்து பெறப்பட்டு இங்கு பயன்படுத்தப்பட்டன.

பிற உரோமைக் கோவில்களைப் போலவே, வானக பீட புனித மரியா கோவிலும் பல காலங்களைச் சார்ந்த அழகிய கலைப் பொருள்களைத் தன்னகத்தே கொண்டுள்ளது. பியேத்ரோ கவால்லீனி என்னும் ஓவியர் வரைந்த பல அழகிய சித்திரங்கள் பெரும்பாலும் மறைந்துவிட்டன. ஆயினும் கையில் குழந்தை இயேசுவைத் தாங்கியிருக்கின்ற அன்னை மரியா ஓவியம் எஞ்சியது.

மரத்தாலான கோவிலின் உட்கூரையில் அன்னை மரியா குழந்தை இயேசுவைத் தாங்கிநிற்கும் காட்சி சித்தரிக்கப்பட்டுள்ளது (1575). அது 1571இல் கிறித்தவப் படைகள் துருக்கியப் படைகளை லெப்பான்டோ போரில் முறியடித்த நிகழ்ச்சியை நினைவுகூர்கிறது.

கோவிலின் திருத்தூயகப் பகுதியில் பிசான்சியக் கலையில் அமைந்த அன்னை மரியா குழந்தை இயேசுவோடுள்ள ஓவியத் திருப்படிமம் (icon) உள்ளது. இதற்கு "வானக பீட அன்னை மரியா" (Madonna d'Aracoeli) என்னும் பெயர் உண்டு. உறுதியான பீச் மரப்பலகையில் எழுதப்பட்ட இவ்வோவியம் 11ஆம் நூற்றாண்டைச் சார்ந்தது என்று கருதப்படுகிறது. ஒருவேளை அதற்கும் முற்பட்ட காலத்ததாகவும் இருக்கலாம். சில அறிஞர் கருத்துப்படி அந்த ஓவியம் 6ஆம் நூற்றாண்டில் கிரேக்கத் துறவிகளால் உருவாக்கப்பட்டு வணக்கத்திற்கு வைக்கப்பட்டது. 1348இல் உரோமையில் ஏற்பட்ட கொள்ளைநோயின்போது அத்திரு ஓவியம் உரோமை நகரெங்கும் பவனியாக எடுத்துச் செல்லப்பட்டது. நோயின் வேகம் அன்னையின் அருளால் தணிந்தது என்று நம்பிய மக்கள் நன்றிசெலுத்தினார்கள்.

1636ஆம் ஆண்டு "வானக பீட அன்னை மரியா" ஓவியத்திற்கு விலையுயர்ந்ததொரு முடி சூட்டப்பட்டது. ஆனால் 1797இல் பிரான்சிய இராணுவம் அம்முடியைத் திருடிச் சென்றுவிட்டது. புதியதொரு முடி 1938இல் சூட்டப்பட்டது. இந்த திருப்படத்தின் முன்னிலையில் உரோமை மக்கள் தங்களை மரியாவின் மாசற்ற இதயத்திற்குக் காணிக்கையாக 1949இல் அர்ப்பணித்தனர். 

ரபயேல்லோ என்னும் புகழ்மிக்க கலைஞர் வரைந்த "ஃபொலீஞ்ஞோ அன்னை மரியா" (Madonna of Foligno) என்னும் ஓவியம் 1512-1516 ஆண்டுக்காலத்தில் இக்கோவிலில் இருந்தது. பின்னர் அது வத்திக்கான் கலைக்கூடத்திற்குக் கொண்டுசெல்லப்பட்டது. இந்த ஓவியத்தை உருவாக்கப் பணித்த சிஜிஸ்மோந்தோ கோந்தி என்பவரின் கல்லறை மரியா கோவிலின் தரையில் வலப்புறம் உள்ளது. 

கோவிலின் வலப்புறம் உள்ள முதல் சிறுகோவில் பீடத்தில் பிந்துரீக்கியோ என்னும் 15ஆம் நூற்றாண்டு ஓவியர் வரைந்த ஓவியங்கள் மிகப் புகழ்பெற்றவை. புனித சீயேனா பெர்னார்தீன் என்பவரின் வாழ்க்கையைச் சித்தரிக்கும் இவ்வோவியங்கள் உயிரோட்டமான வண்ணங்களால் தீட்டப்பட்டு, நெஞ்சைக் கவரும் வண்ணம் உள்ளன.

மரியா கோவிலில் உள்ள சிற்றாலயங்களுள் ஒன்று மிகப் புகழ் பெற்றதாகும். அது "குழந்தை இயேசு சிற்றாலயம்" என்று அழைக்கப்படுகிறது. அங்கே குழந்தை இயேசுவின் சிறு திருவுருவம் உள்ளது. அது புதுமைகள் செய்யும் திருச்சிலையாகக் கருதப்பட்டு, உரோமை மக்களால் போற்றப்படுகிறது. 

15ஆம் நூற்றாண்டில் ஒரு பிரான்சிஸ்கு சபைத் துறவி, எருசலேம் சென்று, அங்கு இயேசு துன்பங்கள் அனுபவித்த ஒலிவத் தோட்டத்திலிருந்து ஒரு மரத்தை வெட்டி, அம்மரத்தால் ஒரு குழந்தை இயேசு சிலை செய்தார். 

மரியா கோவிலில் நிறுவப்பட்டிருந்த குழந்தை இயேசு சிலை தங்க ஆபரணங்களால் அணிசெய்யப்பட்டிருக்கும். குழந்தை இயேசுவிடம் மன்றாடி வரம் பெற்ற பக்தர்கள் தாராளமாக அளித்த நன்கொடைகளும், காணிக்கைகளும் அச்சிலையை அணிசெய்யப் பயன்பட்டன.

இவ்வாறு அழகுபடுத்தப்பட்ட குழந்தை இயேசு திருச்சிலைமுன் மக்கள் முழந்தாட்படியிட்டு, மன்றாடி, தங்கள் கவலைகள் மறைந்ததைக் கண்டிருக்கின்றனர். கிறித்து பிறப்பு விழாக் கொண்டாட்ட நாள்களில் மக்கள் பெரும் எண்ணிக்கையில் சென்று குழந்தை இயேசுவிடம் மன்றாட்டுகள் செய்து பயன்பெறுவர். முற்காலத்தில் உரோமை நகரில் நோய்பரவியபோது, அல்லது பேரழிவு ஏற்பட்ட போது இக்குழந்தை இயேசு திருவுரு உரோமை தெருக்களில் பவனியாக எடுத்துச் செல்லப்பட்டதுண்டு.

சிறு குழந்தைகளும் பள்ளி சிறுவர்களும் இக்குழந்தை இயேசுவுக்குக் கடிதங்கள் எழுதுவது வழக்கம்.

இவ்வாறு மக்களின் அன்புக்குரியதாக விளங்கிய இத்திருவுருவம் 1994, பெப்ருவர் முதல் நாளில் திருடப்பட்டு காணாமற்போயிற்று. உரோமை முழுவதும் இதனால் துயருற்றது. 3 திருடர்கள் கோவிலில் யாருக்கும் தெரியாமல் நுழைந்து அச்சிலையை எடுத்துக்கொண்டு சென்றுவிட்டனர் என்று ஆய்வில் தெரியவந்தது.

சிலை திருடப்பட்டதைக் கேள்விப்பட்டதும் மக்கள் வேறொரு சிலை செய்துவைப்பதற்கு நன்கொடைகள் அனுப்பினர் அவ்வாறு நன்கொடை அனுப்பியவர்களுள் உரோமையில் பேர்போன "வானக அரசி சிறைச்சாலையில்" அடைக்கப்பட்டிருந்த சிறைக்கைதிகளும் உள்ளடங்குவர். 

அச்சிறைக்கைதிகள் ஏன் திருடப்பட்ட சிலைக்குப் பதில் வேறொரு சிலை செய்ய நன்கொடை அனுப்பினார்கள் என்று கேட்டதற்கு, "நாங்கள் குற்றம் செய்து இங்கே சிறையில் அடைக்கப்பட்டிருக்கிறோம். அது உண்மைதான். நாங்கள் கொலைகாரர்களாக இருக்கலாம், ஆனால் எங்களுக்கும் கடவுள் நம்பிக்கை உண்டு!" என்று பதில் கூறினார்களாம்..

தற்போது மரியா கோவிலில் இருக்கும் குழந்தை இயேசு சிலை 15ஆம் நூற்றாண்டு சிலையின் ஒரு மாதிரி உருவம் ஆகும். என்றாவது ஒருநாள் குழந்தை இயேசு சிலை மீண்டும் கோவிலுக்குத் திரும்பும் என்று உரோமையர்கள் இன்னும் நம்பிக்கையோடு இருக்கின்றனர்.


</doc>
<doc id="116464" url="https://ta.wikipedia.org/wiki?curid=116464" title="தேர்தல் அறிக்கை">
தேர்தல் அறிக்கை

தேர்தல் அறிக்கை ("election manifesto" இலங்கை வழக்கு: தேர்தல் விஞ்ஞாபனம்) என்பது, தேர்தலில் போட்டியிடும் வேட்பாளர்கள் அல்லது வேட்பாளர்கள் குழுவின் தலைமையால் வெளியிடப்படும், தாங்கள் தேர்ந்தெடுக்கப்பட்டால் என்னென்ன செய்யத் திட்டமிட்டுள்ளார்கள் என்பதைத் தெளிவாக விளக்கும் ஒரு அறிவிக்கையாகும். இந்த அறிக்கையில் கொள்கைகள், சிறப்புத்தன்மைகள், நோக்கங்கள் ஆகியன அல்லது இதுபோன்ற இன்னும் ஏதாவது செய்திகள், குறிப்பாக அரசியல் சார்ந்த செய்திகள் இடம்பெற்றிருக்கும்.


</doc>
<doc id="116492" url="https://ta.wikipedia.org/wiki?curid=116492" title="2011 உலகத் தமிழ் எழுத்தாளர் மாநாடு">
2011 உலகத் தமிழ் எழுத்தாளர் மாநாடு

2011 உலகத் தமிழ் எழுத்தாளர் மாநாடு என்பது சிங்கப்பூர் எழுத்தாளர் கழகத்தினால் ஒழுங்கு செய்யப்படும் தமிழ் இலக்கிய மாநாடு ஆகும். இது 2011 அக்டோபர் 28-30 திகதிகளில் நடைபெற்றது. இதன் மையக் கருப்பொருள் "தாயகம் கடந்த தமிழ் இலக்கியம்" ஆகும். இந்த மாநாடு "உலகம் முழுவதும் பரந்த அளவிலும் ஆழமான வேர்களுடனும் பரவியிருக்கும் தாயகம் கடந்த தமிழ் எழுத்தாளர்களின் இலக்கியப் படைப்புகளை பருந்துப் பார்வையில் ஆராயவும் மதிப்பீடு செய்யவும் முயல்வதாக அமையும்."



</doc>
<doc id="116496" url="https://ta.wikipedia.org/wiki?curid=116496" title="2001 உலகத் தமிழ் பண்பாட்டு மாநாடு">
2001 உலகத் தமிழ் பண்பாட்டு மாநாடு

2001 உலகத் தமிழ் பண்பாட்டு மாநாடு டர்பன், தென்னாப்பிரிக்காவில் டிசம்பரில் நடைபெற்றது. தமிழ் இளையோரை தமிழ் மொழியை, பண்பாட்டை, மரபை மதிப்புணரச் செய்வதே இந்த மாநாட்டின் முக்கிய நோக்கங்களில் ஒன்றாக இருந்தது.



</doc>
<doc id="116500" url="https://ta.wikipedia.org/wiki?curid=116500" title="தமிழ் இசைச் சங்கம்">
தமிழ் இசைச் சங்கம்

தமிழ் இசைச் சங்கம் என்பது தமிழிசையை வளர்க்கும் நோக்குடன் 1943 ஆம் ஆண்டு நிறுவப்பட்ட அமைப்பு ஆகும். தமிழ்நாட்டில் பிறமொழிப் பாடல்கள் ஆதிக்கம் செலுத்திய காலகட்டத்தில் தமிழ் இசைக்கு நிலையான அமைப்புசார் ஆதரவை வழங்கும் நோக்குடன் இது தொடங்கப்பட்டது. இதனை அண்ணாமலை செட்டியார் தொடங்கினார். இன்று "தமிழ் இசை வளர்ச்சிக்கும், தமிழ்ப் பண்பாட்டு வளர்ச்சிக்கும், இசை மேதைகளை ஒருங்கிணைக்கும் சங்கமாகவும், இசை வல்லுநர்களை உருவாக்கும் கல்லூரியாகவும் தமிழ் இசைச் சங்கமானது விளங்கி வருகின்றது. தமிழ்ப் பண் ஆராய்ச்சியில் பெரும்பங்கினை தான் தம் பெரும் தமிழ்ச் சேவையால் தக்கவைத்துக் கொண்டுள்ளது."



</doc>
<doc id="116501" url="https://ta.wikipedia.org/wiki?curid=116501" title="தமிழவேள் விருது">
தமிழவேள் விருது

தமிழவேள் விருது சிங்கப்பூர்த் தமிழ் இலக்கியத்துறையின் ஒரு முக்கிய விருதாகக் கருதப்படுகிறது. இவ்விருது சிங்கப்பூரில் தமிழ் வளர்ச்சிக்குப் பெரிதும் பாடுபட்ட தமிழவேள் கோ. சாரங்கபாணி அவர்களின் பெயரால் வழங்கப்படுகிறது. ஒவ்வோர் ஆண்டும் முத்தமிழ் விழாவின் போது தமிழ்த் தொண்டாற்றும் சிங்கப்பூரைச் சேர்ந்த ஒருவர் தேர்ந்தெடுக்கப்பட்டு இவ்விருதின் மூலம் சிறப்பிக்கப்படுகிறார். 1988ஆம் ஆண்டு முதல் இவ்விருதுகள் வழங்கப்பட்டு வருகின்றன.


</doc>
<doc id="116526" url="https://ta.wikipedia.org/wiki?curid=116526" title="பிராந்தி">
பிராந்தி

பிராந்தி "(Brandy)" என்பது காய்ச்சி வடிக்கப்பட்ட திராட்சைப் பழச்சாறுகளில் இருந்து தயாரிக்கப்படும் ஒருவகை மதுபானம் ஆகும். இது பொதுவாக 30 முதல் 60 சதவிகிதம் மதுசார அளவு கொண்ட இரவு நேர உணவுப் பயன்பாட்டின் போது அருந்தப்படும் மது பானம் ஆகும்.
திராட்சை பழத்தைத் தவிர இதர பழங்களைக் கொண்டும் பிராந்தியானது அரிதாக தயாரிக்கப்படுகிறது. அதனை ஏக்சு-டி-வீ என்கின்றனர்.
சில நாடுகளில் நறுமண வேதிபொருட்களும், நிறமிகளும் காய்ச்சி வடிக்கப்பட்ட மதுசாரத்துடன் சேர்க்கப்பட்ட பானத்தையே பிராந்தி என்கின்றனர்.
பிராந்தி தயாரிப்பு என்பது காய்ச்சி வடிக்கும் தொழிற்நுட்பத்தோடு நெருங்கிய தொடர்புடையது. இது 12ஆம் நூற்றாண்டில் கண்டுபிடிக்கப்பட்டு 14ஆம் நூற்றாண்டில் மிகப் பிரபலமடைந்தது. மர பீப்பாய்களில் அடைக்கப்பட்டு நொதிக்கவைக்கும் போது அதன் சுவை அதிகரிப்பதாக் கண்டறியப்பட்ட பின் பிராந்தி தயாரிப்பு பொருளாதார அளவில் பெரும் வளர்ச்சி அடைந்தது.



</doc>
<doc id="116527" url="https://ta.wikipedia.org/wiki?curid=116527" title="ஆர் (மென்பொருள்)">
ஆர் (மென்பொருள்)

ஆர் (R) புள்ளியியல் கணக்கீடு மற்றும் வரைபட முறைமையாகும். இது வரைபடம், திருத்தி (debugger), முறைமை செயல்கூறு அணுகுதகுதியுடன் கூடிய ஒரு இய்க்கநேர சூழலுடன் அமைந்த மற்றும் சிறுகட்டளை (script) திட்டநிரல்களை செயல்படுத்தும் வல்லமை பெற்ற கணனி மொழியாகும்.

இம்மொழி பெக்கர் சேம்பர் (Becker, Chamber) மற்றும் வில்க் (Wilks)- கியின் ”எஸ் (S)” மொழி மற்றும் சுஷ்மா (Sussma) னின் திட்ட (Scheme) த்தால் பெரிதும் தாக்கத்தை உடையது. இதன் தோற்றம் ”எஸ்“ மொழியின் தோற்றத்தை ஒத்ததாக இருப்பினும்சொற்பொருள் மற்றும் நிறைவேற்றம் திட்ட த்தின் அடிப்படையில் அமைந்தது.

கிளைவிடுதல் (branching) மடக்கி (branching) களையும் அணுமதிப்பதோடு செயல்கூறுவழி (function) அடுக்கு திட்டநிரலாக்ம் (modular) மையம் (core) உடைய ஒரு மொழிபெயர்ப்பு (interpreter) கணனி மொழியாகும். சி மற்றும் சி++ அல்லது ஃபோர்ட்ரான் போன்ற திறன்மிகு மொழிகளில் உருவாக்கம் பெற்ற பணிக்கூறு இடைமுகங்களும், இம்மொழியில், பயனாளர்களுக்கு சாத்தியமே.

இது, நியூசிலாந்திலுள்ள ஆக்லாந்து பல்கலைக்கழகத்தைச் சேர்ந்த ரோஸ் இகா (Ross Ihaka) மற்றும் ராபர்ட் ஜென்டடில்மேன் (Robert Gentleman) துவத்தில் உருவாக்கிய மொழி என்பது குறிப்பிடத்தக்கது. இது இலவச பகிர்வு முறையில் க்னூ உரிம முறையில் வழங்கபட்டும் இலவச மென்பொருளாகும். வின்டோஸ் இயங்கு தளத்திலும் உபுண்டு போற்ற லினக்ஸ் இயங்குதளங்களிலும் செயல்டும்.

புள்ளியல் அம்சங்கள்

ஆர் புள்ளியல் மற்றும் வரைபட முறைமைக்கு தேவையான நிரல் தொகுப்புக்களை வழங்குகிறது, இது நேரியல் மற்றும் தொகையற்ற மாதிரி புள்ளியல் சோதனை, நேரத்தொடர் ஆய்வு வகைப்பாடு, தொகுப்பியல் ஆகியமும் அடங்கும்.ஆர் னிரலாக்க மொழியை, நிரல் தொகுப்புக்கள் மற்றும் செயல்பாடுகளைக் கொண்டு னீட்டிப்பு செய்ய இயலும்.ஆர் இணைய சமூகத்தில் இருக்கும் பங்களிப்பாளர்களால் ஆர் னிரலாக்க மொழிக்குத் தேவையான நிரல் தொகுப்புக்கள் அளிக்கப்படுகிறது.



</doc>
<doc id="116532" url="https://ta.wikipedia.org/wiki?curid=116532" title="எண் பிரிவினை">
எண் பிரிவினை

ஒரு நேர்ம முழு எண் formula_1 என்ற எண்ணின் பிரிவினை என்பது கீழ்க்கண்ட பண்புடன் கூடிய formula_2 என்ற நேர்ம முழு எண்களாலான ஒரு முடிவுறுத் தொடர்:

எ.கா.: 4, 3, 3, 2 என்ற தொடர்வு 12 என்ற எண்ணின் பிரிவினை. 4,3,3,2 - இவை அப்பிரிவினையின் "பாகங்கள்". 
இப்பிரிவினையை பாகங்களுக்கு நடுவில் 'கமா' இல்லாமல் 4332 என்றே எழுதுவது வழக்கம். மற்றும் பிரிவினை எழுதுவதில் இன்னொரு மரபு பாகங்களை இறங்குவரிசையில் எழுதுவது.

formula_1 என்ற ஒரு எண்ணிற்கு எத்தனை பிரிவினைகள் இருக்கமுடியும்? அப்படி இருக்கக்கூடிய பிரிவினைகளின் எண்ணிக்கை formula_5 என்ற குறியீட்டால் காட்டப்படும். 

சில முதல் மதிப்புகள் :

"p"(1) = 1

"p"(2) = 2; ஏனென்றால் 2 இன் பிரிவினைகள் 2; 11 மட்டுமே.

"p"(3) = 3: ஏனென்றால் 3 இன் பிரிவினைகள் 3; 21; 111.

"p"(4) = 5; "p"(5) = 7; "p"(6) = 11; "p"(7) = 15; "p"(8) = 22; "p"(9) = 30; "p"(10) = 42; 

"p"(20) = 627; 

"p"(100) = 190,569,292

"p"(200) = 397299029388.

"p"(1000) = 24,061,467,864,032,622,473,692,149,727,991 ≈ 2.4 × 10

ஆக, p(n) வெகு வேகமாக பெரிய எண்ணிக்கையை எட்டிவிடுகிறது.
p(n) க்கு ஒரு பொது வரையறை கொடுப்பதற்காக p(0) = 1 என்றும் p(-n) = 0 என்றும் வைத்துக்கொள்வது வழக்கம். 

ஹார்டி யும் இராமானுசனும் 1918 இலும் உஸ்பென்ஸ்கி 1920இலும் கண்டுபிடித்தது: 

இப்பொது வரையறையின் மூலம் குறிப்பிட்ட n என்ற எண் எவ்வளவு பாகங்களாகப் பிரிக்கப்பட்டிருக்கிறது என்பதும் வெளிப்படையாகத் தெரியும். 

எப்பொழுதெல்லாம் λ, λ, ... , λ என்ற நேர்ம முழு எண்கள் கீழ்க்கண்ட இரண்டு பண்புகளுக்குட்பட்டு இருக்கின்றனவோ,

அப்பொழுதெல்லாம் λ,λ, ... , λ என்ற தொடர்வு n -இன் பிரிவினை என்று சொல்லப்படும். இதை λ = (λ, λ, ... , λ) என்றோ அல்லது, காற்புள்ளியோ அடைப்போ இல்லாமல் λλ ... λ என்றோ எழுதுவது வழக்கம்.

இதற்கு சுருக்கமான குறியீடு λ formula_7 n.

ஓர் எண் பிரிவினை λ formula_7 n இன் ஃபெற்றர்ஸ் படிமம் என்பது i-ஆவது "நிரலில்" λ புள்ளிகள் கொண்ட ஒரு செங்கோண வரிசை.
இது 14 இன் பிரிவினை. 14 புள்ளிகள், 4 நிரல்களில் காட்டப்பட்டிருக்கின்றன. ஒவ்வொரு நிரலின் அளவும் பிரிவினையின் ஒரு பாகமே.

இதே முறையில் 4 இன் ஐந்து பிரிவினைகளும் கீழே படிமங்களாகக் காட்டப்பட்டிருக்கின்றன 

ஒரு எண் பிரிவினையின் ஃபெற்றர்ஸ் படிமத்தில் நிரல்களை வரிசைகளாக மாற்றினால் கிடைக்கும் படிமமும் அதே எண்ணின் மற்றொருபிரிவினையின் ஃபெற்றர்ஸ் படிமம் ஆகும். இவ்விரண்டு பிரிவினைகளும் ஒன்றுக்கொன்று இணைப்பிரிவினை (Conjugate partition) என்று சொல்லப்படும்.

இணைப்பிரிவினையை ஃபெர்ரர்ஸ் படிமத்தின் மூலமே மூன்று விதமாகக் கண்டுபிடிக்கலாம்:

ஒரு முழு எண் n இன் ஒரு பிரிவினையின் ஃபெற்றர்ஸ் படிமத்தில் m நிரல்கள் இருந்தால் அப்பிரிவினையின் பாகங்களின் எண்ணிக்கையும் m தான். இதே படிமத்தை அதன் வரிசைகளை பிரிவினையின் பாகங்களாகக் கொண்டால் அதுவும் அதே n இன் மற்றொரு பிரிவினையாகும்.(சொல்லப்போனால் இது முதல் பிரிவினையின் இணைப் பிரிவினையாகும்). ஆனால் இப்பொழுது m என்பது பிரிவினையின் மீப்பெரு பாகத்தைக் குறிக்கும். இதனால் நமக்குக் கிடைப்பது கீழே யுள்ள தேற்றம்:

மையத்தில் 'மடித்தால்' ஒரு தன்னிணைப் பிரிவினையின் படிமம் கிடைக்கும். 
அதனால் வெவ்வேறு ஒற்றைப்படை பாகங்களாலேற்பட்ட பிரிவினைகளைக் கொண்ட கணத்திற்கும், தன்னிணைப் பிரிவினைகளைக் கொண்ட கணத்திற்கும் ஒன்றுக்கொன்றான இயைபு உண்டாக்கமுடியும். கீழே இதற்கு ஓர் எடுத்துக்காட்டு: 

தேற்றம் 2 க்கு ஒரு முழு எடுத்துக்காட்டாக, எண் 10 க்குள்ள 42 பிரிவினைகளுள் இரண்டேஇரண்டு தான் வெவ்வேறு ஒற்றைப்ப்படை பாகங்களையுடையவை. இவை

இவை ஒவ்வொன்றுக்கும் ஃபெற்றர்ஸ் படிமம் நிறுவி, ஒவ்வொரு நிரலையும் மையப் புள்ளியில் மடித்தால், கிடைக்கும் படிமங்களுக்குரிய பிரிவினைகள் முறையே

இவையிரண்டும் தன்னிணைப் பிரிவினைகள். அது மாத்திரமல்ல, இதர 40 பிரிவினைகளும் தன்னிணைப் பிரிவினைகளல்ல.




</doc>
<doc id="116540" url="https://ta.wikipedia.org/wiki?curid=116540" title="மயன்">
மயன்

மயன் என்பவர் குமரிக்கண்டத்தின் கடைச்சங்கத்தில் உள்ள சங்கப்பலகையை செய்த சிற்பி. இவரின் சங்கப்பலகையிலேயே அகத்தியம், ஐந்திறம் போன்ற பழந்தமிழ் இலக்கிய நூல்கள் ஏற்றப்பட்டதாக கணபதி சிற்பியும் அவரைப் பின்பற்றுபவர்கள் எழுதிய புத்தகங்களிலும் உள்ளன.

மூலநூல் : பண்டைத்தடயம்

மயன் குமரி நாட்டில் பிறந்தவர். இவரது தாய் கருங்குழலியும் தந்தை திருமூலரும் ஆவர்.


என்ற மயனின் பாடலை வைத்து அறியப்படுகிறது.


என்ற பாட்டின் வழியறியலாம்.


மயன் பற்றிய மற்ற பதிவுகள்.



மேலும் வைசம்பாயனத்தின் 318,386,899,978,1084,1166,1177 பாடல்கள் மயன் பற்றி கூறுகிறது.



மற்றும் பல.


மூலநூல் : வானியல் மூலம் வரலாறு காண்போம்



மேலுள்ள எளிய விதியின் படி "தே = செம்பக்கத்தை" கண்டுபிடிக்க வர்க்க மூலமோ வர்க்கமோ தேவையில்லை. ஐந்திறம் கூறுவது உண்மையாக இருப்பின் இம்மயனின் காலம் பித்தாகரசு செங்கோண முக்கோணவிதியை விட மிகப்பழைய காலமாகும். மேலும் பை(π=pi)யின் மதிப்பையும் மயன் கண்டுள்ளார். ஆனால் இச்சூத்திரத்தில் சில பித்தோகரசு மூவெண்களுடன் பொருந்துவதாவும் சில பித்தோகரசு மூவெண்களுக்கு பொருந்தாததாகவும் உள்ளது.





</doc>
<doc id="116543" url="https://ta.wikipedia.org/wiki?curid=116543" title="எஸ்பிஎஸ்எஸ்">
எஸ்பிஎஸ்எஸ்

எஸ்பிஎஸ்எஸ் (SPSS, Statistical Package for Social Science) எனபதன் சுருக்கம் ஆகும். இது ஒரு கணினி மென்பொருள். புள்ளியியல் பயன்பாட்டுக்காக உருவாக்கப்பட்டது.

புள்ளியியல் ஆராய்ச்சி துறையில் அதிகம் பயன்படுத்தபடுவதால் இம்மென்பொருள் ஆராய்ச்சியில் ஈடுபடுவோர், பெரும்பான்மையின்ர் - மொழிபாடங்களை தவிர்த்து, இதன் பயனை அறிவர். குறிப்பாக அளவீட்டு (quantitative) அடிப்படையிலான ஆராய்ச்சியில் இம்மென்பொருள் பயன்படுகிறது.

துவக்கத்தில் இது எஸ்பிஎஸ்எஸ் என்றே அழைக்கப்பட்டது. பின்னர் இதை உருவாக்கிய நிறுவனம் கைமாறியதால் இம்மென்பொருள் பிஏஎஸ்டபுள்யூ புள்ளியியல் (PASW Statistics - Predictive Analytics Software Statistics) என அழைக்கப்பட்டது. தற்போது இம்மென்பொருளின் காப்புரிமையை ஐபிஎம் நிறுவனம் வாங்கியுள்ளதால் இதன் பெயர் இப்போது ஐபிஎம் எஸ்பிஎஸ்எஸ (IBM SPSS) என அழைக்கப்படுகிறது.

புள்ளியில் பயன்பாடுகள் மட்டுமின்றி இது வரைபடங்கள் தயாரிக்கவும் கணினி படிவங்கள் வழி தகவல்களை உள்ளீடு செய்ய உதவும் பயன்படுகிறது. சில பயன்பாடுகளைத் தனியாக கணினியில் நிறுவிக்கொள்ளுமாறு உருவாக்கபப்பட்டுள்ளது.



</doc>
<doc id="116544" url="https://ta.wikipedia.org/wiki?curid=116544" title="ஜீவனமணி">
ஜீவனமணி

ஜீவனமணி (பிறப்பு: செப்டம்பர் 30 1951) மலேசியாவில் எழுத்தாளர்களுள் ஒருவராவராவார். ரேவதி நாதன் எனும் புனைப்பெயரில் எழுதிவரும் இவர் பத்திரிகை பணிமனைப் பணியாளராவார்.

இவர் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் சிறுகதைகளே எழுதி வருகின்றார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.

சிறந்த எழுத்தாளர் விருது - பாரதிதாசன் குழுவினரின் எழுத்தாளர் தின விழா (2001).


</doc>
<doc id="116545" url="https://ta.wikipedia.org/wiki?curid=116545" title="வெள்ளிமலை (எழுத்தாளர்)">
வெள்ளிமலை (எழுத்தாளர்)

வெள்ளிமலை (பிறப்பு: நவம்பர் 18, 1937) மலேசியாவில் மூத்த எழுத்தாளர்களுள் ஒருவராவார். "வரதராசன். ந", எனும் புனைப்பெயரில் எழுதிவரும் இவர் அச்சகப் பணியாளராகவும், ஓய்வு பெற்ற தோட்ட மேலாளராகவும் இருந்துள்ளார். அத்துடன் தமிழ் இளைஞர் மணி மன்றத்தின் அடிநாள் உறுப்பினராகவும் பணியாற்றியுள்ளார்.
1953 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். ஆயிரத்துக்கு மேற்பட்ட சிறுகதைகள், தொடர்கதைகள், கட்டுரைகள், இருநூறு வானொலி நாடகங்கள் எழுதியுள்ள இவர் மலேசிய எழுத்தாளர்களைப் பேட்டி கண்டு தொடர் கட்டுரைகளையும் எழுதியுள்ளார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.



</doc>
<doc id="116546" url="https://ta.wikipedia.org/wiki?curid=116546" title="அலீசியா பெசியூடென்ஹூட்">
அலீசியா பெசியூடென்ஹூட்

அலீசியா பெசியூடென்ஹூட் ("Alicia Bezuidenhout", பிறப்பு: செப்டம்பர் 11 1967), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஆறு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997-1997/98 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116547" url="https://ta.wikipedia.org/wiki?curid=116547" title="சந்தானம் (நடிகர்)">
சந்தானம் (நடிகர்)

சந்தானம் தமிழ்த் திரைப்பட நகைச்சுவை நடிகர் ஆவார். இவர் விஜய் தொலைக்காட்சியின் "லொள்ளு சபா" என்ற தொலைக்காட்சி நிகழ்ச்சியில் நடித்ததன் மூலம் புகழ் பெற்றார். 2004 இல் இவர் மன்மதன் திரைப்படத்தில் நகைச்சுவை நடிகராக அறிமுகமாகி பின்னர் பல வெற்றிப் படங்களில் நடித்துள்ளார்.

சந்தானம் என்றென்றும் புன்னகை படத்தில் பேசிய வசனம் சர்ச்சைக்குள்ளானது. இதைத் தொடர்ந்து குறிப்பிட்ட வசனம் படத்திலிருந்து நீக்கப்பட்டது.



</doc>
<doc id="116548" url="https://ta.wikipedia.org/wiki?curid=116548" title="யொலாண்டி வான் டெர் வெஸ்துயிசென்">
யொலாண்டி வான் டெர் வெஸ்துயிசென்

யொலாண்டி வான் டெர் வெஸ்துயிசென் ‎ ("Yolandi van der Westhuizen ", பிறப்பு: திசம்பர் 11 1981), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2009/10 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116549" url="https://ta.wikipedia.org/wiki?curid=116549" title="கரின் ஸ்வார்ட்">
கரின் ஸ்வார்ட்

கரின் ஸ்வார்ட் ("Karin Swart", பிறப்பு: நவம்பர் 7 1980), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997/98 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116550" url="https://ta.wikipedia.org/wiki?curid=116550" title="ஜன நீல்">
ஜன நீல்

ஜன நீல் ("Jana Nell ", பிறப்பு: பிப்ரவரி 28 1990), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் இரண்டு ஒருநாள் பன்னாட்டுத் துடுப்பாட்டப் போட்டிகளிலும், மூன்று இருபது20 துடுப்பாட்டப் போட்டிகளிலும் கலந்து கொண்டுள்ளார். தென்னாப்பிரிக்கா பெண்கள் தேசிய அணி உறுப்பினராக 2010/11 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116551" url="https://ta.wikipedia.org/wiki?curid=116551" title="சபீக்கா பிள்ளை">
சபீக்கா பிள்ளை

சபீக்கா பிள்ளை ("Shafeeqa Pillay", பிறப்பு: பிப்ரவரி 11 1985), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 12 ஒருநாள் பன்னாட்டுத் துடுப்பாட்டப் போட்டிகளிலும், நான்கு இருபது20 துடுப்பாட்டப் போட்டிகளிலும் கலந்து கொண்டுள்ளார். தென்னாப்பிரிக்கா பெண்கள் தேசிய அணி உறுப்பினராக 2003/04-2004/05 ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116552" url="https://ta.wikipedia.org/wiki?curid=116552" title="ஞானியார் அடிகள்">
ஞானியார் அடிகள்

ஞானியார் அடிகள் (மே 17, 1873- பிப்ரவரி 1, 1942) சைவ மறுமலர்ச்சிக்கு உழைத்த துறவி, பேச்சாளர், உரையாசிரியர். மதுரைத் தமிழ்ச்சங்கம் தோன்றுவதற்கு முதன்மைக் காரணமாக இருந்தவர். தமிழிலும், வடமொழியிலும் பெரும் தேர்ச்சிக் கொண்டவர். தமிழையும் சைவத்தையும் ஒன்றாக எண்ணிய இவர் சைவசித்தாந்த பெருமன்றம், வாணிவிலாச சபை போன்ற அமைப்புகளை உருவாக்கினார். இவர் திருக்கோவிலூர் மடத்தின் தலைவராகவும் இருந்தார்.

தஞ்சை மாவட்டத்தில் கும்பகோணம் அருகே திருநாகேச்சரம் என்ற ஊரில் வீரசைவ செங்குந்தர் மரபில் தோன்றிய ஞானியார் அடிகளின் இயற்பெயர் பழனி. இவரின் பெற்றோர் அண்ணாமலை - பார்வதி அம்மையார். இவர் நவம்பர் 20, 1889 அன்று திருக்கோவலூர் திருப்பாதிரிப்புலியூர் மடத்தில் துறவு மேற்கொண்டார்.



</doc>
<doc id="116554" url="https://ta.wikipedia.org/wiki?curid=116554" title="ஜெ. எம். நல்லுசாமிப் பிள்ளை">
ஜெ. எம். நல்லுசாமிப் பிள்ளை

ஜெ. எம். நல்லுசாமிப்பிள்ளை (1864 - ஆகஸ்ட் 11, 1920) சைவ மறுமலர்ச்சியை உருவாக்கிய அறிஞர்களில் ஒருவர். பேச்சாளர், வழக்கறிஞர், சில காலம் நீதிபதியாக பணியாற்றினார். ஆங்கிலத்தில் சைவசித்தாந்த நூல்களை எழுதினார். 

திருச்சியில் பள்ளிப்படிப்பை முடித்த பின்னர் சென்னை மாநிலக் கல்லூரியில் சேர்ந்து 1884ல் பி.ஏ பட்டம் பெற்றார். 1886ல் சட்டத்தில் பட்டமும் பெற்றார். 1887 ல் சென்னை உயர்நீதிமன்ற வழக்கறிஞராக பதிவுசெய்து கொண்டார். மதுரையில் வழக்கறிஞராக பணியாற்றிய பின் திருப்பத்தூர் மாவட்ட முன்சீப் ஆக பதவியேற்றார். பல வழக்குகளில் ஆங்கில அரசுக்கு ஒத்துப் போகும் நிலையை அவர் எடுக்கவில்லை என்பதனால் விசாரணை செய்யப்பட்டு பதவி நீக்கம் செய்யப்பட்டார். அதன் பின்பு மீண்டும் மதுரையிலேயே வழக்கறிஞராகப் பணியாற்றினார்.

1884ல் லட்சுமியம்மாளை மணந்தார். இவருக்கு ஒரு மகன் மூன்று பெண்கள். இவரது மகன் ராமநாதன் சைவ சித்தாந்தத்தின் ஆர்வம் உடையவராக அறியப்பட்டிருந்தார். இவர் மதுரையில் ஆகஸ்ட் 11, 1920 அன்று புற்றுநோயால் மரணம் அடைந்தார்.




</doc>
<doc id="116555" url="https://ta.wikipedia.org/wiki?curid=116555" title="கிரிஸ்டி தாம்சன்">
கிரிஸ்டி தாம்சன்

கிரிஸ்டி தாம்சன் ("Kirstie Thomson", பிறப்பு: அக்டோபர் 21 1988), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் நான்கு ஒருநாள் பன்னாட்டுத் துடுப்பாட்டப் போட்டிகளிலும், மூன்று இருபது20 துடுப்பாட்டப் போட்டிகளிலும் கலந்து கொண்டுள்ளார். தென்னாப்பிரிக்கா பெண்கள் தேசிய அணி உறுப்பினராக 2009/10 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116556" url="https://ta.wikipedia.org/wiki?curid=116556" title="ரிஸ்டா ஸ்டூப்">
ரிஸ்டா ஸ்டூப்

ரிஸ்டா ஸ்டூப் ("Rista Stoop", பிறப்பு: அக்டோபர் 7 1970), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் நான்கு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். தென்னாப்பிரிக்கா பெண்கள் தேசிய அணி உறுப்பினராக 1997ல், ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116557" url="https://ta.wikipedia.org/wiki?curid=116557" title="ஏஞ்செலீக் டாய்">
ஏஞ்செலீக் டாய்

ஏஞ்செலீக் டாய்‎ ("Angelique Taai ", பிறப்பு: மார்ச்சு 31 1987), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 13 ஒருநாள் பன்னாட்டுத் துடுப்பாட்டப் போட்டிகளி லும், ஏழு இருபது20 துடுப்பாட்டப் போட்டிகளிலும் கலந்து கொண்டுள்ளார். 2004/05-2010/11 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116558" url="https://ta.wikipedia.org/wiki?curid=116558" title="ரொசேல் ஷீப்பெர்ஸ்">
ரொசேல் ஷீப்பெர்ஸ்

ரொசேல் ஷீப்பெர்ஸ் ("Rozelle Scheepers", பிறப்பு: செப்டம்பர் 27 1974), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். 2000 ல், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116559" url="https://ta.wikipedia.org/wiki?curid=116559" title="அனிலி மின்னி">
அனிலி மின்னி

அனிலி மின்னி ("Annelie Minny", பிறப்பு: நவம்பர் 15 1986), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 14 ஒருநாள் பன்னாட்டுத் துடுப்பாட்டப் போட்டிகளி லும், ஐந்து இருபது20 துடுப்பாட்டப் போட்டிகளிலும் கலந்து கொண்டுள்ளார். 2006/07-2008 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116560" url="https://ta.wikipedia.org/wiki?curid=116560" title="டெப்பி ஹுக்ஹிஸ்">
டெப்பி ஹுக்ஹிஸ்

டெப்பி ஹுக்ஹிஸ் ("Debby Hughes", பிறப்பு: ஆகத்து 23 1977), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997 ல், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116561" url="https://ta.wikipedia.org/wiki?curid=116561" title="சந்திரி பிரிட்ஸ்">
சந்திரி பிரிட்ஸ்

சந்திரி பிரிட்ஸ் ("Shandre Fritz", பிறப்பு: சூலை 21 1985), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 35 ஒருநாள் பன்னாட்டுத் துடுப்பாட்டப் போட்டிகளி லும், 13 இருபது20 துடுப்பாட்டப் போட்டிகளிலும் கலந்து கொண்டுள்ளார். 2003-2010/11 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116562" url="https://ta.wikipedia.org/wiki?curid=116562" title="லொனில் டி பீர்">
லொனில் டி பீர்

லொனில் டி பீர் ("Lonell de Beer", பிறப்பு: சூன் 12 1980), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 11 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2004/05-2007 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116563" url="https://ta.wikipedia.org/wiki?curid=116563" title="அல்தா கொட்சி">
அல்தா கொட்சி

அல்தா கொட்சி ("Alta Kotze", பிறப்பு: திசம்பர் 4 1971), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 15 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997-1998/99 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116564" url="https://ta.wikipedia.org/wiki?curid=116564" title="லெவோனா லிவிஸ்">
லெவோனா லிவிஸ்

லெவோனா லிவிஸ் ("Levona Lewis", பிறப்பு: நவம்பர் 15 1972), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒன்பது ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1998/99-2000/01 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116565" url="https://ta.wikipedia.org/wiki?curid=116565" title="ஹெலின் டேவிஸ்">
ஹெலின் டேவிஸ்

ஹெலின் டேவிஸ் ("Helen Davies", பிறப்பு: சூலை 29 1966), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 25 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997-2000/01 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116567" url="https://ta.wikipedia.org/wiki?curid=116567" title="மரிசேன் காப்">
மரிசேன் காப்

மரிசேன் காப் ("Marizanne Kapp", பிறப்பு: சனவரி 27 1990), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஏழு ஒருநாள் பன்னாட்டுத் துடுப்பாட்டப் போட்டிகளிலும், ஆறு இருபது20 துடுப்பாட்டப் போட்டிகளிலும் கலந்து கொண்டுள்ளார். 2008/09-2010/11 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116568" url="https://ta.wikipedia.org/wiki?curid=116568" title="டெபீ கார்">
டெபீ கார்

டெபீ கார் ("Debbie Carr", பிறப்பு: ஆகத்து 23 1977), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1998/99 ல், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116569" url="https://ta.wikipedia.org/wiki?curid=116569" title="மசபாடா கிளாஸ்">
மசபாடா கிளாஸ்

மசபாடா கிளாஸ் ("Masabata Klaas", பிறப்பு: பிப்ரவரி 3 1991), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஒருநாள் பன்னாட்டுத் துடுப்பாட்டப் போட்டியிலும், ஆறு இருபது20 துடுப்பாட்டப் போட்டிகளிலும் கலந்து கொண்டுள்ளார். 2010/11 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116571" url="https://ta.wikipedia.org/wiki?curid=116571" title="லியான் சின்">
லியான் சின்

லியான் சின் ("Lynn Sing", பிறப்பு: அக்டோபர் 29 1961), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். 1997 ல், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116572" url="https://ta.wikipedia.org/wiki?curid=116572" title="ஆலி கைலார்ஸ்">
ஆலி கைலார்ஸ்

ஆலி கைலார்ஸ் ("Ally Kuylaars", பிறப்பு: மே 17 1971), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 23 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997-2000/01 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116574" url="https://ta.wikipedia.org/wiki?curid=116574" title="லிண்டா ஒலிவர்">
லிண்டா ஒலிவர்

லிண்டா ஒலிவர் ("Linda Olivier", பிறப்பு: ஏப்ரல் 17 1965), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 28 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997/98, 2000/01 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116575" url="https://ta.wikipedia.org/wiki?curid=116575" title="லெஸ்லி கொகி">
லெஸ்லி கொகி

லெஸ்லி கொகி ("Leslie Korkie", பிறப்பு: ஆகத்து 29 1969), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஏழு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997-1998/99 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116576" url="https://ta.wikipedia.org/wiki?curid=116576" title="கிம் பிரைஸ்">
கிம் பிரைஸ்

கிம் பிரைஸ் ("Kim Price", பிறப்பு: திசம்பர் 9 1962), முன்னாள் தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 26 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997-2000/01 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116577" url="https://ta.wikipedia.org/wiki?curid=116577" title="தமரா ரீவிஸ்">
தமரா ரீவிஸ்

தமரா ரீவிஸ் ("Tamara Reeves", பிறப்பு: ஏப்ரல் 17 1982), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் நான்கு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2001/02-2004/05 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116578" url="https://ta.wikipedia.org/wiki?curid=116578" title="டேன் வான் நீக்கெர்க்">
டேன் வான் நீக்கெர்க்

டேன் வான் நீக்கெர்க் ("Dane van Niekerk", பிறப்பு: மே 14 1993), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 10 ஒருநாள் பன்னாட்டுத் துடுப்பாட்டப் போட்டிகளி லும், 12 இருபது20 துடுப்பாட்டப் போட்டிகளிலும் கலந்து கொண்டுள்ளார். 2009 - 2010/11 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116579" url="https://ta.wikipedia.org/wiki?curid=116579" title="எடுவார்ட் மனே">
எடுவார்ட் மனே

எடுவார்ட் மனே ("Édouard Manet", ஜனவரி 23,1832 - ஏப்ரல் 30, 1883) பிரான்சு நாட்டைச் சேர்ந்த ஓர் ஓவியர். 19ஆம் நூற்றாண்டில் நவீன வாழ்க்கையைச் சித்தரிக்கும் ஓவியங்களை வரைந்த ஓவியர்களில் இவரும் ஒருவர். மேற்கத்திய ஓவியப் பாணி யதார்த்தவாதம்/இயல்பித்திலிருந்து உணர்வுப்பதிவுவாதம் பாணிக்கு மாறக் காரணமானவர். இவர் தொடக்க காலத்தில் வரைந்த சிறந்த ஓவியங்கள் “தி லஞ்சியன் ஆன் தி கிராஸ் (Le déjeuner sur l'herbe) மற்றும் ஒலிம்பியா (Olympia) ஆகும். இவரது ஓவியங்கள் பெரும் சர்ச்சைக்குரியனவாக அப்போது இருந்தாலும், இளம் ஓவியர்கள் இவரது “இம்பரஷனிஸம்“ போல வரையத் தொடங்கினர். இன்றைக்கு இது வாட்ஷெட் ஓவியங்கள் எனப்படுகின்றன. இதுவே, “மாடர்ன் ஆர்ட்“ எனப்படும் நவீன ஓவியத்திற்கு வித்திட்டது.

மனே அரசியலுக்கு மிகவும் நெருக்கமான ஒரு செல்வந்தர் குடும்பத்தில் பிறந்தார். எனினும், வேறெந்த துறையிலும் அவருக்கு நாட்டமில்லை. ஒரு தலைசிறந்த ஓவியராக வேண்டும் என்பதே அவரது கனவாக இருந்தது. அவரின் வாழ்நாளின் கடைசி 20 ஆண்டுகளில் வரைந்த ஓவியங்கள், அவர் எவ்வாறு பிற மாபெரும் ஓவியர்களின் பாணியிலிருந்து வேறுபட்டு தனக்கென்று ஒரு புதுமையான தனிப்பாணியை உருவாக்கிக் கொண்டார் என்பதைக் காட்டுகின்றன. இதனால், பிற்பாடு தோன்றிய ஓவியர்களின் ஓவியங்களில் இவரது தாக்கம் இருந்தது.

எடுவார்ட் மனே 21.1.1832ஆம் நாள் பாரீசில் சமூகத்தில் உயர்ந்த அந்தஸ்து பெற்ற ஒரு செல்வந்தர் குடும்பத்தில் பிறந்தார். அவரது தாயார் யுஜேனி-டெஸிரே ஃபுர்னியர் ஸ்வீடன் நாட்டு அரச குடும்பத்தைச் சேர்ந்த ஷார்லஸ் பெர்னாதோத் என்பவரின் மகள் ஆவார். அவரது தந்தையார் அகஸ்த் மனே ஒரு பிரஞ்சு நீதிபதி. ஆகவே, அவர் தம் மகன் எடுவார்ட் மனே சட்டத் துறையில் பணிபுரிய வேண்டும் என்று எதிர்பார்த்தார். அவரது மாமன் ஷார்லஸ் ஃபுர்னியர் அவர் ஓவியம் பயிலுவதற்கு ஊக்கம் அளித்தார். அவர் அவரை லூவ்ருக்கு (Louvre) அழைத்துச் செல்வார். 1841ஆம் ஆண்டு அவரை காலேஸ் ரோலின் இடைநிலைப் பள்ளியில் சேர்த்தனர். 1845ஆம் ஆண்டு அவரது மாமனின் யோசனையின்படி ஒரு ஓவிய சிறப்பு வகுப்பில் சேர்ந்தார். அவ்விடத்தில்தான், தமது நீண்டகால வாழ்நாள் நண்பரும், பிற்காலத்தில் நுண்கலை அமைச்சராகவும் இருந்த அந்தோனின் புரூஸ்த்தை சந்தித்தார்.

1848ஆம் ஆண்டு அவர்தம் தந்தையின் யோசனைப்படி, அவர் பயிற்சிக் கப்பலில் ரியோ டி ஜெனய்ரோ சென்றார். அவர் கடற்படையில் சேருவதற்கான தேர்வில் இரண்டு முறை தோல்வியுற்றார். எனவே, அவரது தந்தையார் எடுவார்ட் மனேவின் விருப்பப்படி ஓவியக் கல்வி கற்க விட்டுவிட்டார். 1850-56 வரை தாமஸ் கூதூய்ர் என்ற ஓவிய ஆசிரியரிடம் ஓவியம் கற்றார். ஓய்வுநேரத்தில் லூவ்ருவில் உள்ள முன்னாள் ஓவிய ஆசிரியர்களின் ஓவியத்தைப் பார்த்து வரைந்தார்.

1853-56 வரை செருமனி, இத்தாலி, நெதர்லாந்து ஆகிய நாடுகளுக்கு சுற்றுப்பயணம் மேற்கொண்டார். அப்போது, டச்சு ஓவியரான பிரான்ஸ் ஹால்ஸ், ஸ்பானிய ஓவியர்களான திகோ வேலாஸ்குயிஸ், பிரான்ஸிஸ்கோ ஜோஸி டி கோயா ஆகியோரின் ஓவியங்களை உன்னிப்பாக கவனித்து வந்தார்.

1856-இல் மனே தமது சொந்த ஓவியக் கூடத்தைத் தொடங்கினார். இக்காலகட்டத்தில், தளர்ச்சியான தூரிகையைக் கொண்டு எளிய நடையில் ஓவியங்களைத் தீட்டினார். குஸ்தாவ் குர்பெத் என்ற ஓவியரின் அப்போதைய யதார்த்தப் பாணி ஓவியத்தை மனே பின்பற்றினார். அவர் The Absinthe Drinker (1858–59) என்ற ஓவியத்தை தீட்டினார். அத்துடன் பிச்சைக்காரர்கள், பாடகர்கள், நாடோடிகள், உணவுவிடுதியில் மக்கள், காளைமாட்டுச் சண்டை போன்ற ஓவியங்களையும் அவர் தீட்டினார். அவர்தம் தொடக்க காலத்தில், மதம், புராணம், வரலாறு சம்பந்தப்பட்ட ஓவியங்களை அவ்வளவாக தீட்டவில்லை எனலாம். உதாரணம், தற்போது சிகாகோ, ஆர்ட் இன்ஸ்டிடியுட்டில் உள்ள "கிறிஸ்ட் மாக்ட்" என்ற ஓவியம், நியுயார்க், மெட்ரோபாலிடன் மியுசியம் ஆஃப் ஆர்ட்டில் உள்ள "கிறிஸ்ட் வித் ஏஞ்சல்ஸ்" ஆகியவற்றை மட்டும் உதாரணமாகச் சொல்லலாம்.

மனேவின் தொடக்ககால ஓவிய பாணிக்கு "மியூசிக் இன் தி டுய்லெரிஸ்" ஓர் உதாரணமாகத் திகழ்கிறது. ஹால்ஸ், வேலேஸ்குய்ஸ் ஆகியோரின் தாக்கத்தை இதில் காணலாம். வாழ்நாள் பூராவும் அவருக்கு ஓய்வு என்ற தலைப்பில் ஆர்வம் இருந்தது என்பதற்கு இந்த ஓவியம் ஓர் எடுத்துக்காட்டு.

இந்த ஓவியம் முற்றிலுமாக முடிக்கப்படவில்லை என்று சிலர் கருதுகிறார்கள். என்றபோதிலும், அந்த காலத்தில் டுய்லெரிஸ் தோட்டம் எவ்வாறு இருந்தது என்பதையும், இசையும் உரையாடலும் எவ்வாறு இருந்தன என்பதையும் எவர் ஒருவரும் கற்பனை செய்து பார்க்கவியலும்.

இதில் மனே தமது நண்பர்கள், ஓவியர்கள், எழுதியவர்கள், கலைஞர்கள், இசைக்கலைஞர்கள் ஆகியோரையும் தமது உருவத்தையும் வடித்துள்ளார்.

இவரது தொடக்க காலத்திய பெரும் படைப்பு தி இலஞ்சியன் ஆன் தி கிராஸ் ஆகும். 1863ல் நடைபெற்ற ஓவியக் கண்காட்சியில் இதை காட்சிக்கு வைக்க பாரீஸ் ஸலோன் மறுத்துவிட்டது. அதே ஆண்டின் பிற்பகுதியில், இவ்வோவியத்தை ஸலோன் டி ரெபியுஸேவில் மனே காட்சிக்கு வைத்தார். 1863ல் மொத்தம் 4000 ஓவியங்களை காட்சிக்கு வைக்க பாரீஸ் ஸலோன் மறுத்துவிட்டது. ஆகவே, அவ்வாறு மறுக்கப்பட்ட ஓவியங்களைக் காட்சிக்கு வைக்க பேரரசர் மூன்றாம் நெப்போலியன் ஸலோன் டி ரெபியுஸேவைத் தொடங்கி வைத்தார்.

ஒன்றிணைந்த நிலையில் ஆடையுடன் இரண்டு ஆண்களையும் நிர்வாண நிலையில் ஒரு பெண்ணையும் அவர் வரைந்தது சர்ச்சைக்கு உள்ளானது. இவருக்கு முந்தைய இத்தாலி ஓவியர் ஜியோர்ஜயோன் அல்லது டைட்டியன் வரைந்த "பாஸ்ட்ரல் கான்செர்ட் (1510), தி டெம்பஸ்ட்" ஆகியவற்றை ஒத்திருந்தது.

மனே தமது "லஞ்சியன் ஆன் தி கிராஸ்" ஓவியத்தை அடுத்து இன்னொரு நிர்வாண நிலையில் படுத்திருக்கும் ஒரு பெண்ணின் உருவத்தை "ஒலிம்பியா" (1863) வரைந்தார். இந்நிலையானது டைட்டியனின் ஓவியமான "வீனஸ் ஆஃப் அர்பினோவை" (1538) ஒத்திருந்தது. மேலும், பிரான்ஸிஸ் கோயாவின் "தி நியுட் மஜா" (1800) போலவும் இருந்தது.

மனெட் மேல்தட்டு மக்களின் பொழுதுபோக்கு ந்டவடிக்கைகளை காட்டும் ஓவியங்களையும் வரைந்திருந்தார்.

மாஸ்க்டு பால் அட் ஓபரா மனெட் என்ற ஓவியத்தில் ஒரு விருந்தை மக்கள் உற்சாக கொண்டடுவதை காட்டுகிறது.முகமூடிகள் அணிந்த பெண்களயும் அவ்ர்களுடன் பேசும் ஆண்கள் நீண்ட தொப்பிகள் மற்றும் கருப்பு அங்கியை அணிந்த வண்ணம் வரைந்திருந்தார்.

"ரேஸ் ஆப் லாங்க்கேம்ப்" என்ற ஓவியத்தில் ஓட்டப்பந்தயங்களில் முன்னோக்கி சீற்றத்துடன் வரும் குதிரைகளை வரைந்திருந்தார்.

"ஸ்கேட்டிங்" என்ற ஓவியத்தில் நன்றாக உடையணிந்த ஒரு பெண் தரையில் நிற்பது போலவும் மற்றவர்கள் அவளின் பின்னால் உள்ள பனி தரையில் சறுக்கி விளையாடுவது போலவும் அமைக்கப்பட்டிருந்தது.

வியூ ஆஃப் இன்டர்நேஷ்னல் எக்ஸ்பிசன் என்ற ஓவியத்தில் ஒரு சர்வதேச கண்காட்சியில் பல வீரர்கள் ஓய்வெடுப்பது,ஜோடிகளுக்கு பேசுவது, குதிரையின் மீது உள்ள ஒரு பெண்,தோட்டக்காரர்,சிறுவன் மற்றும் ஒரு நாய் என நகரில் வசிக்கும் பல்வேறு தரப்பு மக்களையும் ஒரே ஓவியத்தில் கொண்டு வந்திருந்தார்.


Short introductory works:
Longer works:


</doc>
<doc id="116581" url="https://ta.wikipedia.org/wiki?curid=116581" title="பெலிண்டா டெர்மோட்டா">
பெலிண்டா டெர்மோட்டா

பெலிண்டா டெர்மோட்டா ("Belinda Dermota"), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1997/98 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116583" url="https://ta.wikipedia.org/wiki?curid=116583" title="தினேஷா தேவ்நாராயண்">
தினேஷா தேவ்நாராயண்

தினேஷா தேவ்நாராயண் ("Dinesha Devnarain", பிறப்பு: நவம்பர் 12 1988), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் நான்கு ஒருநாள் பன்னாட்டுத் துடுப்பாட்டப் போட்டிகளி லும், மூன்று இருபது20 துடுப்பாட்டப் போட்டிகளிலும் கலந்து கொண்டுள்ளார். 2008/09 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116586" url="https://ta.wikipedia.org/wiki?curid=116586" title="மிக்னான் டு பிரீஸ்">
மிக்னான் டு பிரீஸ்

மிக்னான் டு பிரீஸ் ("Mignon du Preez", பிறப்பு: சூன் 13 1989), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 14 ஒருநாள் பன்னாட்டுத் துடுப்பாட்டப் போட்டிகளி லும், எட்டு இருபது20 துடுப்பாட்டப் போட்டிகளிலும் கலந்து கொண்டுள்ளார். 2007 -2009 /10 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116587" url="https://ta.wikipedia.org/wiki?curid=116587" title="இந்தியவியல்">
இந்தியவியல்

இந்தியயியல் ("Indology") இந்தியத் துணைக்கண்டத்தின் பண்பாடு, மதம், சமூகவியல், வரலாறு ஆகியவற்றை ஆராயும் அறிவுத்துறை. இது ஒரு சிறப்புப்பெயரோ ஒழிய ஒரு தனி அறிவுத்துறை அல்ல.

இந்தியவியலின் உள்ளே இந்திய, பாகிஸ்தான், வங்காளம், நேபாளம், இலங்கை ஆகிய நாடுகளைப்பற்றிய ஆய்வுகளும் அடங்கும். பொதுவாக ஆரம்பகால ஜெர்மானிய அறிஞர்களைச் சுட்டவே இச்சொல் பயன்படுத்தப்பட்டது. இப்போது இப்பெயர் பொதுவாக கையாளப்படுவதில்லை. பதிலுக்கு தெற்காசிய ஆய்வுகள் என்ற சொல்லே புழக்கத்திலுள்ளது 

இந்தியயியல் இந்தியாவைப்பற்றி எழுதிய தொன்மையான பயணிகளின் குறிப்பில் இருந்தே தொடங்குகிறது. மெகஸ்தனிஸ் [கிமு 350–290 ] முதல் இந்தியவியலாளர் எனப்படுகிறார். ஆனால் பொதுவாக இந்தியாவைப்பற்றி எழுதிய ஐரோப்பியர்களையே இந்த வரிசை சுட்டுகிறது
நவீன இந்தியயியலின் தொடக்கப்புள்ளிகள் ஹென்றி தாமஸ் கோல்ப்ரூக் ("Henry Thomas Colebrooke"), வில்லியம் ஷெல்கெல் (August Wilhelm Schlegel) போன்றவர்கள். 1822ல் உருவான ஆசியவியல் கழகம் ("The Société Asiatique") இந்தியயியல் ஆய்வுகளுக்கு ஊக்கமளித்தது. வேந்திய ஆசியயியல் கழகம் ("Royal Asiatic Society") 1824 ல் உருவானது. ஜெர்மன் கீழையியல் கழகம் ("German Oriental Society") 1845ல் உருவாயிற்று . இவை இந்தியயியல் ஆய்வை மேலெடுத்தன 

இந்தியயியல் ஆய்வுகளில் பெரிய ஊக்கத்தை அளித்தது சம்ஸ்கிருத நூல்களின் மொழியாக்கமாகும். மாக்ஸ் முல்லரை தொகுப்பாசிரியாகக் கொண்டு 1879ல் ஆரம்பித்த கீழைநாட்டு புனித நூல்கள் மொழிபெயர்ப்பு வரிசை இந்தியவியல் ஆய்வுகளில் பெரிய முன்னேற்றமாக அமைந்தது.


</doc>
<doc id="116589" url="https://ta.wikipedia.org/wiki?curid=116589" title="மோஸ்லைன் டேனியல்ஸ்">
மோஸ்லைன் டேனியல்ஸ்

மோஸ்லைன் டேனியல்ஸ் ("Moseline Daniels", பிறப்பு: திசம்பர் 1 1990), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஒருநாள் பன்னாட்டுத் துடுப்பாட்டப் போட்டியிலும், ஒரு இருபது20 துடுப்பாட்டப் போட்டியிலும் கலந்து கொண்டுள்ளார். 2010 ல், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116590" url="https://ta.wikipedia.org/wiki?curid=116590" title="சி. வேலுசுவாமி">
சி. வேலுசுவாமி

சி. வேலுசுவாமி (பி: 1927, இறப்பு: மே 24 2008) மலேசியாவில் மூத்த எழுத்தாளர்களுள் ஒருவராவார். சந்திரன், கவிதைப்பித்தன், குமரன், சரவணபவன் எனும் புனைப்பெயர்களில் எழுதிவரும் இவர் அச்சு வசதியும் ஊடக வளர்ச்சியும் மிக அரிதாக இருந்த தொடக்க காலத்திலேயே உண்மையான தமிழ் மொழி பண்பாட்டு அர்ப்பணிப்பு உணர்வுடன் தமிழ் வளர்ச்சிக்கு வித்திட்ட முன்னோடியுமாவார். மேலும் இவர் ஒரு ஆசிரியருமாவார். மேலும் இவர் 1962ல் துணைத் தலைமை ஆசிரியராகவும் நியமிக்கப்பட்டார். இவர் தமது இலக்கிய, சமயப் பணிகளுக்காகப் பல்வேறு பரிசுகளும், விருதுகளும் பெற்றுள்ளார்.
1948 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். சிறுகதைகள், கட்டுரைகள், கவிதைகள், நாடகங்கள், நடிப்பு பயிற்சிகள், பாடல்கள் ஆகியவற்றை எழுதியும் நடித்தும் பாடியுமுள்ளார். மேலும் மொழிபெயர்ப்புகளையும் திருக்குறள் பாக்களை மலாய் மொழியில் மொழிபெயர்ப்பு செய்தும் வெளியிட்டுள்ளார். இவரின் ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.
நூல்கள்



</doc>
<doc id="116591" url="https://ta.wikipedia.org/wiki?curid=116591" title="ஹன்ரி ஸ்ரைடொம்">
ஹன்ரி ஸ்ரைடொம்

ஹன்ரி ஸ்ரைடொம் ("Hanri Strydom", பிறப்பு: நவம்பர் 7 1980), தென்னாப்பிரிக்கா பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் நான்கு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2000/01-2003/04 பருவ ஆண்டுகளில், தென்னாப்பிரிக்கா பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116592" url="https://ta.wikipedia.org/wiki?curid=116592" title="ப. வேலு">
ப. வேலு

ப. வேலு (பிறப்பு: சூலை 20 1938) மலேசியாவில் எழுத்தாளர்களுள் ஒருவராவரான இவர் "செ.ப. இளவாணன்" எனும் புனைப்பெயரில் எழுத்துலகில் நன்கறியப்பட்டவர்.
1956 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் கட்டுரைகள், கவிதைகள், இசைப் பாடல்கள் எழுதியுள்ளார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.
"சூரியன்" இதழினால் சிறந்த கவிஞர் எனத் தங்கப் பதக்கமும் (1999), "கவித் தென்றல்" என்ற விருதும் (2002) அளிக்கப்பட்டுள்ளார்.


</doc>
<doc id="116603" url="https://ta.wikipedia.org/wiki?curid=116603" title="இலக்கணம் - சொல்விளக்கம்">
இலக்கணம் - சொல்விளக்கம்

இலக்கணம் () என்னும் சொல் இலக்கு+அண்+அம் என்னும் சொற்களின் கூட்டு. 

இலக்கு என்பது இலங்குவது அதாவது துலங்குவது. 

அண் என்பது அண்மை என்னும் நெருக்கத்தை உணர்த்தும்.
அண்ணன் என்னும் சொல்லோடு தொடர்புடையது. 
இது வேளாண்மை, தாளாண்மை என்னும் சொற்களில் ‘ஆண்மை’ சேர்ந்திருப்பது போன்றது. 
இலக்கணம் என்னும் சொல்லில் சேர்ந்திருக்கும் ‘அணம்’ (அண்+அம்) அண்மை (அண்+ம்=அண்ம்+ஐ) என்பதன் மற்றொரு வடிவம். 

‘அண்’ என்னும் வேர்ச்சொல்லிலிருந்து தோன்றிய மற்றொரு பொருள் அணி. ஆடையணிகள் நமக்குத் தெரியும். 
மாந்தர் அணிந்துகொள்வது அணி. 
மொழி அணிந்துகொள்வது அணம். 
மொழி இலக்காக, விளக்கமாக அணிந்துகொண்டிருப்பது இலக்கணம்.

இலக்கம் என்னும் தொல்காப்பியருக்கு முன்பிருந்தே தமிழ்மொழி வழக்கில் இருந்தது. 
தொல்காப்பியர் இதனை ‘எல்லே இலக்கம்’ என்று விளக்கும்போது பயன்படுத்தியுள்ளார். 
‘இலக்கம்’ என்னும் பொருளில் ‘எல்’ என்னும் இடைச்சொல் பயன்படும் என்பது அவர் கருத்து. 

தொல்காப்பியர் குறிப்பிடும் இலக்கம் என்னும் சொல் இலங்குதலைக் குறிக்கும். 
இலங்குதல் என்பது விளங்குதல். 
விளங்குவதும் விளங்கச் செய்வதும் விளக்கம். 
அதுபோல இலங்குவதும் இலங்கச் செய்வதும் இலக்கம். 

இலங்குமலை இவங்குவளை இலங்குமணி இலங்குவாள் இலங்குவன போன்ற ஐம்பதுக்கும் மேற்பட்ட பழமையான சொல்லாட்சிகளை எண்ணுவோம்.

இலக்கம் என்னும் தமிழ்ச்சொல் வேறு. லட்சியம் என்னும் வடமொழிச்சொல் வேறு. இலக்கம் என்னும் சொல்லுக்கு இலங்குதல் என்று பொருள். லட்சியம் என்னும் சொல்லுக்குக் குறிக்கோள் என்பது பொருள்.


</doc>
<doc id="116612" url="https://ta.wikipedia.org/wiki?curid=116612" title="மார்பு">
மார்பு

மார்பு அல்லது நெஞ்சு "(, , )" என்பது மனிதன் மற்றும் இதர விலங்கினங்களின் உடல்கூற்றிலுள்ள ஒரு பாகம் ஆகும் . இது சில நேரங்களில் தோரக்சு என்றும் அழைக்கப்படுகிறது.

இது கழுத்துக்கும் வயிற்றுக்கும் இடைப்பட்ட பகுதியில் மார்பு அமைந்துள்ளது. முக்கிய உள்ளுறுப்புகளைக் காக்கும் பொருட்டு மார்பெலும்புகள் மற்றும் தோள்பட்டை எலும்புகளுடன் பிணைக்கப்பட்டு கூடு போன்ற அமைப்பில் உள்ளது. மார்புப்பகுதியையும் வயிற்றுக்குழியையும் பிரிக்கும் பகுதியாக பிறிமென்றகடு காணப்படுகிறது.

மார்பு கீழ்காணும் உள்ளுறுப்புகளை உள்ளடக்கியது:
இவற்றை எலும்புகள், மார்புத் தசைகள் மற்றும் தோல் கொண்ட அமைப்பு மூடியுள்ளது.
புறத்தோற்றத்தில் ஆண்களுக்கு மார்புத்தசைகளும் மார்புக் காம்புகளும் உள்ளன, பெண்களுக்கு பால் சுரப்பிகளும், மார்புக் காம்புகளும் உள்ளன.

மனிதனில் மார்பு சார்ந்த நோய்களில் முக்கியமானது மார்புவலி அல்லது நெஞ்சுவலி ஆகும். மார்பகப் புற்று நோய் பெண்களைப் பாதிக்கும் முக்கிய நோய் ஆகும்.


</doc>
<doc id="116613" url="https://ta.wikipedia.org/wiki?curid=116613" title="நவிக்கட்">
நவிக்கட்

நவிக்கட் வரையறுக்கப்பட்ட பிறிமியம் சைப டெக் நிறுவனத்தால் வழங்கப்படும் வரைகலைச் சூழல் தரவுத் தள முகாமைத்துவ மென்பொருள் ஆகும். இது மையெசுக்யூயெல், ஆரக்கிள், சீக்குவல்லைட், போஸ்ட்கிறீசீக்குவல் ஆகிய தரவுத் தளங்களை ஆதரிக்கிறது. இது எக்ஸ்புளோளரைப் போல அதே கணினியில் உள்ள தரவுத் தளத்திற்கோ அல்லது அதே வலையமைப்பில் உள்ள பிறிதொரு கணினியில் உள்ள தரவுத்தளத்தையோ நிர்வாகிக்க உதவிசெய்கிறது. தரவுத்தள நிர்வாகிகள், நிரலாக்கர்கள் போன்ற பல்வேறுபட்ட பாவனையாளர்களைக் கருத்திற்கொண்டே இம்மென்பொருள் உருவாக்கப்பட்டுள்ளது. 

ஆரம்பத்தில் 2001 ஆம் ஆண்டில் 6 மாதங்களில் ஹாங்ஹாங் விஞ்ஞான தொழில்நுட்பப் பல்கலைகழக மாணவர்களால் வெளியிடப்பட்டது. மைசீக்குவல் நிறுவல்களை இலகுவாக நிர்வாகிப்பதே இதன் பிரதான இலக்காக இருந்தது. 2008 ஆம் ஆண்டில் மைசீக்குவலிற்கான நவிக்கட் ஹாங்ஹாங் தகவற் தொழில்நுட்பத்தின் சிறந்த வணிக விருதையும், வணிகரீதியாக சிற்ந்த பொருளுக்கான விருதையும் பெற்றுகொண்டது. 

நவிக்கட் மைக்ரோசாப்ட் விண்டோஸ், ஆப்பிள் மாக் ஓஸ் X, லினக்ஸ் இயங்குதளங்களில் இயங்குகிறது. இம்மென்பொருளை வாங்கி ஆங்கிலம், பிரெஞ்சு, ஜேர்மன், கொரிய, போலிஷ், இலகுவாக்கப்பட்ட சீனம், பாரம்பரிய சீனம் ஆகிய மொழிகளிற் பயனபடுத்த இயலும். 

அதிகாரப்பூர்வமாக மார்ச் 2003 இல் வெளிவந்தது. முதலாவது பதிப்பு மைக்ரொசாப்ட் விண்டோஸ் இயங்குதளத்திலேயே இயங்கியது. தொடர்ந்து 2003 ஆன் ஆண்டில் ஜூன் மாதத்தில் ஆப்பிள் கணினிகளுக்காகவும் அக்டோபர் மாதத்தில் லினக்ஸ் கணினிகளுக்காக வெளிவந்தது. 

பிறிமியம் சாப்ட் தமது மென்பொருட்களை மையெசுக்யூயெல்லுடன் நிறுத்திக்கொள்ளாது போஸ்ட்கிறீசீக்குவலிற்கும் விரிவுபடுத்திக்கொண்டனர். விண்டோஸ் இயங்குதளத்திற்கான போஸ்ட்கிறீசீக்குவல் அக்டோபர் 2005 இலும் ஆப்பிள் கணினிகளுக்காக ஜுன் 2006 இலும் வெளியிடப்பட்டது. லினக்ஸ் கணினிகளுக்க்கான போஸ்ட்கிறிசீக்குவல் 3 வருடங்களின் பின்னர் ஆகஸ்டு 2009 இல் வெளியிடப்பட்டது. 

ஆகஸ்டு 2008 இல் விண்டோஸ், ஆப்பிள் கணினிகளுக்கான நவிக்கட்டை உருவாக்கியதன் மூலம் நவிக்கட் தன்னைப் பெருப்பித்துக்கொண்டது. இதைத்தொடர்ந்து அடுத்த ஆண்டு ஆகஸ்டு பகுதியில் லினக்ஸ் பணிச்சூழலிற்கான பதிப்பு வெளியிடப்பட்டது. 

விண்டோஸ், மாக் ஓஸ் X பதிப்புகளுக்கான மாக் ஓஎஸ் X ஏப்ரல் 2009 இல் ஒரே நேரத்தில் வெளியிடப்பட்டது. லினக்ஸ் பணிச்சூழலுக்கான பதிப்பு அதே ஆண்டில் இரண்டு மாதத்தில் வெளியிடப்பட்டது. நவிக்கட் பிறிமியம் பதிப்பின் பயன்பாட்டைக்கூட்டுவதற்காக எஸ்கியூலைட் ஐயும் உள்ளிணைத்துக் கொண்டது. </ref>
In April 2010, Navicat Premium began including Navicat for SQLite starting from version 9 to expand the usability of Navicat Premium.

2009 ஆம் ஆண்டில் பிறிமியம் சாப்ட் நவிக்கட் பிறிமியம் பதிப்பை வெளியிட்டது. இதன் மூலம் இதன் முந்தைய பதிப்புக்கள் எல்லாவற்றையும் ஒரே பதிப்பாக்குவதுடன் மைசீக்குவல், ஆரக்கிள், போஸ்ட்கிறீசிக்குவல் போன்ற பல்வேறு தரவுத்தளங்களையும் ஒரே நேரத்தில் இணைந்து தரவுகளைக் கையாள வழிசெய்தது. நவிக்கட் பிறிமியம் மைக்ரோசாப்ட் விண்டோஸ், ஆப்பிள் மாக் ஓஎஸ் எக்ஸ், லினக்ஸ் போன்ற ஒன்றிற்கு மேற்பட்ட இயங்குதளங்களில் இருந்து தரவுத்தளங்களைக் கையாள வழிசெய்தது. ஏப்ரல் 2010 இல் நவிக்கட் 9 ஆம் பதிப்பு வெளியிடப்பட்டது இது எக்ஸ்கியூலைட் தரவுத்தளத்திற்கான இணைப்பையும் கொண்டிருந்தது. நவம்பர் 2010 இல் மைக்ரோசாப்ட் சீக்குவல் சர்வருடனும் இணைப்பை ஏற்படுத்தும் வசதி கிடைத்தது. ஜனவரி 2011 இல் சீக்குவல் அஸ்சியூவர் உடனான வசதியும் ஏற்படுத்திக் கொடுக்கப்பட்டது. 

மெல்லிய நவிக்கட் எனப்பொருள்படும் நவிக்கட் லைட் அக்டோபர் 2007 வணிகநோக்கல்லாத பயன்பாட்டிற்காக வெளியிடப்பட்டது. அதற்குமுன்னதாக நவிக்கட் வணிகரீதியான பயன்பாட்டிற்குமாத்திரமே வெளியிடப்பட்டது. இது பிறிமியம் பதிப்பும் உள்ள பார்வைகள் (வியூ - View), கோப்புக்களை வடிக்கட்டுதல் (Record Filtering), வினவுதலை வரைகலைஇடைமுகம் ஊடாக உருவாக்குதல் (visual query building), தரவுத்தளத்தின் ஆவணப்படுத்தலை ஏற்றுமதி செய்யவோ அல்லது இறக்குமதி செய்யவோ உதவுகிறது. 

நவிக்கட்டின் ஆகப்பிந்தைய சேர்க்கையான மைக்ரோசாப்ட்டின் யெசுக்யூயெல் சர்வரே ஆகும். நவிக்கட் விண்டோஸ், ஆப்பிள் கணினிகளில் மைக்ரோசாப்ட் யெசுக்யூயெல் சர்வரை ஆதரிக்கிறது. ஜனவரி 2011 இல் சீக்குவர் அசியூவர் இன் ஆதரவும் சேர்க்கப்பட்டது. 

இதிலுள்ள குறிப்பிட்ட சில வசதிகள். :


இயங்குதளங்களிற்கு ஏற்ப நவிக்கட்டின் வசதிகள் மாறுபடும். 

நவிக்கட் மைசீக்குவலின் மாற்றுப்பதிப்புக்களையும் ஆதரிக்கும்.

கீழுள்ள அட்டவணை நவிக்கட் வெளியீட்டின் பதிப்புகளையும் வசதிகளையும் காட்டுகிறது.


</doc>
<doc id="116614" url="https://ta.wikipedia.org/wiki?curid=116614" title="வெளிப்பாடு (ஒளிப்படவியல்)">
வெளிப்பாடு (ஒளிப்படவியல்)

ஒளிப்படவியலில், வெளிப்பாடு ("exposure") என்பது ஒரு ஒளிப்படம் எடுக்கும் போது அந்த ஊடகத்தின் (படச்சுருள் அல்லது ஒளிஉணரி) மீது விழும் மொத்தஒளியின் அளவு ஆகும். வெளிப்பாடு லக்சு நொடிகளில் அளவிடப்படுகிறது, இது குறிப்பிட்ட பகுதியின் மேல் வெளிப்பாடு மதிப்பு (EV) மற்றும் காட்சி ஒளிர்வில் இருந்து கணக்கிடப்படுகிறது.

புகைப்பட மொழியில், வெளிப்பாடு பொதுவாக ஒரு ஷட்டர் சுழற்சியை குறிக்கிறது. உதாரணமாக: நீண்ட வெளிப்பாடு, போதுமான குறைந்த செறிவு ஒளியை கைப்பற்ற ஒற்றை, நீடித்த ஷட்டர் சுழற்சியை குறிக்கிறது, அதேவேளை பல்வெளிப்பாடு ஒரு ஒளிப்படத்தை உருவாக்க இரண்டு அல்லது மேற்பட்ட தனி வெளிப்பாடுகளை அதன் மேல் பதித்தலை குறிக்கிறது. ஒரே படச்சுருள் வேகத்திற்கு, திரட்டப்பட்ட ஒளிஅளவை வெளிப்பாடு (H) இரு சந்தர்ப்பத்திலும் ஒரே அளவில் இருக்க வேண்டும்.

ஒளிஅளவை அல்லது ஒளிரும் வெளிப்பாடு ஒரு குறிப்பிட்ட வெளிப்பாட்டு நேரத்தில் குறித்த மேற்பரப்பில் பயன்படுத்தப்பட்டிருக்கின்ற கட்புல ஒளிஆற்றலின் (ஒளிர்வு சார்பு(luminosity function) மூலமாக எடையிடப்பட்ட) மொத்த இயற்பியல் அளவு என வரையறுக்கப்படுகிறது:

அங்கு


"சரியான" வெளிப்பாடு என்பது புகைப்படக்கலைஞரின் நோக்கம் விளைவை அடைகிறது என்பதற்கான வெளிப்பாட்டை கருதலாம்.
ஓர் ஒளிப்படத்தின் முக்கிய பகுதிகள் அதிஉயர் பிரகசமாகவோ அல்லது வெள்ளை அடிக்கப்பட்டிருந்தால் அப்படம் அதி வெளிப்பாட்டிற்கு உட்பட்டது எனப்படும். . ஓர் ஒளிப்படத்தின் முக்கியமான பகுதிகள் இருண்டதாக அல்லது நிழல் பட்டதாக இருந்தால் அப்படம் குறை வெளிப்பாடிற்கு உட்பட்டது எனப்படும். 
ஓர் ஒளிப்படத்தின் சரியான வெளிப்பாடு ஓர் காட்சியை படம் எடுக்கையில் ஒளிப்படக்கருவியின் உள்விழும் ஒளியின் அளவில் உள்ளது, ஒளிப்படக் கருவி பெறும் ஒளியின் அளவு அதன் நுண்துளையின் அளவு, அது திறந்து மூட எடுக்கும் நேரம், ஒளிப்பட உணரியின் உணர்தன்மையால் தீர்மானிக்கப்படுகிறது.


</doc>
<doc id="116615" url="https://ta.wikipedia.org/wiki?curid=116615" title="நயின் அபிதி">
நயின் அபிதி

நயின் அபிதி ("Nain Abidi", பிறப்பு: மே 23 1985), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 21 பெண்கள் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2006 - 2009 ல், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116616" url="https://ta.wikipedia.org/wiki?curid=116616" title="அல்மாஸ் அக்ரம்">
அல்மாஸ் அக்ரம்

அல்மாஸ் அக்ரம் ("Almas Akram", பிறப்பு: ஏப்ரல் 15 1988), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 12 பெண்கள் ஒருநாள் பன்னாட்டுத் துடுப்பாட்டப் போட்டிகளிலும், 4 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2008 - 2009/10 பருவ ஆண்டுகளில் பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116617" url="https://ta.wikipedia.org/wiki?curid=116617" title="பதூல் பாத்திமா">
பதூல் பாத்திமா

பதூல் பாத்திமா ("Batool Fatima", பிறப்பு: ஆகத்து 14 1982), பாக்கித்தான் பெண்கள் தேர்வுத் துடுப்பாட்ட அணியின் அங்கத்தினர். இவர் 1 பெண்கள் தேர்வுத் துடுப்பாட்டப் போட்டிகளிலும், 50 பெண்கள் ஒருநாள் பன்னாட்டுத் துடுப்பாட்டப் போட்டியிலும், 9 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2004 ல் பாக்கித்தான் பெண்கள் தேசிய அணி உறுப்பினராக பெண்கள் தேர்வுத் துடுப்பாட்டப் போட்டியிலும், 2001-2009/10 பருவ ஆண்டுகளில், பெண்கள் ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116618" url="https://ta.wikipedia.org/wiki?curid=116618" title="அரவான்">
அரவான்

அரவான் இந்து காப்பியமான மகாபாரதத்தில் தோன்றும் ஒரு சிறிய கதாபாத்திரம். இவர் இரவன், இராவத் மற்றும் இராவந்த் என்றும் அறியப்படுகிறார். அரவான் பாண்டவ இளவரசன் அருச்சுனன் (மகாபாரதத்தின் முக்கிய கதாநாயகர்களில் ஒருவர்) மற்றும் நாக இளவரசி உலுப்பி ஆகியோரின் மகன். அரவான் கூத்தாண்டவர் வழிபாட்டு மரபின் முக்கியக் கடவுளாக உள்ளார். ”கூத்தாண்டவர்” என்பது இந்த வழிபாட்டு மரபில் அரவானுக்கு வழங்கப்படும் பொதுவான பெயர். திரௌபதி வழிபாட்டு மரபிலும் இவர் முக்கியப் பங்கு வகிக்கிறார். இந்த இரண்டு வழிபாட்டு மரபுகளும் தென்னிந்தியாவில் அரவானைக் கிராம தெய்வமாக வழிபடும் பகுதிகளிலிருந்து தோன்றியவை. அரவான், "அலி" என்று அழைக்கப்படும் திருநங்கைகள் (இவர்கள் தென்னிந்தியாவில் "அரவாணி" என்றும், தெற்கு ஆசியா முழுவதும் "ஹிஜிரா" என்றும் அறியப்படுகின்றனர்) சமூகத்தின் காவல் தெய்வமுமாவார்.

மகாபாரதக் காப்பியத்தின் முக்கியக் கருப்பொருளான, 18 நாட்கள் நடைபெற்ற குருட்சேத்திரப் போரில் (மகாபாரதப் போர்) அரவான் வீரமரணம் அடைவதாக மகாபாரதம் சித்தரிக்கிறது. போரில் பாண்டவர்கள் வெற்றி பெறுவதற்குக் காளி அருள் வழங்க வேண்டும் என்பதற்காக அரவான் தன்னையே பலி கொடுத்ததைச் சிறப்பிக்கும் மரபும் தென்னிந்திய சமூகத்தில் உள்ளது. தன்னையே பலி கொடுத்ததற்காகக் கிருஷ்ணர் அரவானுக்கு வழங்கிய மூன்று வரங்களில் ஒன்றே கூத்தாண்டவர் வழிபாட்டு மரபின் மையமாக உள்ளது. அரவான், தான் இறப்பதற்கு முன்பு திருமணம் செய்து கொள்ள வேண்டும் என்று வேண்டிக்கொண்டார். மோகினி என்ற பெண் வடிவமாக மாறி கிருஷ்ணர் அரவானின் வேண்டுதலை நிறைவேற்றினார். இந்த நிகழ்வு, தமிழ்நாட்டில் உள்ள கூவாகம் என்ற இடத்தில் 18 நாள் திருவிழாவில் நினைவுகூரப்படுகிறது. இதில் முதலில் அரவானை திருநங்கைகளுக்கும் அந்த ஊரைச் சேர்ந்த அவருக்கு நேர்ந்துவிடப்பட்ட ஆண்களுக்கும் திருமணம் செய்து வைக்கின்றனர். அடுத்து அரவான் பலியிடல் நிகழ்த்தப்பட்டபின்னர் அவர்கள் விதவைக் கோலம் கொள்கின்றனர்.

தனது வெட்டுண்ட தலையில் உள்ள கண்களின் மூலம் மகாபாரதப் போர் முழுவதையும் பார்ப்பதற்குக் கிருஷ்ணர் அரவானுக்கு வழங்கிய மற்றொரு வரத்தைத் திரௌபதி வழிபாட்டு மரபு மையமாகக் கொண்டுள்ளது. மற்றொரு 18 நாள் திருவிழாவில், மகாபாரதப் போரைச் சித்தரிக்கும் சடங்குகளைப் பார்க்கும் வண்ணம் அரவானின் தலை கம்பத்தின் மேல் உயர்த்தி வைக்கப்படும். அலங்காரம் செய்த அரவானின் தலையே திரௌபதி கோவில்களிலுள்ள பொதுவான கடவுள் உருவமாகும். பெரும்பாலும் இந்தத் தலைகள் எளிதில் தூக்கிச் செல்லக்கூடிய வகையில் மரத்தால் செய்யப்பட்டவையாக இருக்கும். சிலநேரங்களில் கோவில் வளாகத்தில் இந்தத் தலைக்கு என்று சிறு கோவில் அமைக்கப்பட்டிருக்கும் அல்லது தீய சக்திகளிலிருந்து பாதுகாக்கும் காவலாகக் கோவில் கூரைகளின் மூலையில் அமைக்கப்பட்டிருக்கும். தன் வெட்டுண்ட தலையின் உருவமாகவே அரவான் வணங்கப்படுகிறார். அவர் தீராத நோய்களைக் குணப்படுத்துவதாகவும் குழந்தையில்லாத பெண்களுக்குக் குழந்தைப்பேறு அளிப்பதாகவும் நம்பப்படுகிறது.

அரவான் இந்தோனேசியாவிலும் அறியப்படுகிறார் (இங்கு அவரது பெயர் Irawan என்று எழுத்துக்கூட்டப்படுகிறது). சாவகப் பகுதியின் முக்கிய தீவுகளில் உள்ள அரவானுக்கென்று தனிப்பட்ட மரபுகள் கடைப்பிடிக்கப்படுகின்றன. எடுத்துக்காட்டாக இவற்றில் நாகருடன் அரவானுக்கு தொடர்பு இல்லை. மேலும் சில சாவக மரபுகளில் அரவானும் கிருஷ்ணரின் மகளாகிய திதிசரியும் திருமணம் செய்துகொள்வதாகவும், தவறாக அடையாளம் காணப்படுவதால் அரவானுக்கு மரணம் நேர்வதாகவும் கருதப்படுகிறது. இந்தக் கதைகள் சாவகத்தின் பாரம்பரிய நாடகக்கலைகளான வயாங் (குறிப்பாக "வையாங்க் குளிட்" என்ற நிழல்-பொம்மலாட்ட) முறையில் சொல்லப்படுகின்றன.

மோனியர் வில்லியம்சின் சமற்கிருதம்-ஆங்கிலம் அகராதி (1899), இரவன் என்ற பெயர் இராவத் (इरावत्, ) என்ற வேர்ச்சொல்லிருந்து உருவானது என்று குறிப்பிடுகிறது. இராவத் என்ற சொல், இடா (इडा) என்ற வார்த்தையுடன் நெருங்கிய தொடர்புள்ள இரா (इरा) என்ற வார்த்தையிலிருந்து உருவானதாகும். இரா என்ற வார்த்தைக்கு "உணவைக் கொண்டிருத்தல்", "அதிகப்படியான பொருள்களைக் கொண்டிருத்தல்", அல்லது "வசதியாக இருத்தல்" (மகாபாரதம், ரிக் மற்றும் அதர்வ வேத சாத்திரங்களில் பயன்பாடு) என்று பொருள் கொள்ளப்படுகிறது. ஜார்ஜ் வாஷிங்டன் பல்கலைக்கழகத்தின் சமயத் துறை பேராசிரியர் ஆல்ஃப் ஹில்டிபைட்டெல் ("Alf Hiltebeitel") இரவன் அல்லது இரவந்த் என்ற சமசுகிருதப் பெயர் இடாவந்த் (இடா வைக் கொண்டிருக்கும் ஒருவன்) என்பதிலிருந்து உருவானதாகக் கூறுகிறார். இடா என்ற வார்த்தை, சமய ரீதியாக ஒரு தியாகத்தின் அனைத்து ஆக்கத்தன்மை நிறைந்த நன்மைகளும் (உண்பவர்களுக்குக்) கிடைக்கச் செய்யும் ஓர் உண்ணக்கூடிய பொருளைக் குறிக்கிறது என பிரெஞ்சு இந்தியவியலாளர் மடிலைன் பியார்டூ ("Madeleine Biardeau") விளக்குகிறார். இந்த வரையறையின் அடிப்படையில், இரவன் என்றால் மகாபாரதத்தில் தியாகத்திற்குப் பலியாகும் ஒருவர் என்று பொருளென பியர்டூ கருதுகிறார். வேறு இடங்களில் தேவர்களும் அசுரர்களும் அடையப் போட்டியிடும் ஒரு பொருளாகவும் இடா குறிப்பிடப்படுகிறது.

இரவன் எனும் பெயர் அரவன் என்று பொதுவாக அறியப்படுகிறது. தென்னிந்தியாவில் "அரவான்" என்று வழங்கப்படுகிறது. தென்னிந்தியாவில் அரவான் இரண்டு வழிபாட்டு மரபுகளில் வணங்கப்படுகிறார், அவை: கூத்தாண்டவர் வழிபாட்டு மரபும் (அரவானுக்கு மட்டுமானது) திரௌபதி (அரவானின் மாற்றாந்தாய்-அருச்சுனனின் மனைவி) வழிபாட்டு மரபும். கூத்தாண்டவர் மரபில் அரவான் கூத்தாண்டவர் அல்லது கூத்தாண்டர் என்று அறியப்படுகிறார். கூத்தசுரன் என்ற அரக்கனைக் கூத்தாண்டவர் கொலை செய்வதாகக் கூறும் புராணக் கதையின் அடிப்படையில் இந்தப் பெயர் ஏற்பட்டது.

தமிழ்ப் பெயரான அரவான் "அரவு" (பாம்பு) என்ற வார்த்தையிலிருந்து உருவானதாகப் பரவலாக நம்பப்படுகிறது. அரவானுக்கும் பாம்புக்கும் உள்ள தொடர்பு அவரது உருவத்தோற்றத்தில் வெளிப்படுகிறது.

அரவான் வெட்டுண்ட தலையின் உருவமாகவே எப்போதும் கோவில்களில் வணங்கப்படுகிறார். வழக்கமாக மீசை, பெரிய கண்கள் மற்றும் காதுகள் ஆகியவற்றுடன் அரவான் சித்தரிக்கப்படுகிறார்; ஒரு கூம்பு வடிவ மகுடம், நெற்றியில் வைணவ நாமம் மற்றும் காதணிகளை அணிந்து காட்சியளிக்கிறார். மகுடத்தின் மீது நாகப்பாம்பு படமெடுப்பது போன்றோ, அல்லது அதிலிருந்து நாகப்பாம்பின் தலைகள் வருவது போன்றோ அல்லது அதன் பின்புறத்திலிருந்து ஒரு நாகப்பாம்பு வருவது போன்றோ அரவானின் உருவம் பொதுவாகச் சித்தரிக்கப்படுகிறது. கூவாகத்தில் இருக்கும் அரவான் சிலையின் மகுடத்திலும் பாம்பு உருவம் இடம்பெற்றுள்ளது.

பேய்களைச் சித்தரிக்கப் பயன்படுத்தப்படும் கோரைப் பற்கள் இருப்பது அரவான் உருவத்தின் மற்றொரு சிறப்பம்சமாகும். கூவாகத்தில் உள்ள அரவானின் உருவத்தில் இது போன்ற கோரைப் பற்கள் இல்லை எனினும், அரவானின் பேய் குணங்களுக்கு முக்கியத்துவம் வழங்கப்படும் திரௌபதி வழிபாட்டு மரபில் அவரது சிலைகளில் இந்த கோரைப் பற்கள் பெரும்பாலும் இடம்பெறுகின்றன.

அரவான் தலை சிலைகள் ஊர்வலத்தில் எடுத்துச் செல்லப்படுவதற்கு ஏற்றவாறு எளிதாகவும், வண்ணம் தீட்டப்பட்டோ அல்லது தீட்டப்படாமலோ இருக்கும். இச்சிலைகள் அரவான் கோவில்களில் ஒன்றாக வைக்கப்பட்டிருக்கும். கூவாகம், கொத்தடை, கொத்தட்டை மற்றும் பிள்ளையார்க்குப்பம் போன்ற இடங்களிலுள்ள அரவான் உருவங்கள் சிவப்பு வண்ணம் தீட்டப்பட்ட முகத்துடன் பலவண்ண ஆபணரங்களைக் கொண்டு சித்தரிக்கப்பட்டுள்ளன. கொத்தட்டை, மதுக்கரை மற்றும் பிள்ளையார்குப்பம் போன்ற இடங்களில் வண்ணம் தீட்டப்படாத கருப்பு நிற கல் சிற்பங்களைக் காணலாம்.

அரவானது தியாகத்தைச் சித்தரிக்கும் ஓவியங்களும் உள்ளன. இக்காட்சிகளில் பெரும்பாலும், அரவானின் தலை வெட்டப்படும் நேரத்தில் அவர் காளி தெய்வத்தினை வணங்கி நிற்பதைப் போன்று இருக்கும். தன் தலையைத் தானே வெட்டிக் கொண்ட அரவான், ஒரு கையில் வாளுடன் மற்றொரு கையில் வெட்டுண்ட தலையை ஏந்தி காளிக்கு அளிப்பது போன்ற ஓவியங்களும் உள்ளன. (இத்தகைய ஓவியமொன்று சென்னை, சௌக்கார்பேட்டையில் உள்ளது).
மகாபாரத காப்பியத்தில், அதன் முக்கியக் கதாநாயகனான அருச்சுனரின் மகனாக ஒரு சிறிய கதாப்பாத்திரமாக அரவான் தோன்றுகிறார். மகாபாரதத்தின் பின்புலத்திலிருந்து, அதன் காலம் முந்தைய வேத காலத்திற்கு பிறகும் கி.மு. மூன்றாம் நூற்றாண்டில் இந்தியாவில் முதல் பேரரசு உருவானதற்கு முன்பும் அமைந்த காலம் என அறியப்படுகிறது. எனவே அதன் காலம் கிமு எட்டாம் அல்லது ஒன்பதாம் நூற்றாண்டு எனக் கொள்ளலாம். சிறிதும் மாறாமலிருந்த வேதங்களைப் போலன்றி, பிரபலமான மகாபாரதம் மொழியிலும் நடையிலும், கதை சொல்பவர்களால் மாற்றப்பட்டிருக்கவேண்டுமெனப் பொதுவாக ஏற்றுக்கொள்ளப்படுகிறது. இத்தகைய மாறும் தன்மையுடைய காப்பியத்தின் மிகப் பழமையான பகுதிகள் இதைப் பற்றிய புற மேற்கோள்களை விடப் பழமையானதல்ல என நம்பப்படுகிறது. கிமு நான்காம் நூற்றாண்டைச் சேர்ந்த பாணினியின் இலக்கணக் கையேடான "அட்டாத்தியாயி" இத்தகைய மேற்கோள் குறிப்பிடும் ஒரு நூலாகும். குப்தர்கள் காலத்தின் முற்பகுதியிலேயே (நான்காம் நூற்றாண்டில்) மகாபாரதம் இறுதி வடிவம் அடைந்தது என மதிப்பிடப்பட்டுள்ளது. மகாபாரதத்தின் முதல் இலக்கியத் திறனாய்வின் ஆசிரியர் பின் வருமாறு குறிப்பிடுகிறார்: ”மாறும் தன்மையுடைய நூலின் அசல் வடிவத்தை அதன் உண்மையான வகை மற்றும் கருத்தியல் கிளையமைப்பு ("stemma codicum" ) வடிவங்களைக் கொண்டு பெற நினைப்பது பயனற்றது. நமக்குக் கிடைக்கக்கூடிய கையெழுத்துப் பிரதிகளைக் கொண்டு அதன் மிகப் பழைய வடிவத்தைக் கண்டுபிடிப்பதே நமது நோக்கமாக இருக்க வேண்டும்.”

அரவான் அருச்சுனன் மற்றும் உலுப்பியின் மகன் என இரு புராணங்களில் குறிப்பிடப்படுகிறார். அவையாவன 1) விஷ்ணு புராணம் (4:20:12). இதன் காலம் பிற்கால வேத காலத்திலிருந்து குப்தர் காலம் வரை இருக்கலாம் 2) பாகவத புராணம் (9:22:32). இது பொதுவாக வேதகாலத்தியது என கருதப்பட்டாலும், நவீன அறிஞர்கள் இதன் காலம் கிபி 9 அல்லது 10ஆம் நூற்றாண்டு எனக் கருதுகிறார்கள். மகாபாரதத்தின் சமசுகிருதப் பதிப்பில், 18 நாட்கள் நடந்த மகாபாரதப் போரின் போது அரவான் இறந்ததாகக் குறிப்பிடப்பட்டாலும், மகாபாரதத்தின் தமிழ் பதிப்புகள் போர் துவங்குவதற்கு முன்பே அவர் காளிக்குத் தன்னை அர்ப்பணித்துக் கொண்டதாகக் கூறுகின்றன. ஹில்டிபெய்டல் இதனைப் பெண் கடவுளுக்கு முன்னர் தன்னைத் தானே வெட்டிக் கொள்வதையும், தலையறுத்துக் கொள்வதையும் உயர்வாகக் கருதும் தென்னிந்திய மரபோடு தொடர்பு படுத்துகிறார். போரிடும் தமிழ் அரசர்கள் வெற்றி வேண்டி வெற்றி தேவியின் முன் தங்கள் குருதியைச் சிந்துவதைச் சித்தரிக்கும் தமிழ் சிற்பங்களைக் குறிப்பிட்டு அதே போல தேவி மகாத்மயம் என்ற புராணத்தின் இறுதியில் வரும் ஒரு காட்சியுடன் அவற்றை ஒப்பிடுகிறார்.(இத்தமிழ் சிற்பங்களில் காட்டப்படும் தெய்வம் கொற்றவை, துர்க்கையுடனும் காளியுடனும் தொடர்புபடுத்தப்படுகிறது)

ஹில்டிபெய்டல் தெலுங்கு மரபுக் கதைகளில் குறிப்பிடப்படும் பார்பரிக்காவின் தன் பலியினை அரவான் கதையுடன் ஒப்பிடுகிறார். பார்பரிக்கா மகாபாரதத்தில் வரும் மற்றொரு கதாபாத்திரம். அரவானைப் போலவே தன் கழுத்தைத் தானே வெட்டிக் கொண்டு தியாகம் செய்தவர் பார்பரிக்கா. தெலுங்கு மரபுக்கதைகளில் மட்டுமல்லாது இராஜஸ்தான், இமாச்சலப் பிரதேசம், கார்ஹ்வால், குருட்ச்சேத்திரம், புந்தேல்கண்ட் மற்றும் ஒரிசா ஆகிய பகுதிகளின் மரபுக் கதைகளிலும் பார்பரிக்கா இடம் பெறுகிறார். தலையை வெட்டித் தியாகம் செய்த பின்னும், வெட்டுண்ட தலையின் கண்கள் மூலம் மகாபாரதப் போர் முழுவதையும் காணும் வரம் பெறுவதே அரவானுக்கும் பார்பரிக்காவிற்கும் உள்ள கவனிக்கத்தக்க ஒற்றுமையாகும்.

தமிழ் இலக்கியத்தில் அரவானின் தியாகச் செயல் பற்றிய முதல் குறிப்பு பெருந்தேவனார் ஒன்பதாம் நூற்றாண்டில் எழுதிய பாரத வெண்பா என்ற நூலில் காணப்படுகிறது. இதுவே மகாபாரதத்தின் தமிழ்ப் பதிப்புகளுள் தற்போது கிடைப்பவனவற்றுள் மிகப் பழமையானது. பதினான்காம் நூற்றாண்டில் வில்லிபுத்தூராழ்வார் மற்றும் பதினெட்டாம் நூற்றாண்டில் நல்லாப்பிள்ளை ஆகியோர் எழுதிய மகாபாரதங்களிலும் அரவான் பற்றிய கதை குறிப்பிடப்பட்டுள்ளது. கூத்தாண்டவர் கோவிலைப் பற்றிய "கூத்தாண்டவர் தல புராணம்" என்ற நூலிலும் அரவான் கதை குறிப்பிடப்பட்டுள்ளது.

அரவான் மரபு பற்றிய விவரங்களைக் கூத்து என்னும் தமிழ்நாட்டின் நாட்டுப்புறக் கலையின் மூலம் அறிந்து கொள்ளலாம். மரபுவழி தெருக்கூத்தில் ”அரவான் களப்பலி” பிரபலமான ஒரு கருப்பொருளாக உள்ளது. மகாபாரதப் போரில் பாண்டவர்கள் வெற்றி பெற வேண்டும் என்பதற்காகப் போர் நடக்கும் முன்பு காளிக்கு அரவான் தன்னையே பலி கொடுத்த கதையை "அரவான் களப்பலி" கூறுகிறது. மெலட்டூர், கொடுகிழி மற்றும் ஏர்வாடி போன்ற சிற்றூர்களில் ஆண்டுதோறும் அரவான் களப்பலி பல்வேறு கூத்து வடிவங்களில் அரங்கேற்றப்படுகிறது. கரம்பையில், ஆண்டுத் திருவிழாவின் (ஏப்ரல்-மே மாதத்தில் நடைபெறும்) 18 ஆம் நாளன்று திரௌபதி வழிபாட்டின் ஒரு பகுதியாக "அரவான் களப்பலி" நிகழ்த்தப்படுகிறது.

தற்காலப் புரிதல்களில் அரவானின் தலை, தியாகத்தை மற்றுமல்லாமல் மீட்டுருவாக்கம் மற்றும் தொடர்ச்சி ஆகிய கருப்பொருள்களையும் குறிப்பதாக எடுத்துக் கொள்ளப்படுகிறது. தலை வெட்டப்பட்ட பின்னரும் அத்தலையினால் மகாபாரதப் போர் முழுவதையும் அரவானால் காணமுடிவதே இத்தகு புரிதலுக்கு அடிப்படை. எடுத்துக்காட்டாக, ராமசாமிப்புலவரின் "மேற்கோள்விளக்கக் கதை அகரவரிசை" (1963) என்ற புத்தகத்தில் தன்னைத் தானே தியாகம் செய்து கொண்டதற்கு எடுத்துக்காட்டாக இருப்பதால் தமிழ் நாட்டில் ஒரு நாட்டுப்புற நாயகனாக அரவான் இன்றும் கருதப்படுவதாக கூறப்படுகிறது. அரவான் கதாபாத்திரம் போருக்குச் சமூகம் கொடுக்கும் விலையையும் உணர்த்துகிறது. "என்றும் திருப்தியடையாத போர்க் கடவுள் புசிப்பதற்காகப்" பல தாய்மார்கள் தயக்கத்துடன் போருக்கு அனுப்பி வைத்த எண்ணற்ற அப்பாவிகளை அரவான் நினைவுபடுத்துகிறார். இந்தியவியலாளர் டேவிட் ஷுல்மேன், அரவானின் பலி தமிழ் காப்பிய மரபுகளில் வரும் பாம்புப் பலியின் இன்னொரு வடிவம் என்று கூறுகிறார்.

மகாபாரதத்தின் முதல் புத்தகமான ”ஆதி பர்வ”த்தில் (தொடக்கங்களின் புத்தகம்) அரவானின் பெற்றோர்களுக்குத் திருமணம் நடந்ததாக குறிப்பிட்டப்பட்டுள்ளது. அரவானின் பிறப்பு மற்றும் இறப்பு பற்றிய விவரங்கள் மகாபாரதத்தின் ஆறாவது புத்தகமான “பீஷ்ம பர்வ”த்தில் (பீஷ்மர் பற்றிய புத்தகம்) இடம் பெற்றுள்ளன. மகாபாரதத்தின் ஆறாவது புத்தகத்தில், பாண்டவர்களில் மூன்றாவது சகோதரனான அருச்சுனன், திரௌபதி-பாண்டவர்களின் திருமண விதிமுறைகளை மீறியதால் இந்திரபிரஸ்த (பாண்டவp பேரரசின் தலைநகரம்) நகரத்திலிருந்து ஓராண்டு புனித யாத்திரை மேற்கொள்ள வேண்டும் என தீர்ப்பளிக்கப்பட்டு நாடுகடத்தப்படுவதாகக் கூறப்படுகிறது. அருச்சுனன் வடகிழக்கு இந்தியாவிற்குச் சென்று, அங்கிருந்த நாக வம்சத்தின் விதவை இளவரசி உலுப்பி என்ற பெண்ணின் மீது காதல் கொள்கிறார். அங்கு இருவரும் திருமணம் செய்து கொண்டனர்; அவர்களுக்கு அரவான் என்ற மகன் பிறந்தார். நாகர்களின் இருப்பிடமான நாகலோகத்தில் அரவானையும் உலுப்பியையும் விட்டுவிட்டு அருச்சுனன் தனது யாத்திரையைத் தொடர்ந்தார். அரவான் ”பரச்சேத்திரத்தில்” (வேறொருவருக்குச் சொந்தமான பகுதி) பிறந்ததாகக் கூறப்படுகிறது. பரச்சேத்திரத்தில் பிறத்தல் என்பது மற்றொருவரின் மனைவிக்கு பிறத்தலைக் குறிக்கிறதென ஹில்டிபைடெல் கருதுகிறார். தனது தாயின் பாதுகாப்பில் நாகலோகத்தில் அரவான் வளர்ந்தார். அருச்சுனன் மீது அரவானின் தாய்வழி மாமனுக்கு இருந்த வெறுப்பு காரணமாக அவர் அரவானை ஏற்றுக்கொள்ளவில்லை. அரவான் வளர்ந்த பிறகு, தனது தந்தையுடன் சேர்ந்து வாழும் எண்ணத்துடன் இந்திரனின் (அருச்சுனனின் தந்தை) இருப்பிடமான இந்திரலோகத்திற்கு சென்றார். தனது வளர்ந்த மகனைக் கண்ட அருச்சுனன் குருசேத்திரப் போரில் தனக்கு உதவியாக இருக்கும்படி வேண்டினார்.

இவ்வாறாகப் பாண்டவர்களின் எதிரிகளான கௌரவர்களுக்கு எதிராக, அரவான் தனது தந்தை மற்றும் பாண்டவர்களுக்கு உதவ குருசேத்திரப் போர்க்களத்தை வந்தடைகிறார். போரின் முதல் நாளில், அரவான் சுருதாயுசூ என்பவனுடன் சண்டையிட்டார். சுருதாயுசூ முற்பிறவியில் குரோதவாசா என்ற அரக்கனாக இருந்த சத்திரிய அரசனாவார். பின்னர் அவர் அர்ச்சுனனால் கொல்லப்பட்டார். போரின் ஏழாம் நாளன்று அவந்தி இளவரசர்களான விந்தா மற்று அனுவிந்தா ஆகியோரை அரவான் தோற்கடித்தார். பின்னர் இவர்களும் அர்ச்சுனனால் கொல்லப்பட்டனர்.

போரின் எட்டாம் நாளில், காந்தார தேசத்தின் இளவரசர்களுடன் அரவான் போரிட்டார். அவர்கள் சுவாலா அரசனின் மகன்களும் கௌரவர்களின் தாய்வழி மாமனான சகுனியின் இளைய சகோதரர்களுமாவர். கயா, கவாக்சா, விர்சவா, சர்மாவாத், அர்சவா மற்றும் சுகா ஆகிய சகோதரர்கள், கௌரவர்களின் ஒட்டுமொத்த படைவீரர் துணையுடன் அரவானைத் தாக்கினர். ஆனால் அரவானின் நாகர் படை இவர்களில் ஒருவரைத் தவிர மீதமிருந்த அனைவரையும் கொன்றது. எதிரிகளை வதைப்பவன் என்று போற்றப்படும், "மாய" வித்தையில் கைதேர்ந்தவரான அரவான், வாள் சண்டையில் ஐந்து காந்தார இளவரசர்களைக் கொன்றார், விர்சவா மட்டும் தப்பிவிட்டார்.

இதற்குப் பழிவாங்கும் விதமாக கௌரவர்களின் மூத்த சகோதரன் துரியோதனன், ரிஷ்யசிரிங்கரின் மகனாகிய அரக்கன் அலம்பூசனிடம் அரவானைக் கொன்றுவிடும்படி ஆணையிட்டார். இந்த முறை அரவானைப் போன்று அலும்பூசனும் போரில் மாயக் கலையைப் பயன்படுத்தினார். தன்னிடமிருந்த வில்லைக் கொண்டு அலம்பூசன் அரவானைத் தாக்கினார்; ஆனால் எதிர்த்துத் தாக்கிய அரவான், அலம்பூசனின் வில்லை உடைத்தெறிந்து அவனைப் பல துண்டுகளாக வெட்டியெறிந்தார். அப்போதும் அலம்பூசனின் உடல் மீண்டும் தானாக ஒன்றிணைந்தது. பின்னர் அரவான் சேசா (அனந்தா) எனும் பாம்பு வடிவத்தை அடைகிறார், அப்போது அவரது பாம்புப் படை அவரைச் சுற்றி வளைத்து அவரைப் பாதுகாக்கிறது. அப்போது அலம்பூசன் பாம்புகளுக்குப் பகைவனான கருட வடிவத்திற்கு மாறி, பாம்புப் படையைத் தாக்கி அழித்து அரவானின் தலையைக் கொய்து கொல்கிறார். பின்னர் அரவானின் தந்தை வழி சகோதரனான கடோத்கசன் அலம்பூசனைக் கொன்று பழி தீர்க்கிறார்.

அரவான் பற்றிய தமிழ் மரபுகளைப் பற்றிய முதல் குறிப்புகள், பெருந்தேவனார் எழுதிய மகாபாரதத் தமிழ்ப் பதிப்பான பாரத வெண்பாவில் (ஒன்பதாம் நூற்றாண்டு) காணப்படுகின்றன. களப்பலி என்ற சடங்கைப் பற்றிச் சொல்வது இந்த நூலின் சிறப்பம்சங்களில் ஒன்றாகும். மகாபாரதத்தின் தமிழ்ப் பதிப்புகளில் மட்டுமே களப்பலி பற்றிய செய்திகள் காணப்படுகின்றன. இது போரில் வெற்றிபெற வேண்டும் என்பதற்காகப் போர் தொடங்குவதற்கு முன்பே செய்யப்படும் சடங்கு. மகாபாரதப் போர் துவங்குவதற்கு முன்பு கௌரவர்களின் தலைவனும் பாண்டவர்களின் எதிரியுமான துரியோதனன், பாண்டவர்களின் சோதிட வல்லுநரான சகாதேவன் மூலமாக அமாவாசை தினமே (சோதிடம் பார்த்த நாளுக்கு அடுத்த நாள்) களப்பலி செய்வதற்கு உகந்த நாள் என்பதை அறிந்து கொள்கிறார் என்று பெருந்தேவனார் விளக்குகிறார். இதனால் துரியோதனன் அரவானிடம் பேசி அவரைக் களப்பலி கொடுக்கச் சம்மதம் பெறுகிறார்.

பாண்டவர்களின் நெருங்கிய நண்பரும் ஆலோசகருமான கிருஷ்ணர், துரியோதனனின் திட்டத்தை அறிந்து கொண்டு, அரவான் கௌரவர்களுக்காகத் தியாகம் செய்யாமல் பாண்டவர்களுக்காகத் தன்னைத் தியாகம் செய்யும் வண்ணம் ஒரு திட்டம் தீட்டுகிறார். பாண்டவர்களில் மூத்தவரான தருமனிடம் இதைப் பற்றி ஆலோசித்து, காளி தெய்வத்திற்குப் பலி கொடுப்பதை ஆயுதபூசையின் ஒரு பகுதியாக நிறைவேற்றலாம் எனப் பரிந்துரைக்கிறார். இவ்வாறு பலி கொடுக்கச்செய்வதற்குத் தன்னையும் சேர்த்து நான்கு பேர் பொருத்தமானவர்கள் என்று கிருஷ்ணர் கருதுகிறார். மற்ற மூவர்: கௌரவர்களின் பக்கமுள்ள சால்யன், பாண்டவர்களின் படைத்தலைவர் அருச்சுனன் மற்றும் அரவான். இந்த நான்கு பேரிலிருந்து அரவான் தான் சரியான தேர்வாக இருக்குமென்று கிருஷ்ணர் முடிவு செய்கிறார். அரவான், கிருஷ்ணரின் உத்தரவை ஏற்று பாண்டவர்களுக்காகக் களப்பலியாகச் சம்மதிக்கிறார். துரியோதனனிடம் கெளரவர்களுக்காகக் களப்பலியாவதாக முன்பே வாக்களித்திருந்ததையும் கூறுகிறார்.

பின்னாளில் வந்த தமிழ் நூல்கள் பெருந்தேவனாரின் பதிப்பிலிருந்து மாறுபடுகின்றன. வில்லிப்புத்தூராழ்வாரின் பதினான்காம் நூற்றாண்டு பதிப்பில், கிருஷ்ணர் முதலில் தானே களப்பலியாக முன்வருவதாகவும், அரவான் தானாக முன்வந்து அவருக்குப் பதிலாகத் தான் களப்பலியாகச் சம்மதிப்பதாகவும் கூறப்பட்டுள்ளது. இந்த நூலில் துரியோதனன் பற்றிய செய்தி ஏதுமில்லை. கௌரவர்கள் ஒரு வெள்ளை யானையைப் பலி கொடுத்ததை ஈடு செய்ய அரவானைப் பலியிடுவதாக பிற கதைகள் கூறுகின்றன. தஞ்சாவூர் மாவட்டத்தின் நெப்பத்தூர் என்ற கிராமத்திலுள்ள மரபுகள் படி அரவான் மிக வலிமையானவர் என்றும் ஒரே நொடியில் துரியோதனனின் படைகளை அழித்துப் போரே ஏற்படாமல் தடுத்திருந்திருக்கக்கூடிய சக்தியுள்ளவராகவும் நம்பப்படுகிறது. அதனால், கிருஷ்ணர் பெரும்பலியான போர் நிகழ வேண்டும் என்பதற்காக அரவானைப் பலி கொடுப்பதே சிறந்தது எனப் பரிந்துரைக்கிறார்.

தெருக்கூத்து நாடகங்களில், அரவானின் தியாகச் செயலானது தங்கள் தந்தையர்களுக்காக தமது பாலுறவு இன்பத்தையும் இளமையையும் விட்டுக்கொடுத்த யயாதியின் மகன் புரு மற்றும் சாந்தனுவின் மகன் பீஷ்மர் ஆகியோருடன் ஒப்பிடப்படுகிறது. இந்த நாடகங்களில், அரவானின் சம்மதம் கிடைத்த பிறகு கிருஷ்ணர் அரவானின் தாயான நாகக்கன்னி உலுப்பியின் அனுமதியைப் பெற்றதாகக் கூறப்படுகிறது. முதலில் அரவானின் முடிவை அவனது தாய் கடுமையாக எதிர்க்கிறார். ஆனால் கடைசியில் தான் காளிக்கு அர்ப்பணிக்கப்படவே பிறந்தவன் என்று அரவான் எடுத்துக்கூறிய பின்னர் அரவானின் தாய் ஒப்புக்கொள்கிறார்.

இந்தக் கதையின் அனைத்து வடிவங்களிலும், இறுதியில் கிருஷ்ணர் சூரிய தேவனையும் சந்திர தேவனையும் கட்டுப்படுத்தி அவர்களின் நகர்வை மாற்றியமைத்து அன்றைய நாளுக்கு ஒரு நாள் முன்னரே அமாவாசை தினம் வரும் வண்ணம் செய்வதாகக் கூறப்படுகிறது. இதன்மூலம் தனது உடலின் முதல் பலியைப் பாண்டவர்களுக்காக அரவானால் செய்ய இயலுகிறது. துரியோதனனுக்குச் செய்து கொடுத்த வாக்குறுதியைக் காப்பாற்ற மறுநாள் கெளரவர்களுக்காக எஞ்சியிருக்கும் உடலைப் பலி கொடுக்கிறார். இவ்வாறு செய்ததன் மூலம் துரியோதனனுக்குத் தான் செய்து கொடுத்த வாக்குறுதியையும் அரவான் காப்பாற்றினார்.

பாரத வெண்பாவில், அரவான் கிருஷ்ணரிடம் தான் போர்க்களத்தில் ஒரு சிறந்த வீரனால் வீர மரணம் அடைய வேண்டும் என்ற வரத்தை வேண்டியதாகக் கூறப்படுகிறது. பாரத வெண்பாவில் அரவான் ஒரே ஒரு வரம் மட்டும் கேட்டதாகக் கூறப்பட்டிருப்பினும், பொதுவாகத் தமிழ் மரபுகளில் அரவான் மூன்று வரங்களைக் கேட்டதாகக் கூறப்படுகிறது. பாரத வெண்பாவில் அரவான் ஒரு வரம் மட்டுமே வாங்கியதாகக் கூறப்படுவது, போருக்கு முன்பு அரவான் தன்னைத் தியாகம் செய்து கொண்டதாகத் தமிழ் மரபுகளில் கூறப்படுவதையும், மகாபாரதத்தின் முந்தைய சமசுகிருத பதிப்பில் அரவான் போரிட்டு மடிவதாகச் சொல்லப்படுவதையும் பொருந்திப் பார்க்க 9ஆம் நூற்றாண்டில் நடந்த முயற்சியைக் குறிக்கிறது என ஹில்டிபைடெல் கருதுகிறார்.

கூத்தாண்டவர் மற்றும் திரௌபதி ஆகிய இரு மரபுகளிலும், அரவான் 18 நாள் போர் முழுவதையும் காண வேண்டும் என்ற இரண்டாவது வரத்தையும் பெற்றதாக நம்பப்படுகிறது. வில்லிப்புத்தூராழ்வாரின் 14ஆம் நூற்றாண்டு மகாபாரதப் பதிப்பில் இரண்டாவது வரம் பற்றிய தகவல்கள் காணப்படுகின்றன. இந்தப் பதிப்பில், அரவான் போரில் எதிரிகள் பலரைக் கொன்று வீர மரணம் அடைந்த பின்னர் சில நாட்கள் மட்டும் போரைப் பார்ப்பதற்கான வரத்தைப் பெறுவதாக உள்ளது. ஆனால் போரின் எட்டாம் நாளில் அரவான் இறந்த பிறகு வெட்டுண்ட தலையுடன் போர் முழுவதையும் கண்டானா என்பது பற்றிய தகவல்களை வில்லிப்புத்தூராழ்வார் குறிப்பிடவில்லை.
மூன்றாவது வரம் பற்றிய தகவல்கள் நாட்டுப்புற சடங்குகளில் மட்டுமே காணப்படுகின்றன. தன்னைப் பலி கொடுக்குமுன் திருமணம் செய்து கொள்ளவேண்டும் எனும் மூன்றாம் வரத்தைப் பெறுவதன் மூலம் அரவான் தன் உடலைத்தகனம் செய்து ஈமச்சடங்குகள் நடக்க வழிவகை செய்கிறார். (மணம் புரியாதவர்கள் புதைக்கப்படுவர்). ஆனால் அரவானைத் திருமணம் செய்து கொண்டால் விதவையாவது நிச்சயம் என்பதால் அரவானை எந்தப் பெண்ணும் திருமணம் செய்து கொள்ள விரும்பவில்லை. இந்த சிக்கலைத் தீர்க்க கிருஷ்ணர் மோகினி என்ற பெண் வடிவம் ஏற்று அரவானைத் திருமணம் செய்து கொண்டு ஓர் இரவு அரவானுடன் இருந்ததாக கூத்தாண்டவர் மரபில் கூறப்படுகிறது. அரவான் தன்னையே பலி கொடுத்த அடுத்த நாள் கிருஷ்ணர் மோகினியின் வடிவில் விதவைக் கோலம் பூண்டு புலம்பியதாகவும், அதன் பிறகு மீண்டும் பழைய ஆண் வடிவத்திற்கு மாறி போரில் ஈடுபட்டதாகவும் இம்மரபில் கூறப்படுகிறது. தெருக்கூத்து கதைகளில் சிறப்பான முறையில் திருமணச் சடங்குகள் நடைபெறுவது போலவும் அதனையடுத்து மோகினி திடீரென்று பிரிந்து செல்வது போலவும் காண்பிக்கப்படுகின்றன. இது இத்திருமணம் உடலுறவில் முடியவில்லை என்பதைக் குறிக்கிறது. திருநங்கைகளிடையே பிரபலமான மற்றொரு கதை வடிவில் அரவான் தாம்பத்திய இன்பத்தைப் பெற வேண்டியே திருமண வரம் பெற்றதாகக் குறிப்பிடப்படுகிறது. இதில் திருமணத்துக்கு பின் அரவான் மோகினியுடன் உடலுறவு கொள்வது தெளிவாகச் சொல்லப்படுகிறது. திருமணம் பற்றிய இந்த மூன்றாவது வரம் குறித்து அனைத்து நாட்டுப்புற மரபுகளிலும் ஒரே மாதிரியான செய்திகள் இல்லை. வேறு சில மரபுகளில் கிருஷ்ணர் போருக்கு முன்பு வேறு சில திருமணங்களை ஏற்பாடு செய்வதாகக் கூறப்படுகிறது. தஞ்சாவூர் மரபுகளில் அரவானுக்கும் மோகினிக்கும் திருமணம் நடப்பதில்லை. மாறாக அரவான், கிருஷ்ணரின் இளைய ஒன்றுவிட்ட சகோதரன் சாத்யகியின் மகள் பரவநாச்சியாளை திருமணம் செய்து கொள்வதாகக் கூறப்படுகிறது.

முதல் வரமும் (வீர மரணம்) மூன்றாவது வரமும் (திருமணம்) கூத்தாண்டவர் வழிபாட்டு மரபில் உருவானவை என்றும் இரண்டாவது வரம் திரௌபதி வழிபாட்டு மரபில் உருவானது என்று ஹில்டிபைடெல் கூறுகிறார். கூத்தாண்டவர் வழிபாட்டு மரபில், வீர மரணம் மற்றும் திருமண நிகழ்வு ஆகிய இரண்டு சடங்குகளும் இடம்பெறுகின்றன. இச்சடங்குகளை திருநங்கைகள் நிகழ்த்துகின்றனர். ஆனால் திரௌபதி வழிபாட்டு மரவில், கம்பத்தில் பொருத்திய களிமண்ணால் செய்யப்பட்ட அரவானின் தலை, 18 நாள் நடைபெறும் போர் நிகழ்வுகளைப் பார்ப்பதைக் குறிக்கும் சடங்கே முக்கிய நிகழ்வாக நிகழ்த்தப்படுகிறது. மேலும், தஞ்சாவூர் பகுதியில் உள்ள திரௌபதி வழிபாட்டு மரபின் நூல்களில் இந்த வரம் மட்டுமே இடம்பெறுகிறது; மற்ற இரு வரங்கள் காணப்படவில்லை.

போருக்கு முன்பு அரவானைப் பலி கொடுப்பது முதல், இரண்டாவது வரங்களுக்கு முரணாக உள்ளது. ஆனால் இந்த மரபுகளில் இம்முரணுக்குத் தனிப்பட்ட விளக்கங்கள் உள்ளன. போருக்கு முன்பு தன்னைத்தானே பலி கொடுப்பது போரின் போது வீர மரணம் அடைதல் என்ற நிகழ்வுக்கு முரணாக உள்ளது. மேலும் இவை இரண்டுமே உயிருடன் இருந்து போர் நிகழ்வுகள் முழுவதையும் காணுதல் என்பதற்கு முரணாக உள்ளன. கூத்தாண்டவர் வழிபாட்டு மரபில், அரவானின் பலிக்கு பிறகு அவரது உடல் மீண்டும் தானாகவே ஒன்றிணைந்து முழுமையானதாகவும், இதனால் போரின் எட்டாம் நாள் அரவான் வீர மரணம் அடைய முடிந்ததாகவும் விளக்கமளிக்கப்படுகிறது. போரின் அனைத்து நிகழ்வுகளையும் அரவான் தொடர்ந்து கவனித்தார் என்ற இரண்டாவது வரம் கூத்தாண்டவர் வழிபாட்டு மரபில் பெரிதாகக் கருதப்படுவதில்லை. மற்றொரு புறம், திரௌபதி வழிபாட்டு மரபில் முதல் வரமான வீர மரணம் பெரிதாகக் கருதப்படவில்லை. மேலும் அரவான் தனது வெட்டுண்ட தலையில் உள்ள கண்கள் மூலம் போரின் நிகழ்வுகளை தொடர்ந்து பார்க்க முடியும் எனக் கூறுவதன் மூலம், அரவான் தொடர்ந்து போரைப் பார்த்தது குறித்த இரண்டாவது வரம் பற்றிய குழப்பத்தை இந்த மரபு தீர்க்கிறது. மூன்றாம் கண்ணோட்டம் ஒன்று, அரவான் தன்னைத் தானே தியாகம் செய்து கொண்ட பிறகு அரவானின் உடல் மீண்டும் ஒன்றிணைந்து முழுமையடைந்ததாகவும், எட்டாம் நாள் அவர் தலை துண்டிக்கப்படும் வரை வீரத்துடன் சண்டையிட்டதாகவும், தனது வெட்டுண்ட தலையிலிருந்த கண்களின் மூலம் போரின் எஞ்சிய நாட்களைக் கண்டார் என்றும் கூறி, இந்த மூன்று வரங்களையும் பொருத்தி விளக்குகிறது.

தமிழ் மரபுகளில் அரவானின் போருக்கு முந்தைய பலி பொதுவான ஒன்றாக உள்ளது. அரவான் கேட்ட வரங்கள் கிடைக்கப்பெற்றதும் பலிக்குத் தயாராகிறார். பின்னர் குருட்சேத்திர போர்க்களத்திற்குச் செல்கிறார். தருமன் தனது ஆயுதக் கூடத்தில் காளியை வணங்கிய போது அரவான் தனது அணிகலன்களையும் மார்புக் கவசத்தையும் நீக்கிவிட்டு வணங்கினார். அடுத்து அவர் தனது உடலை 32 துண்டுகளாக வெட்டினார். (அவரது உடலின் 32 கச்சித அம்சங்கள் ஒவ்வொன்றுக்கும் ஒரு துண்டு என்ற கணக்கில்) பின்னர் அவற்றை தருமன் காளி தேவிக்குப் படைத்தார். தெருக்கூத்தில் அரவானாக நடிக்கும் நடிகர் கழுத்திலிருந்து கீழ்நோக்கி ஒரு வெள்ளைத் துணியைக் கட்டிக்கொண்டு இந்தக் காட்சிகளை நடித்துக்காட்டுவார். இந்தக் காட்சியில் நடிக்கும் நேரத்தில் அரவானின் ஆன்மா நடிகரின் உடலில் இருப்பதாகவும் நம்பப்படுகிறது. தெருக்கூத்து நடைபெறும் மேடையில் இப்பலியைக் குறிக்கும் வகையில் சிலநேரங்களில் கோழி பலியிடப்படும். வில்லிப்புத்தூராழ்வாரின் மகாபாரதத்தில் அரவானின் தன்பலியை முழுமையாக்க காளிக்கு யானை ஒன்று பலிகொடுக்கப்படுவதாகக் கூறப்படுகிறது.

அரவான் தனது சதைகளை வெட்டியெடுத்து, அவரது தலையும் எலும்புக்கூடும் மட்டுமே மிஞ்சியிருக்கும் தருணத்தில். கிருஷ்ணர், அரவானின் தாத்தாவும் உலுப்பியின் தந்தையுமான ஆதிசேஷனை வணங்குமாறு அரவானுக்கு அறிவுறுத்துகிறார். அப்போது ஆதிசேஷன் அரவானின் உடலைச் சுற்றிக்கொண்டு அவனது சதையாக மாறுகிறார், இதனால் அவனது உடல் மீண்டும் வடிவம் பெறுகிறது. கிருஷ்ணர் இரண்டாவது வரத்தை நிறைவேற்ற, பலம் வாய்ந்த அரவானைத் தோற்கடிக்கும் வகையில் எதிரிப் படையிலிருக்கும் ஒருவனை மிகவும் வலிமையானவனாக மாற்றுகிறார். இதன் மூலம் அரவானுக்கு வீர மரணம் அளிக்கப்படுகிறது. இதற்கு கிருஷ்ணர் அலம்பூசனைத் தேர்வு செய்தார். பிறகு அசரீரி மூலமாக அலம்பூசனை கருட வடிவம் எடுக்க யோசனை கூறுகிறார் அல்லது அலம்பூசனுக்கு உதவ உண்மையான கருடனை அனுப்புகிறார் எனக் கூறப்படுகிறது. ஆதிசேஷன், தனது எதிரியான கருடனைக் கண்டதும் பயத்தின் காரணமாக அரவானிடமிருந்து விலகிச் செல்ல, பாதுகாப்பற்ற நிலையில் சோர்வாக இருந்த அரவானை அலம்பூசன் தலையைக் கொய்து கொல்கிறார்.

கூவாகம் பகுதியில் கூறப்படும் ஒரு மரபுக் கதையில், அரவான் எப்படி கூத்தாண்டர் என அழைக்கப்படலானார் என விவரிக்கப்படுகிறது. போருக்குப் பிறகு, கௌரவர்களை அழித்தது குறித்து பாண்டவர்கள் பெருமை பேசிக் கொண்டிருக்கும் போது கிருஷ்ணர் இந்த போர் முழுவதையும் நேரில் பார்த்தவரான அரவானிடம் "இந்த போரில் பாண்டவர்கள் வெற்றியடைய உண்மையான காரணம் யார்"? என்று கேட்கிறார். எதிர்களின் தலையைக் கொய்யும் கிருஷ்ணரின் சக்கரம் மற்றும் அவர்களின் குருதியைச் சேகரிக்கும் சங்கு ஆகிய இந்த இரண்டையும் தான் கண்டதாக அரவான் பதிலளித்தார். வெற்றிக்கு முழுக்காரணம் கிருஷ்ணர் என உணர்த்துவதாகவே இந்தப் பதில் கொள்ளப்படுகிறது. செருக்கும் எளிதில் கோபம் கொள்ளும் குணமும் கொண்டவருமான பீமனுக்கு அரவானின் இந்த பதில் கடும் கோபத்தை உண்டாக்கியது. (போரை வெல்லுவதில் பீமன் ஆற்றிய பெரும் பங்கு மகாபாரதத்தில் சொல்லப்பட்டுள்ளது). பீமன் அரவானைத் தாக்குவதற்கு முன்பு, அரவானது தலையை கரபரிகா ஆற்றில் வீசுமாறு கிருஷ்ணர் ஆணையிட்டார். ஆற்றில் விழுந்து குழந்தை வடிவம் பெறுகின்ற அரவானை ஆற்றங்கரையோரத்தில் இருந்த சந்திரகிரி நகரின் அரசன் கண்டெடுக்கிறார். அரசன் குழந்தையைத் தூக்கும் போது "குவா குவா" என்று குழந்தை அழுததால் அந்த இடத்துக்கு கூவாகம் என்றும் அந்தக் குழந்தைக்கு கரபாலன் ("நாணல்-குழந்தை") என்றும் பெயரிட்டார்.

காரபாலன் வளர்ந்த பின்னர், ஒரு போரில் தனது வளர்ப்புத் தந்தையைக் காயப்படுத்திய கூத்தசூரன் என்ற அரக்கனைக் கொல்வதாக இக்கதையில் கூறப்படுகிறது. இந்த மரபின் மகாதேவியாக வணங்கப்படும் திரௌபதி அம்மன், கரபாலனுக்கு கூத்தாண்டவர் (கூத்தசூரனை கொன்றவன்) என்ற புதிய பெயரை வழங்கி ஆசீர்வதித்து கூவாகத்தில் அவருக்கு கோவில் ஒன்றையும் அருளுகிறாள். இந்த மரபிற்குள்ளேயும் பல வேறுபாடுகள் உள்ளன. இதன் சில கதை வடிவங்களில், குழந்தையைச் சந்திரகிரியின் அரசியான கிருபான்ஞ்சி என்பவர் கண்டெடுத்தாகக் கூறப்படுகிறது. பிற கதை வடிவங்களில் சந்திரகிரியின் அரசன் மற்றும் கூவாகம் கோவில் பற்றி எதுவும் கூறப்படவில்லை. மாறாக, இவை அரக்கன் கூத்தசூரனைப் பற்றி அதிகம் கூறுகின்றன. மேலும் தலையை மட்டும் கொண்டிருக்கும், நீரில் பிறந்த ஒருவனால் மட்டுமே அவனைக் கொல்ல முடியும் என்ற வரம் பெற்றதைப் பற்றியும் கூறுகின்றன. கிருஷ்ண அவதாரம் எடுத்த விஷ்ணு, இந்த அரக்கனை அரவான் கொல்வார் என்று கடவுள்களுக்குக் கூறுகிறார். இதை மனதில் கொண்டே அரவானின் தலை ஆற்றில் தூக்கி எறிய ஆணையிடுகிறார். பின்னர் அது கூத்தன் ("நீரில் பிறந்தவன்") என்ற குழந்தையாக மாறி அரக்கனைக் கொல்கிறது.

கூத்தாண்டவர் வழிபாட்டு மரபே முதல் தமிழ் அரவான் வழிபாட்டு மரபு என ஹில்டிபெய்டல் வாதிடுகிறார். ஆனால் இது மட்டுமே அரவானை வணங்கும் மரபல்ல. திரௌபதி வழிபாட்டு மரபும் அதற்கே உரித்தான அரவான் வழிபாட்டு சடங்குகளையும் முறைகளையும் உருவாக்கிக் கொண்டுள்ளது.

தமிழ் நாட்டின் கடலூர், திருவண்ணாமலை, வேலூர் மற்றும் விழுப்புரம் போன்ற பல மாவட்டங்களில் கூத்தாண்டவருக்கு அதிகமான பக்தர்கள் உள்ளனர். திரௌபதியை வழிபடும் பக்தர்கள் மேற்கூறிய மாவட்டங்களைத் தவிர காஞ்சீபுரம் (முன்பு செங்கல்பட்டு) மாவட்டத்திலும் பரவியுள்ளனர். தஞ்சாவூர் மாவட்டத்திலும் ஆந்திரப் பிரதேசம் மற்றும் கர்நாடகாவின் தென் மாவட்டங்களிலும் திரௌபதி கோவில்கள் காணப்படுகின்றன. திரௌபதி கோவில்களை விட கூத்தாண்டவர் கோவில்கள் மிகவும் குறைவாகவே உள்ளன. கடலூர் மற்றும் விழுப்புரம் மாவட்டங்களுலிருந்து கோயம்புத்தூர் வரை நீண்டு செல்லும் பகுதிகளில் மட்டும் கூத்தாண்டவர் கோவில்கள் காணப்படுகின்றன. இவற்றுள் முப்பத்திரண்டு கோவில்கள் பிரபலமானவை, அதில் கூவாகம் மிக முக்கியமானது. இந்த 32 கோவில்கள் உள்ள இடங்கள்:

கோயம்புத்துர் மாவட்டம்

கடலூர் மாவட்டம்
ஈரோடு மாவட்டம்

சேலம் மாவட்டம்

திருவண்ணாமலை மாவட்டம்
வேலூர் மாவட்டம்

விழுப்புரம் மாவட்டம்
புதுச்சேரி யூனியன் பிரதேசம்
திரௌபதி கோவில்களில் வெட்டுண்ட அரவானின் தலை பரவலாக இடம்பெற்றுள்ளது. இது பெரும்பாலும் மரத்தினால் செய்யப்பட்ட எளிதாக எடுத்துச்செல்லும் வண்ணம் வடிவமைக்கப்பட்ட தலையாக இருக்கும். சில நேரங்களில் கோவில் வளாகத்தில் ஒரு தனிக்கோவிலில் வைக்கப்பட்டிருக்கும். திரௌபதி கோவில்களின் கூரை மூலைகள் மற்றும் ஓரங்களில் அரவான் தலைச் சிற்பம் வைக்கப்பட்டிருக்கும். பேய் அல்லது பூத வடிவில், அரவான் கோவிலையும் படுகளம் விழாவையும் தீய ஆன்மாக்களிடமிருந்து காக்கும் பாதுகாவலனாகக் திகழ்கிறார். திரௌபதி வழிபாட்டு மரபில், படுகளம் என்பது மகாபாரதப் போர் நிகழ்வை நிகழ்த்திக்காட்டும் மைதானமாகும். தஞ்சாவூர், கும்பகோணம் மற்றும் பட்டுக்கோட்டைப் பகுதிகளில் அரவானின் தலை தனி மண்டபம் அல்லது மாடக்குழியுள் நிரந்தரமாக வைக்கப்பட்டுள்ளது. உலகின் மிகப்பெரிய அரவான் தலை, கும்பகோணத்தின் ஹாஜியார் தெரு கோவிலில் காணப்படுகிறது.

கூத்தாண்டவர் வழிபாட்டு மரபில், அரவான் கூத்தாண்டவராக அறியப்படுகிறார்; இந்த மரபில் கூத்தாண்டவரே முக்கியக் கடவுளாகக் கருதப்படுகிறார். கூத்தாண்டவரின் முதன்மைக் கோவில் தமிழ் நாட்டில் கூவாகம் என்ற இடத்தில் உள்ளது. இந்த மரபில் ஆண்டுதோறும் சித்திரை (ஏப்ரல்-மே) மாதத்தின் பௌர்ணமி தினத்திற்கு முந்தைய அல்லது பிந்தைய 18 நாட்களில் திருவிழா நடக்கிறது. இதில் அரவானுக்கும் கிருஷ்ணரின் பெண் வடிவமான மோகினிக்கும் நடக்கும் திருமணம், அரவானின் பலிக்குப் பின் மோகினி விதவையாகுதல் மற்றும் புலம்பல் ஆகியவையே முக்கிய சடங்குகளாகும். இத் திருவிழாவின் முக்கிய நாளான பௌர்ணமி அன்று அரவானின் தன்பலி நடத்திக் காட்டப்படுகிறது.
தங்களை அரவாணிகள் என்று அழைத்துக்கொள்கின்ற, இங்கு வாழும் திருநங்கைகள், அரவானுக்கும் மோகினிக்கும் நடைபெறும் திருமணத்தை நடத்தி காட்டுவதன் மூலம் கூவாகம் திருவிழாவில் கலந்துகொள்வர். (தமிழ் நாட்டின் தேவனாம்பட்டினம், திருவேட்களம், அதிவராகநத்தம் (சிதம்பரத்திலிருந்து வடமேற்கே 5 கிமீ தொலைவில் உள்ளது) மற்றும் கொத்தடை மற்றும் புதுச்சேரியில் உள்ள பிள்ளையார்குப்பம் போன்ற இடங்களில் சிறியளவில் நடைபெறும் கூத்தாண்டவர் திருவிழாக்களிலும் திருநங்கைகள் இதே போன்று கலந்து கொள்வர். பல ஆண்டுகளாக உள்ளூரைச் சேர்ந்த திருநங்கைகளே இந்த விழாவில் கலந்து கொண்டு வருகின்றனர் எனினும், 1960 ஆம் ஆண்டு முதல் தமிழ் நாடு மற்றும் இந்தியாவின் பல்வேறு பகுதிகள், சிங்கப்பூர் போன்ற வெளிநாடுகளிலிருந்தும் திருநங்கைகள் வந்து இந்த விழாவில் கலந்துகொள்கின்றனர். திருநங்கைகளையும் சேர்த்து தோரயமாக 25,000 மாற்றுப்பால் உடையணிந்தவர்கள் இந்த திருவிழாவைக் காண வருகின்றனர். 1906 ஆம் ஆண்டு எழுதப்பட்ட ஃபிரான்சிசின் பதிவு வன்னியர் மற்றும் மற்ற சூத்திரர் சமூகங்களைச் சேர்ந்த ஆண்களே பெண்கள் உடையணிந்து இவ்விழாவுக்கு வருவதாகக் கூறுகிறது. இவ்விழா சூத்திரர்களிடையே பிரபலமானது என்றும் கூறுகிறது. ஆனால் திருநங்கைகள் பற்றி வெளிப்படையாக எதுவும் சொல்லவில்லை. மேலும் ஆண்களைக் கூத்தாண்டவருக்கு மணமுடிப்பதும் அவர்கள் விதவைக்கோலமேற்பதும் திருவிழாவின் இறுதி நாள் நடைபெற்றதாக பிரான்சிஸ் கூறுகிறார் (தற்போதைய விழாக்களில் திருமணச்சடங்கு 14ம் நாளும், விதவைக்கோலச் சடங்கு 16ம் நாளும் நிகழ்த்தப்படுகின்றன).

கூத்தாண்டவர் திருவிழாவின் முதல் ஆறு நாட்களின் போது, வானவேடிக்கைகள் மற்றும் இசை வாத்தியங்கள் முழங்க அரவானின் தலை ("சாமி" ) கூவாகத்தின் முக்கிய வீதிகளில் நடனத்துடன் ஊர்வலமாகக் கொண்டு செல்லப்படும். இந்த ஊர்வலத்தின் போது ஒவ்வொரு வீட்டிலிருந்தும் தீபாராதனை, தேங்காய் உடைத்தல் மற்றும் பிற சடங்குகளுடன் அரவானுக்குப் பூசை செய்வர். 13 ஆம் நாளில் அரவானின் ஆன்மா சடங்கு முறைப்படி தலையிலிருந்து ஒரு பானைக்கு மாற்றப்படுகிறது. இதன் பிறகு தலைக்கு வண்ணம் தீட்டப்படுகிறது. 14 ஆம் நாளின் மாலை நேரத்தில் ஊர்வலத் தேரில் 20 அடி உயரமுள்ள நீண்ட கம்பம் ஒன்று செங்குத்தாக நிறுத்தி வைக்கப்படுகிறது. இந்தக் கம்பம் தான் திருவிழாவின் அடுத்து வரும் நாட்களில் அரவானின் தலை மற்றும் உடலைத் தாங்குகிறது. "கம்பம் நிறுத்துதல்" சடங்குக்குப் பிறகு, அரவானை மணப்பதாக வேண்டிக் கொண்ட இளம் மற்றும் நடுத்தர வயது ஆண்கள் (கூவாகம், அதன் சுற்றுப் பகுதியில் உள்ள விவசாயிகள் மற்றும் வணிகர்கள்) திருமணமான பெண்களின் அடையாளமான தாலியை வாங்குவார்கள். அரவான் சார்பாகக் கருதப்படும் பூசாரி கோவிலின் உட்புறக் கருவறையில் வைத்து அவர்களது கழுத்தில் தாலியைக் கட்டுவார். திருமணமான ஆண்களும் நோய்வாய்ப்பட்ட ஆண்களும் கூட அரவானை மகிழ்ச்சிப்படுத்துவதற்காகத் திருவிழாவில் பெண் உடையணிந்து அரவானைத் திருமணம் செய்து கொள்வர்.

14 ஆம் நாளிலிருந்து 16 ஆம் நாள் வரை திருநங்கைகள் வருகை அதிகமாக இருக்கும். அவர்கள் 15 ஆம் நாளின் இரவு அரவானின் பூங்கரகத்தைத் தலையில் வைத்து நடனமாடுவர். இதில் அரவானின் சக்தி இருப்பதாக நம்பப்படுகிறது. இந்த நடனத்திற்குப் பிறகு அவர்களுக்குத் தாலி கட்டி பூசாரி அவர்களை அரவானுக்குத் திருமணம் செய்து வைப்பார். பிறகு அவர்கள் தங்கள் திருமணத்தை முழுமைப்படுத்துவதற்கு அடையாளமாக உடலுறவில் ஈடுபடுவர். அன்று இரவு முழுவதும் திருநங்கைகள் கட்டுப்பாடற்று பலருடன் உடலுறுவு கொண்டு கொண்டாடுவர். ஆனால் அரவானை மணந்த கிராமவாசிகள் இவ்வாறு உடலுறவில் பங்கு கொள்வதாக எங்கும் குறிப்பிடப்படவில்லை. இத்திருநங்கைகள் பெண்களின் உடைகளையும் அணிகலன்களையும் அணிந்து கொள்கின்றனர். ஆனால் நேர்த்திக்கடனுக்காக அரவானைத் திருமணம் செய்துகொள்ளும் கிராமத்துவாசிகள் வழக்கமான ஆண் உடைகளையே அணிகின்றனர்.

16 ஆம் நாளின் முற்பகுதியில், அரவானின் ஆன்மா புதிதாக வண்ணம் தீட்டப்பட்ட தலைக்குள் மீண்டும் செலுத்தப்பட்டு, அரவானின் கண்களுக்கு வண்ணம் தீட்டி, ”சாமி திருக்கண் திறத்தல்” சடங்கு நடைபெறுகிறது. பின்னர் அரவானின் தலையை, எளிதில் எடுத்துச் செல்லக்கூடிய கேடயத்தின் மீது வைத்து கிராமம் முழுவதும் ஊர்வலமாக எடுத்துச் செல்கின்றனர். இந்தக் கேடயத்துடன் இன்னும் இரண்டு தேர்களும் எடுத்துச் செல்லப்படுகின்றன. ஒன்றில் அரவானின் மார்புக் கவசம் மற்றும் ஆபரணங்கள் வைக்கப்பட்டிருக்கும்; இவை இல்லையென்றால் திருவிழா முழுமையடையவில்லை என்றே கருதப்படுகிறது. மற்றொன்றில் அரவானின் பூ மகுடம் வைத்து கொண்டு செல்லப்படுகிறது. சேவல்களைப் பலிகொடுக்கும் சடங்குடன் திருவிழா முடிவடைகிறது. வைக்கோல் கொண்டு உருவாக்கப்பட்ட உடலில் அரவானின் தலை பொருத்தப்படுகிறது. அந்த உடலுக்கு அவரது கவசமும் ஆபரணங்களும் அணிவிக்கப்பட்டு பூமாலையும் சூட்டப்படுகிறது. முன்பு நடப்பட்ட நீண்ட கம்பத்தில் அரவானின் தலையும் உடலும் பொருத்தப்படுகின்றன. களப்பலிக்காக அரவானைத் தயார்ப்படுத்தவும் போரின் எட்டாம் நாள் மரணத்தை நிகழ்த்திக் காட்டும் சடங்குக்காகவும் இந்த உருவம் கிராமம் முழுவதும் ஊர்வலமாக கொண்டு செல்லப்படும். மதியவேளையில், அரவான் களப்பலியைக் குறிக்கும் வகையில் தேர் வடக்கு நோக்கி திருப்பி வைக்கப்படுகிறது. பின்னர் குருட்சேத்திர போர்க்கள மேடையை நோக்கி திருப்பி வைக்கப்படுகிறது. இது போர்க்களத்தில் நுழைந்து அலம்பூசனின் கையால் இறப்பதற்காக அரவான் வருகிறார் என்பதைக் குறிக்கிறது. குருசேத்திரத்தை அடைந்த பிறகு பூமாலைகள் கழற்றப்படும். போரின் எட்டாம் நாள் அரவான் தனது சதைகளை இழந்து தோல்வி அடைந்ததை இது குறிக்கிறது.

போர்க்களத்திலிருந்து திரும்பி வரும் போது இந்தத் தேர் ஒப்பாரிச் சடங்குகள் செய்வதற்கென ஒதுக்கப்பட்டிருக்கும் ”அழுகளம்” மைதானத்தை நோக்கி செல்லும். அரவான் களப்பலியாகத் தன்னைத் கொடுத்ததால் கணவனை இழந்து விதவைகளாகும் திருநங்கைகள் தங்கள் தலைமுடியைக் கலைத்து அலங்கோலமாக்கி புலம்பி அழுவர். அரவான் கொஞ்சம் கொஞ்சமாக பலம் இழப்பதைக் குறிக்கும் விதத்தில் அரவானின் உடலில் இருக்கும் பூமாலைகள் ஒவ்வொன்றாக பக்தர்கள் மீது வீசி எறியப்படும். புராணக் கதையின் மோகினியைப் போலவே, திருநங்கைகள் தங்கள் வளையல்களை உடைத்தும், மார்பில் அடித்துக் கொண்டும், தங்கள் மணக்கோலத்தை அழித்தும் அரவானின் இறப்பிற்காகத் துக்கம் அனுசரிப்பர். அவர்கள் தங்கள் தாலிகளை அறுத்து இதற்காக திருவிழாவில் நடப்பட்டிருக்கும் ”வெள்ளிக்கால்” என்ற கம்பத்தின் மீது அவற்றை வீசியெறிவர். பின்னர் அவர்கள் குளித்து விட்டுத் தங்களது விதவைக் கோலத்தைக் குறிக்கும் விதமாக வெள்ளைச் சேலையை அணிந்து கொள்வர். விழா முடிந்து ஒரு மாத காலம் வரை வளையல்களையும், பல வண்ணச் சேலைகளையும் அணியாமல் தங்கள் விதவைக் கோலத்தைக் குறிக்கின்றனர்.

உச்சிப் பகல்வேளைக்குப் பிறகு அரவானது தேர் அழுகளத்தை அடையும் போது, அரவானின் உடம்பில் இருந்த அலங்காரங்கள் அகற்றப்பட்டு வைக்கோலாலான எலும்புக்கூடு மட்டும் காட்சியளிக்கும். பெரும்பாலான திருநங்கைகள் அங்கிருந்து சென்ற பின்னர் அரவானைத் திருமணம் செய்த ஆண்கள் தங்களது தாலிகளை அறுத்தும் வளையல்களை உடைத்தும் விதவைக் கோலம் ஏற்றுக்கொள்வர் (வெள்ளிக்கால் சடங்கு). அப்போது ”பாரதியார்” (மகாபாரதக் கதை கூறுபவர்) மகாபாரதத்தின் முடிவுக் காட்சிகளை விவரிக்கிறார். இது போரைக் காண வேண்டும் என்ற அரவானின் ஆசையை நிறைவேற்றுவதன் அடையாளமாகச் செய்யப்படுகிறது. போரின் இறுதியில் அரவானின் தலையை விட்டு உயிர் பிரிந்து செல்லும் போது, திருநங்கைகள் அரவானின் களப்பலிக்காக அழுகிறார்கள், அதே சமயம் கிராமவாசிகள் முன்னோர் ஒருவர் இறந்து விட்டார் என்பதற்காக அழுகிறார்கள் என்று ஹில்டிபைடெல் கருதுகிறார்.

அழுகளத்தில் இறந்த அரவானை கௌரவப்படுத்தும் விதமாக அர்ப்பணிப்பின் அடையாளமாக சமைத்த "இரத்த சோறு" அனைவருக்கும் வழங்கப்படுகிறது. இது அரவானின் தியாகத்தின் குறியீடாகும். இந்த சோறு குழந்தை பாக்கியம் இல்லாத பெண்களுக்குக் குழந்தை பாக்கியம் அளிப்பதாக நம்பப்படுகிறது. அந்தி வேளையில் இறப்பு சடங்குகள் முடிந்த பிறகு அரவானின் தேர் “இழவு வீடு” போலக் கருதப்படுகிறது. அரவானின் எலும்புகூடான உடம்பிலிருந்து உயிரற்ற தலை நீக்கப்பட்டு, துணிகள் கொண்டு மூடப்பட்டு, சவ ஊர்வலம் போல கிராமம் முழுவதும் ஊர்வலமாக கொண்டு செல்லப்படுகிறது. அந்தத் தலை காளிகோவிலுக்கு எடுத்து செல்லப்படுகிறது, அங்கே அரவானின் தலைக்கு மீண்டும் உயிர் கிடைக்கிறது. ”விடையாட்டி” (திரும்பும் நடனம்) சடங்கின் போது, 17 ஆம் நாளின் விடியற்காலை வரை அரவானின் தலை மீண்டும் ஒரு முறை கிராமத்தைச் சுற்றி வலம் வருகிறது. 18 ஆம் நாளான இறுதி நாளன்று, அரவானின் தலை மீண்டும் ஒருமுறை அலங்கரிக்கப்பட்டுக் கிராமத்தை இறுதியாகச் சுற்றி வருகிறது. அன்று மாலை, கோவிலின் கருவறையில் நடக்கும் மகுடம் சூட்டு விழாவில் பூசாரி தருமராக அரவானின் தலைக்கு மகுடம் சூட்டுகிறார்.

திரௌபதியின் வழிபாட்டு மரபினர், ”படுகளம்” எனப்படும் ஆண்டு விழாவை நடத்துவதன் மூலம் மகாபாரதப் போரை நினைவுகூர்கின்றனர். இந்த விழா திரௌபதியின் திருமணத்தைக் காட்டும் கூத்து நிகழ்ச்சியுடன் தொடங்கும். இந்தத் திருவிழாவின் போது, திரௌபதியாக நடிப்பவரும், பொது நிகழ்வுகளில் பங்கு பெறும் பிற பெண்களும் அரவானுக்காகவும் போரில் மடிந்த பிற வீரர்களுக்காகவும் புலம்புவர். படுகளம் திருவிழா நடத்தப்படும் நாட்களின் எண்ணிக்கையும் அதில் அரவான் களப்பலிக் கூத்து நிகழ்ச்சி நடத்தப்படும் நாளும் அந்தந்த ஊரைப் பொறுத்து 
மாறுபடுகின்றன. ஆனால் பொதுவாகக் களப்பலி நிகழ்ச்சி எங்கு நடைபெறுகிறதோ, அந்த இடம் குருட்சேத்திர போர்க்களத்தைக் குறிக்கும் குறியீடாகக் கருதப்படுகிறது.

தமிழ் நாட்டில் உள்ள இருங்கல் என்ற பகுதியில், 18 நாட்கள் நடத்தப்படும் திருவிழாவின் இறுதி நாளான 18 ஆம் நாள் படுகளம் சடங்கு நிகழ்த்தப்படுகிறது. இச்சடங்குக்கு 16 நாட்களுக்கு முன் இந்தக் கூத்து நிகழ்த்தப்படுகிறது. ஆனால் சிங்கப்பூரில் இந்தக் களப்பலிக் கூத்து புரட்டாசி மாதத்தின் (செப்டம்பர்-அக்டோபர்) அமாவாசை நாளன்று நிகழ்த்தப்படுகிறது. 10 முதல் 12 நாட்களே நடக்கும் திருவிழாக்களில் இந்தக் கூத்தும் அரவானின் களப்பலிச் சடங்கும் விழாவின் இறுதி நாள் இரவு நிகழ்த்தப்படும். இப்பழக்கம் பெரும்பாலும் பெங்களூர் மற்றும் சென்னையின் சௌக்கார்பேட்டை, ஆலந்தூர் மற்றும் பூந்தமல்லி ஆகிய இடங்களில் காணப்படுகிறது.

இந்த விழாக்களில் அரவானின் தோற்றத்திலும் சில வேறுபாடுகள் உள்ளன. சென்னை மற்றும் பாண்டிச்சேரி கோவில்களில் நடைபெறும் விழாக்களில் நிரந்தரமான மரத்தாலான தலை உருவம் பயன்படுத்தப்படும். கிராமப் பகுதிகளில் அரவானின் தலை மற்றும் உடல் களிமண்ணால் செய்யப்பட்டதாக இருக்கும்; இரண்டும் திருவிழா முடிந்தபின்னர் அழிக்கப்படும். திண்டிவனத்தில் மூங்கில் மற்றும் களிமண்ணால் செய்யப்பட்ட அரவானின் தலையற்ற உடல் பயன்படுத்தப்படுகிறது. கையில் வில்லுடன் இடது முழங்காலில் மண்டியிட்டு வீரமாக அரவான் காட்சியளிப்பார். பின்னர் சடங்கு முறைப்படி களிமண் தலை பொருத்தப்பட்டு, அரவானின் உருவ பொம்மை 7 அடி உயரமுள்ளதாகும். முதன்மைப் பூசாரி வாளை எடுத்து அரவான் தலையை வெட்டுவார். அரவான் தியாகம் செய்த உடல் 32 துண்டுகளாக்கப்பட்டதை உணர்த்தும் வண்ணம் ஒரு பூசணிக்காய் 32 துண்டுகளாக வெட்டப்பட்டும். அடுத்ததாக, அரவானுக்கு அவரது குருதியைப் படைக்கும் விதமாக (அரவானுக்காக முன்பே பலி கொடுக்கப்பட்ட) ஆட்டின் குருதி படைக்கப்படும். அரவானின் உடல் கழுத்திலிருந்து கீழ்ப்பகுதி வரை இரத்தக்கறை படிந்த வெள்ளைத் துணி கொண்டு மூடப்படும். இறுதியாக இரத்தத்தில் நனைக்கப்பட்ட அரிசி அரவானின் முகத்தில் தூவப்படும். பக்தர்கள் விழா முடிந்த பிறகு இந்த அரிசியை உட்கொள்கின்றனர். கூத்தாண்டவர் வழிபாட்டு மரபு பக்தர்களைப் போலவே இவர்களும் அரவானின் முகத்தில் தூவப்பட்ட இந்த அரிசியை உண்பதால் விழா முடிந்த பிறகு, பிள்ளைப் பேறு பாக்கியம் உண்டாகும் என நம்புகின்றனர்.

கும்பகோணத்திற்கு அருகில் உள்ள சத்திரம் கருப்பூர் என்ற ஊரில் அரவானின் 25 அடி நீளமுள்ள சிலை கிடைமட்டமாக நிலத்தில் படுத்து இருப்பது போன்று வடிவமைக்கப்படுகிறது. பின்னர் அரவானின் கதை நிகழ்த்திக் காட்டப்படுகிறது. நாடகத்தில் நடிக்கும் நடிகர் ஒருவர் மீது காளி தெய்வம் இறங்கியிருப்பதாக நம்பப்படுகிறது. அவர் சேவல் ஒன்றைச் சிலையின் கழுத்துப் பகுதியில் பலிகொடுக்கிறார். இது அரவானின் பலியைக் குறிக்கிறது. பின்னர் மீண்டும் இரத்தத்தில் நனைக்கப்பட்ட அரிசி பக்தர்களுக்கு, குறிப்பாக குழந்தையில்லாப் பெண்களுக்கு வழங்கப்படுகிறது. இதே மாதிரியான பலிகொடுக்கும் நிகழ்வுகளும் இரத்தத்தில் நனைக்கப்பட்ட அரிசி வழங்குவதும் மேலக்கரை, ஆலந்தூர், பூந்தமல்லி மற்றும் விழுப்புரம் போன்ற பகுதிகளிலும் நடைபெறுகின்றன. ஆலந்தூர் மற்றும் பூந்தமல்லி பகுதிகளில் ஆடு பலியிடப்படுகிறது. கடலூர், பாதிரிக்குப்பம் மற்றும் விழுப்புரம் ஆகிய இடங்களில் சேவல் பலியிடப்படுகிறது. கடலூர் தஞ்சாவூர் மற்றும் விழுப்புரம் மாவட்டங்களில் அரவானின் தலை படுகளம் மற்றும் மகாபாரதப் போரின் நிகழ்வுகளை பார்ப்பதற்காக உயர்த்திய நிலையில் வைக்கப்படுகிறது.

ஏழாம் நூற்றாண்டிலிருந்து சுமத்ரா தீவின் ஸ்ரீவிஜய வம்சத்தினால் ஆளப்பட்டுவந்த இந்தோனேசியாவின் சாவகத் தீவின் (ஜாவா) சில பகுதிகளில் இந்து சமயம் பின்பற்றப்பட்டு வந்தது. இங்கு மகாபாரத மரபு பரவி மாற்றங்களும் அடைந்தது. சமசுகிருத காப்பியங்கள் சாவகத்தின் கிராமப் பகுதிகளில் அறிமுகமானது பற்றிய முதல் ஆதாரம் பலிதுங்க (Balitung) மன்னனால் கி.பி. 907 இல் வெளியிடப்பட்ட சாங்சாங் (Sangsang) செப்புப் பட்டயங்களில் காணப்படுகிறது. மகாபாரதத்தை சாவக மொழியில் பெயர்க்கும் பணி அரசன் தர்மவாங்சா தேகு (கி.பி. 990–1016) என்பவரின் ஆதரவினால் தொடங்கப்பட்டது. இந்த மொழிபெயர்ப்பு முடிந்த பின்னர் ஒரு மாதத்திற்கு ஒரு மாலை குறைவான காலத்துக்கு (அக்டோபர் 14 - நவம்பர் 12, 996) விராட பர்வம் (மகாபாரதத்தின் நான்காம் நூல்) மக்கள் முன் வாசிக்கப்பட்டது. சாவக மொழிக்கு மொழிபெயர்க்கப்பட்ட முதல் மகாபாரதப் பதிப்பு மிகவும் சுருக்கமாகவும் உரைநடை வடிவிலும் இருந்தது. ஆனால் விரைவில் கிழக்கு சாவகத்தின் புலவர்கள், மகாபாரதத்தின் பர்வங்களின் (புத்தகங்கள் அல்லது அதிகாரங்கள்) கருப்பொருள்களை விரிவுபடுத்தியும், அவற்றை சாவகச் சூழலுக்கேற்ப மாற்றியும் “காகவின்” என்ற நீண்ட கவிதைகளைப் படைக்கத் தொடங்கினர். பெட்ரஸ் ஜோசப்ஸ் ஜோட்மல்டர் (Petrus Josephus Zoetmulder), என்ற டச்சு அறிஞர் இப்படைப்புகளைப் பற்றி பின்வருமாறு குறிப்பிடுகிறார்: “இந்த ஆண்களும் பெண்களும் இந்தியப் பெயர்களைக் கொண்டுள்ளனர். ஆனால் அடிப்படையில் இவர்கள் சாவக மக்களே - இவர்கள் சாவக மக்கள் போலத் தான் யோசிக்கிறார்கள், நடக்கிறார்கள், சாவகச் சூழலில் தான் வாழ்கிறார்கள்”.

ஜாவா மக்களின் பாரம்பரிய நாடக வடிவமான ”வயாங்” (wayang) மற்றும் பொம்மலாட்ட நிகழ்ச்சியான ”வயாங் குலிட்”(wayang kulit) ஆகிய கலைகளின் மூலம், அரவான் மற்றும் சாவக மரபு மகாபாரதத்திலிருந்து பிற கதாப்பாத்திரங்களின் கதைகள் கூறப்படுகின்றன. அரவான் என்ற பெயர் சாவகப் பகுதியில் Irawan என்று எழுத்துக்கூட்டப்படுகிறது. இந்தியாவில் உள்ளது போலவே அர்துசுனன் (அருச்சுனன்) மற்றும் உலுப்பியின் மகனாகவே அரவான் கருதப்படுகிறார். இந்தியாவில் அரவானின் தாய் உலுப்பி என்ற நாகர் இனப் பெண்ணாவார். ஆனால் சாவக மரபில் அவர் யாசாரதா துறவி மடத்தின் முனிவர் கன்வர் (பொம்மலாட்டத்தில் ஜயாவிலபர்) என்பவரின் மகள் எனக் கூறப்படுகிறது. துறவி மடத்தில் பிறந்து தனது தந்தையிடமிருந்து விலகி தாய் மற்றும் தாத்தா ஆகியோரால் அரவான் வளர்க்கப்படுகிறார். பாண்டவர்களின் அமர்தா காலக்கட்டத்தில் நடைபெறுவதாக எழுதப்பட்ட 40க்கும் மேற்பட்ட ”லகோன்”களில் (நாடகங்கள்) அரவானும் அரவானின் மாற்றாந்தாய் மகனான அபிமன்யு அல்லது அங்கவிசயனும் முக்கிய கதாநாயகர்களாக உள்ளனர். இந்த "லகோன்"களில் அரவான் ”லிஜேபன்” (lijepan) பாத்திரமாக சித்தரிக்கப்படுகிறார். லிஜேபன் என்பது சிறிய, நற்குணமும் கட்டுப்பாடும், தன்னடக்கமும் உள்ள பாத்திரம் எனப் பொருள்படும். வயாங் குலிட் பொம்மலாட்ட மரபில் அரவான் ”பாம்பாங்” (நற்குணமுள்ள போர்வீரன்) என்ற பெயருடன் வெள்ளை நிற முகம் மற்றும் மென்மையான குரலுடன் சித்தரிக்கப்படுகிறார். அரவான் அமைதியான மற்றும் தீர்க்கமான குணமுள்ளவராகவும் காட்டப்படுகிறார்.

”அரவான் ராபி” (Irawan Rabi, அரவானின் திருமணம்) என்ற பிரபலமான லகோன் அரவானுக்கும் கிருஷ்ணரின் மகளான திதிசாரிக்கும் இடையே இருந்த காதலைச் சொல்கிறது. அரவானுக்காக திதிசாரியை திருமணம் செய்ய நிச்சயிக்கப்படிருக்கும் வேளையில் கிருஷ்ணரின் சகோதரரும் கௌரவர்களின் நண்பருமான பலதேவர், திதிசாரி துரியோதனனின் மகனாகிய லஷ்மண மந்திரகுமரனை திருமணம் செய்ய வேண்டும் என்று கூறுகிறார். இது பெரும் சிக்கலை உண்டாக்குகிறது. இந்த சிக்கல் பாண்டவர்கள், கௌரவர்கள் மற்றும் அரக்கப் பேரரசு (ogre-kingdom) ஆகிய மூன்று குழுக்களுக்கிடையிலான மோதலாக முடிகிறது. அரக்கர்களின் அரசன் பரந்த்ஜனா திதிசாரியை கடத்துவதற்கு திட்டமிடுகிறார். இதனால் விளையும் குழப்பம் கௌரவர்களுக்கு ஏமாற்றத்தையும் அவமானத்தையும் ஏற்படுத்துகிறது. கிருஷ்ணரின் மூத்த மகளும் அபிமன்யுவின் மனைவியும் அவரிடமிருந்து பிரிந்து வாழ்பவளுமான சிதி சேந்தாரி, இந்த நிலையை சாதகமாகப் பயன்படுத்தி அரவானையும் திதிசாரியையும் சேர்த்து வைத்து, தானும் தனது கணவருடன் சேர திட்டம் தீட்டுகிறாள். அரவானும் திதிசாரியுமே இந்த லகோனின் நாயகன்-நாயகியாகக் கருதப்பட்டாலும் நாடகத்தில் அவர்கள் வெறுமனே பார்வையாளர்களாகவே உள்ளனர். இந்த லகோனில் அரவான் ஒரு சிறிய பாத்திரம் தான் என்று ஜேம்ஸ் ஆர். பிராண்டன் கூறுகிறார். அரவான் மனத்திடம் இல்லாதவராகவும் மற்றவர்களால் வழிநடத்தப்படுபவராகவும் சித்தரிக்கப்படுகிறார் (இது தெற்கு ஆசியாவின் கலை வடிவங்களில் பரவலான சித்தரிப்பு) ”சீரத் லம்பகான் பெர்கிவா பெர்கிவாதி” (Serat Lampahan Pregiwa Pregiwati) என்ற மற்றொரு லகோனும் அரவான்-திதிசாரி காதலைப் பற்றிக் கூறுகிறது.

நான்காம் மங்குனேகரா அரசனின் அவைப்புலவரான ஆர். எம். நிக். விரயகுசுமா (R. M. Ng. Wiryakusuma) 1883 ஆம் ஆண்டில் ”மகாபட்” என்ற கவிதை வடிவில் ”சீரத் கம்பிரனம்” என்ற லகோனை எழுதினார். அவருக்கு பின்வந்த புலவர்கள் அதை மேலும் விரிவுபடுத்தினர். இக்கதையில் அரவான் நாக்ரான்காங் கெஞ்சனா என்ற பகுதியின் அரசனாவதாகவும் ”பிரபு கம்பீரனம்” என்ற பட்டத்தைப் பெறுவதாகவும் கூறப்படுகிறது. ”அரவான் மாலிங்” (Irawan Maling) என்ற மற்றொரு லகோன் அரவானுக்கும் அங்கவிசயனுக்கும் இடையே நடந்த சண்டையை விவரிக்கிறது.

”பார்த்தவிசயா” (அருச்சுனனின் வெற்றி) அல்லது ”இரவான் தகா” (அரவானின் மரணம்) என்ற காகவின் கவிதை நூலில், மகாபாரதப் போரில் அரவான் மரணமடைவது விவரிக்கப்படுகிறது. அரவான் பாரதப் போரின் ஆரம்பத்தில் தனது சகோதரர்களுடன் போர்க்களத்திற்குச் செல்கிறார். அனைவரும் ஒன்றாகச் சேர்ந்து கௌரவர்கள் பலரைக் கொல்கின்றனர். பிறகு காலசரங்கி என்ற அரக்கன் அரவானைத் தாக்குகிறார். காலசரங்கியின் தந்தையைக் கொன்ற அருச்சுனனைப் போலவே தோற்றம் கொண்ட அரவானை, அருச்சுனன் எனத் தவறாக எண்ணிய காலசரங்கி, அரவானைக் கொன்றுவிடுகிறார். அரவானின் மரணத்திற்கு பழிவாங்கும் விதமாக அருச்சுனன் காலசரங்கியைக் கொன்றுவிடுகிறார். சாவக மொழி மகாபாரதத்தில் போரின் தொடக்கத்திலேயே அரவானின் மரணம் நிகழ்வதாகக் கூறப்படுகிறது. இந்தக் கதையின் பொம்மலாட்ட வடிவங்களில் அரவானுக்கும் காலசரங்கிக்கும் நடக்கும் சண்டை பாரதப் போருக்கு முன்பு அரவான் தனது தந்தையைச் சந்திப்பதற்கு முன்பு நடப்பதாகக் கூறப்படுகிறது.



</doc>
<doc id="116619" url="https://ta.wikipedia.org/wiki?curid=116619" title="சதீயா பாட்">
சதீயா பாட்

சதீயா பாட் ("Sadia Butt", பிறப்பு: மார்ச்சு 2 1975), பாக்கித்தான் பெண்கள் தேர்வுத் துடுப்பாட்ட அணியின் அங்கத்தினர். இவர் 3 பெண்கள் தேர்வுத் துடுப்பாட்டப் போட்டிகளிலும், 24 பெண்கள் ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1997/98-2003/04 பருவ ஆண்டுகளில் பாக்கித்தான் பெண்கள் தேசிய அணி உறுப்பினராக பெண்கள் தேர்வுத் துடுப்பாட்டப் போட்டிகளிலும், 1997/98-2003/04 பருவ ஆண்டுகளில், பெண்கள் ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116620" url="https://ta.wikipedia.org/wiki?curid=116620" title="நிடா டார்">
நிடா டார்

நைடா டார் ("Nida Dar", பிறப்பு: சனவரி 2 1987), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 9 பெண்கள் ஒருநாள் பன்னாட்டுத் துடுப்பாட்டப் போட்டிகளிலும், 8 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2010 - 2011 ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116621" url="https://ta.wikipedia.org/wiki?curid=116621" title="சுக்ஹான் பாயிஸ்">
சுக்ஹான் பாயிஸ்

சுக்ஹான் பாயிஸ் ("Sukhan Faiz", பிறப்பு: மார்ச்சு 9 1988), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 2 பெண்கள் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2009 ல், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116629" url="https://ta.wikipedia.org/wiki?curid=116629" title="கைநாத் இம்தியாஸ்">
கைநாத் இம்தியாஸ்

சுக்ஹான் பாயிஸ் ("Kainat Imtiaz", பிறப்பு: சூன் 21 1992), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும், ஒருநாள் பன்னாட்டுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 1 பெண்கள் இருபது20 துடுப்பாட்டப் போட்டியில் கலந்து கொண்டுள்ளார். 2010 ல், பாக்கித்தான் பெண்கள் தேசிய அணி உறுப்பினராக பெண்கள் இருபது20 துடுப்பாட்டப் போட்டியில் பங்குகொண்டார்.


</doc>
<doc id="116631" url="https://ta.wikipedia.org/wiki?curid=116631" title="கோயில் மாடு ஓட்டம்">
கோயில் மாடு ஓட்டம்

கோயில் மாடு ஓட்டம் என்பது ராஜகம்பளத்து நாயக்கர் சமூகத்தினரின் பாரம்பரிய விளையாட்டுக்களில் ஒன்று. இது அவர்கள் சமூகத்தினரால் "சலகெருது” என்று அழைக்கப்படுகிறது. 
திண்டுக்கல் மாவட்டம் கருங்கல் ஊராட்சி சுக்காம்பட்டியில் மாரியம்மன், முத்தாலம்மன் கோயில் உள்ளது. இங்கு திண்டுக்கல், கரூர் மாவட்டங்களைச் சேர்ந்த ராஜகம்பளத்து நாயக்கர் சமூகத்தினர் மரபு விழாக்களை நடத்துவது வழக்கம். இந்த மூன்று நாள் விழாக்களில் ஒயிலாட்டம், “சலகெருது” எனப்படும் கோயில் மாடு ஓட்டுவது போன்றவை சிறப்புடையது. கோயில் மாடு ஓட்டத்தில் சுற்றுப்பகுதியை சேர்ந்த ஏராளமான காளைகள் பங்கேற்றன. கோயில் முன், அவற்றிக்கு பூசை செய்து, 2 கிலோ மீட்டர் தொலைவிலுள்ள ஊரின் எல்லை பகுதிக்கு காளைகள் அனைத்தையும் கரகோஷத்துடன் அழைத்து செல்கின்றனர். அங்கிருந்து காளைகளை கோயிலை நோக்கி விரட்டி வருகின்றனர். விழாவில் பங்கேற்ற ஆண்கள் அனைவரும் அவர்கள் கொண்டு வந்த காளைகளை அவர்களது சமுதாய மரபு வழக்கப்படி சட்டை அணியாமல் தடியுடன் கோயில் நோக்கி விரட்டி வருவர். முதலில் வரும் காளைக்கு பரிசு அளிக்கப்படுகிறது.


</doc>
<doc id="116640" url="https://ta.wikipedia.org/wiki?curid=116640" title="அஸ்மாவியா இக்பால்">
அஸ்மாவியா இக்பால்

அஸ்மாவியா இக்பால் ("Asmavia Iqbal", பிறப்பு: சனவரி 1 1988), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 29 பெண்கள் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2005 - 2009/10 பருவ ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்


</doc>
<doc id="116641" url="https://ta.wikipedia.org/wiki?curid=116641" title="தேசிய மாணவர் படை (இந்தியா)">
தேசிய மாணவர் படை (இந்தியா)

தேசிய மாணவர் படை(ஆங்கிலம்:N.C.C.= national cadet corps,இந்தி:राष्ट्रीय कैडेट कोर), இந்தியாவில் ஏப்ரல் 16, 1948-ஆம் வருடம் தொடங்கப் பெற்றது. "Unity and Discipline"("एकता और अनुशासन") என்பதே இதன் குறிக்கோளுரையாகும்.இந்தியாவில் 30 இலட்சம் பேர் தேசிய மாணவர் படையில் உள்ளனர். தமிழ‌த்‌தி‌ல் தேசிய மாணவர் படையில் ஒரு லட்சம் பேர் உள்ளனர்.மேலும் இந்த எண்ணிக்கையை வருடாவருடம் அதிகரிக்க நடவடி‌க்கை எடு‌க்க‌ப்ப‌டுகிறது.1965ஆண்டிலும், 1971ஆண்டிலும் நடந்த இந்திய பாகிசுத்தான் போரில், இரண்டாம் வரிசை அணியினராக தேசியப்படை மாணவர் நின்றது, வரலாற்று புகழ் வாய்ந்த நிகழ்வாகும்.

1942 ஆம் ஆண்டு பிரித்தானிய அரசு உருவாக்கிய "பல்கலைக் கழக அதிகாரிகள் பயிற்சிப் படை" (University Officers Training Corps (UOTC)) என்பதே, இந்தியச் சட்டப்படி தேசிய மாணவர் படை ஆனதாகக் கருதப்படுகிறது. இருப்பினும்,
இந்திய தேசிய மாணவர் படைச் சட்டம் XXXI, 1948 இதன் தோற்றத்திற்குக் காரணமாக அமைந்தது. இதன் கீழ் மூன்று பெரும்பிரிவுகள் அமைந்துள்ளன. இம்மூன்றுமே தேசிய மாணவர் படையினர் என்றே அழைக்கப்படுகின்றனர்.ஆடவர்களுக்கு மட்டுமே அமைந்திருந்த இந்த பிாிவில் தற்பாேது பெண்களும் சேர்க்கப்படுகின்றனர்.


இந்தியச் சட்ட முறையில் அறிவிக்கப்பட்ட, ஆங்கில உறுதிமொழி வருமாறு;-

பள்‌ளி‌ப் பருவ‌த்‌திலும், கல்லூரிப் பருவத்திலும் சமூக‌த்‌தி‌ன் ‌மீது அ‌க்கறை செலு‌த்து‌ம் ‌வித‌த்‌தி‌ல், இளவயதினரை வ‌ழிநட‌த்த, எ‌ன்‌சி‌சி எனப்படும் தேசிய மாணவர் படை அமைக்கப் பட்டுள்ளது. இராணுவ‌த்‌திலும், காவ‌ல் துறையிலும் சேர்ந்து பணியாற்ற விரும்பும் மாணவர்களுக்கு படிப்பு காலத்திலேயே அதற்கேற்ற பயிற்சியை என்சிசி அளிக்கக் கூடியது.

தேசிய மாணவர் படையில் உள்ள மாணவர்களின் திறனை வளர்க்கும் வகையில் அவர்களுக்கு தனி ஆளுமைத் திறன், பேச்சுபயிற்சி, கடற்படையில் உள்ள அனைத்து பயிற்சிகளும் அளிக்கப்படும். அவர்களுக்கு துப்பாக்கிச் சுடுதல், தீயணைப்பு பயிற்சிகள் அளிக்கப்பட்டன.வேலைவாய்ப்பு பற்றி தெரிந்து கொள்ளும் வகையிலும், வேலைவாய்ப்புக்கு தங்களை தயார்படுத்திக் கொள்ளவும் ஒவ்வொரு தேசிய மாணவர் படை பிரிவு அலுவலகத்திலும், வேலைவாய்ப்பு வழிகாட்டி பிரிவு தொடங்க திட்டமிடப்பட்டுள்ளது.

2008-ஆம் ஆண்டு, தில்லியில் மகளிர் தேசிய மாணவர் படைப் போட்டிகள் நடைபெற்றது. இதில் நாடு முழுவதும் இருந்து17 மகளிர் படைப்பிரிவுகள் கலந்து கொண்டன. அனைத்து போட்டிகளிலும், பெரும்பான்மையான வெற்றியைப் பெற்று சுழற்கோப்பையை தமிழ்நாடு,பாண்டிச்சேரி, அந்தமான் நிகோபார் தீவுகள் அடங்கிய மகளிர் அணி வென்றது.
பள்ளிக்மகூடங்களில் பயிலும் போது என்.சி.சி.யில் சேர்ந்திருந்து பயிற்சி பெற்று தேர்வு எழுதி வெற்றி பெற்றால் எ சான்றிதழ் கி்டைக்கும் . கல்லுாாி அளவில் கலந்து கொண்டு வெற்றி பெற்றால் பி,சி சான்றிதழ்கள் கி்டைக்கும்.


</doc>
<doc id="116644" url="https://ta.wikipedia.org/wiki?curid=116644" title="உறூஜ் மும்தாஸ்">
உறூஜ் மும்தாஸ்

உறூஜ் மும்தாஸ் ("Urooj Mumtaz", பிறப்பு: அக்டோபர் 1 1985), பாக்கித்தான் பெண்கள் தேசிய அணியின் அங்கத்தினர். இவர் ஒரு பெண்கள் தேர்வுத் துடுப்பாட்டப் போட்டியிலும், 38 பெண்கள் ஒருநாள் பன்னாட்டுத் துடுப்பாட்டப் போட்டிகளிலும், 9 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2004/05 பருவ ஆண்டுகளில் பாக்கித்தான் பெண்கள் தேசிய அணி உறுப்பினராக பெண்கள் தேர்வுத் துடுப்பாட்டப் போட்டியிலும், 2004-2009/10 பருவ ஆண்டுகளில், பெண்கள் ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116647" url="https://ta.wikipedia.org/wiki?curid=116647" title="சானா ஜவீட்">
சானா ஜவீட்

சானா ஜவீட் ("Sana Javed", பிறப்பு: மார்ச்சு 27 1983), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 20 பெண்கள் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2005/06-2008 பருவ ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116649" url="https://ta.wikipedia.org/wiki?curid=116649" title="ஆர்மான் கான்">
ஆர்மான் கான்

ஆர்மான் கான் ("Armaan Khan", பிறப்பு: ஏப்ரல் 4 1980), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 12 பெண்கள் ஒருநாள் பன்னாட்டுத் துடுப்பாட்டப் போட்டிகளிலும், 5 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2005/06-2000/10 பருவ ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116650" url="https://ta.wikipedia.org/wiki?curid=116650" title="ஜவீரியா கான்">
ஜவீரியா கான்

ஜவீரியா கான் ("Javeria Khan", பிறப்பு: மே 14 1988), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 22 பெண்கள் ஒருநாள் பன்னாட்டுத் துடுப்பாட்டப் போட்டிகளிலும், 14 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2008 - 2011 ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116651" url="https://ta.wikipedia.org/wiki?curid=116651" title="தேசிய மாணவர் படை (சிங்கப்பூர்)">
தேசிய மாணவர் படை (சிங்கப்பூர்)

தேசிய மாணவர் படை(NCC) சிங்கப்பூரில் 1901-ஆம் ஆண்டிலேயே உருவாக்கப்பட்டு, இன்றளவும் செயல்படுகிறது. 2010ஆண்டு கணக்குப்படி, இப்படையில் 19877 வீரர்கள் உள்ளனர். இருப்பினும் இப்படை, இந்திய தேசிய மாணவர் படை போல், இராணுவத்துடன் இணைந்து செயற்படும் விதத்தில் அமைக்கப்படவில்லை. சிங்கப்பூர் தேசிய மாணவர் படையிலும், தரைப்படை, வான்படை, கடற்படை என மூன்று பிரிவுகள் உள்ளன.




நூறு ஆண்டுகளுக்கும் மேலாக இப்படை இருப்பினும், மலேசியாவிடமிருந்து சிங்கப்பூர் பிரிந்த பிறகு, இப்படையின் தலைவர்கள் வருமாறு;-



</doc>
<doc id="116657" url="https://ta.wikipedia.org/wiki?curid=116657" title="சானியா கான்">
சானியா கான்

சானியா கான் ("Sania Khan", பிறப்பு: மார்ச்சு 23 1985), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 8 பெண்கள் ஒருநாள் பன்னாட்டுத் துடுப்பாட்டப் போட்டிகளி லும், 5 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2009/10 பருவ ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116659" url="https://ta.wikipedia.org/wiki?curid=116659" title="மரியம் ஹசன்">
மரியம் ஹசன்

மரியம் ஹசன் ("Mariam Hasan", பிறப்பு: செப்டம்பர் 19 1985), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 2 பெண்கள் ஒருநாள் பன்னாட்டுத் துடுப்பாட்டப் போட்டிகளி லும், 1 பெண்கள் இருபது20 துடுப்பாட்டப் போட்டியிலும் கலந்து கொண்டுள்ளார். 2010/11 பருவ ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116661" url="https://ta.wikipedia.org/wiki?curid=116661" title="பிஸ்மாஹ் மஹ்ரூப்">
பிஸ்மாஹ் மஹ்ரூப்

பிஸ்மாஹ் மஹ்ரூப் ("Bismah Maroof ", பிறப்பு: சூலை 18 1991), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 26 பெண்கள் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2006 - 2009 பருவ ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116662" url="https://ta.wikipedia.org/wiki?curid=116662" title="துருஒங் டான் சாங்">
துருஒங் டான் சாங்

துருஒங் டான் சாங் (ஆங்கிலம்:Trương Tấn Sang, பிறப்பு ஜனவரி 21, 1949) வியட்நாம் நாட்டின் 2011-2016 அதிபராக இருந்தவர். இவர் ஆளும் கம்யுனிச கட்சியின் மூத்த உறுப்பினர். ஜனவரி 2011ல் நடைபெற்ற 11வது தேசிய காங்கிரஸ் கூடத்திற்கு பின், இவர் கட்சியின் தலைவராக தேர்ந்தெடுக்கப்பட்டார். ஜூலையில் நாடாளுமன்றத்தில் நடைபெற்ற ஓட்டெடுப்பில் இவர் நாட்டுத் தலைவராக தேர்ந்தெடுக்கப்பட்டார். இவர் 1966 முதல் கட்சியின் பொலிட்பீரோ உறுப்பினராக இருக்கிறார்.



</doc>
<doc id="116663" url="https://ta.wikipedia.org/wiki?curid=116663" title="கனீடா ஜலீல்">
கனீடா ஜலீல்

கனீடா ஜலீல் ("Qanita Jalil", பிறப்பு: மார்ச்சு 21 1980 ), பாக்கித்தான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 30 பெண்கள் ஒருநாள் பன்னாட்டுத் துடுப்பாட்டப் போட்டிகளிலும், 9 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2005 - 2009/10 பருவ ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116665" url="https://ta.wikipedia.org/wiki?curid=116665" title="சஜீதா ஷா">
சஜீதா ஷா

சஜீதா ஷா ("Sajjida Shah", பிறப்பு: பெப்ரவரி 3 1988), பாக்கித்தான் பெண்கள் தேர்வுத் துடுப்பாட்ட அணியின் அங்கத்தினர். இவர் 2 பெண்கள் தேர்வுத் துடுப்பாட்டப் போட்டிகளிலும், 60 பெண்கள் ஒருநாள் பன்னாட்டுத் துடுப்பாட்டப் போட்டிகளிலும், 6 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2000/01 - 2004 பருவ ஆண்டுகளில் பாக்கித்தான் பெண்கள் தேசிய அணி உறுப்பினராக பெண்கள் தேர்வுத் துடுப்பாட்டப் போட்டிகளிலும், 2000 - 2009/10 பருவ ஆண்டுகளில், பெண்கள் ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116668" url="https://ta.wikipedia.org/wiki?curid=116668" title="சானா மிர்">
சானா மிர்

சானா மிர் ("Sana Mir", பிறப்பு: சனவரி 5 1986), பாக்கித்தான் பெண்கள் துடுப்பாட்ட அணியின் முன்னாள் வீரர் மற்றும் ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 தொடரின் தலைவர் ஆவார். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 31 பெண்கள் ஒருநாள் பன்னாட்டுத் துடுப்பாட்டப் போட்டிகளிலும், 9 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2005 - 2009/10 பருவ ஆண்டுகளில், பாக்கித்தான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.அக்டோபர் , 2018 இல் பன்னாட்டுத் துடுப்பாட்ட அவையின் சிறந்த பெண்கள் துடுப்பாட்ட பந்துவீச்சாளர்களுக்கான தரவரிசையில் முதலிடம் பிடித்தார். 2010 மற்றும் 2014 ஆம் ஆண்டுகளில் நடைபெற்ற ஆசிய போட்டிகளில் இவரின் தலைமையிலான அணி தங்கப்பதக்கங்களை வென்றது. 2008 ஆம் ஆண்டில் நடைபெற்ற பெண்கள் உலகக் கிண்னத் துடுப்பாட்டத்திற்கான தகுதிச் சுற்றுப்போட்டித் தொடரில் தொடர் நாயகி விருது பெற்றார். தற்போதைய பன்னாட்டுத் துடுப்பாட்ட அவையின் சிறந்த பெண்கள் வீரர்களுக்கான தரவரிசையில் 8 ஆவது இடம் பிடித்துள்ளார்.கடந்த ஒன்பது ஆண்டுகளாக சிறந்த இருபது வீரர்களுக்கான தரவரிசையில் இடம்பிடித்துள்லார். இவரின் தலைமையிலான அணியில் எட்டு வீரர்கள் இந்தப் பட்டியலில் இடம்பிடித்துள்ளனர்.

பெப்ரவரி, 2017 இல் நடைபெற்ற உலகக்கிண்ணத் துடுப்பாட்ட தகுதிச் சுற்றுப் போட்டியில் 100 இலக்குகளைக் கைப்பற்றினார். இதன் மூலம் ஒருநாள் பன்னாட்டுத் துடுப்பாட்டப் போட்டிகளில் 100 இலக்குகளைக் கைப்பற்றிய முதல் பாக்கித்தானிய வீரர் எனும் சாதனை படைத்தார். செப்டம்பர் , 2017 இல் தலைவர் பொறுப்பினை விலக்கிக் கொன்ட பிறகு பிச்மா மரூஃப் தலைவராக பொறுப்பேற்றுக் கொண்டார்.

சானா மிர் சனவரி 5, 1986 இல் சுவாத் கபல் நகரில் காஷ்மீரியக் குடும்பத்தில் பிறந்தார். புள்ளியியல் மற்ரும் பொருளியல் பாடப்பிரிவுகளில் இளங்கலைப் பட்டம் பெற்றார். வக்கார் யூனிசு, இம்ரான் கான் மற்றும் ஜாண்டி ரோட்ஸ் ஆகியோர் தனக்குப் பிடித்தமான துடுப்பாட்ட வீரர்கள் எனத் தெரிவித்துள்ளார்.

மே 4, 2009 இல் பாக்கித்தான் பெண்கள் துடுப்பாட்ட அணி பன்னாட்டு இருபது20 போட்டிகளுக்கான தலைவர் (துடுப்பாட்டம்) பொறுப்பினை ஏற்றுக்கொண்டார். அதர்கு முன்பாக உரோஜ் மும்தாஜ் தலைமையின் கீழ் துணைத் தலைவராக பணியாற்றியுள்ளார். அப்போதும் மும்தாஜ் அணியில் இருந்தார். நயின் அபிதி துணைத் தலைவராக பொறுப்பேற்றுக் கொண்டார்.

2010 ஆசிய விளையாட்டுப் போட்டியில் இவரின் தலைமையிலான அணி தங்கப் பதக்கத்தை வென்றது.

உள்ளூர்ப் போட்டிகளில் தொடர்ச்சியாக நான்கு முறை கோப்பையினைக் கைப்பற்றியதால் பாக்கித்தான் துடுப்பாட்ட அணியின் வெற்றிகரமான தலைவராக (உள்ளூர்ப் போட்டிகளில்) கருதப்பட்டார். 2011 ஆம் ஆண்டின் இறுதி வரை இவரின் தலைமையிலான அணி தோல்வி பெறவில்லை. 2011 ஆம் ஆண்டில் இவரின் தலைமையிலான பாக்கித்தான் அணி, இலங்கை பெண்கள் துடுப்பாட்ட அணிக்கு எதிரான முதல் ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டித் தொடரை வென்றது. நெதர்லாந்து அணிக்கு எதிரான ப இருபது20 இறுதிப் போட்டியில் ஆட்டநாயகி விருது பெற்றார். 

இவரின் தலைமையிலான பாக்கித்தான் அணி 2012 மற்றும் ஆம் ஆண்டுகளில் நடைபெற்ற உலகக் கிண்ணத் துடுப்பாட்ட பயிற்சி ஆட்டத்தில் தகுதி பெற்றது. மேலும் முதன்முறையாக தென்னாப்பிரிக்க அணியினை வீழ்த்தி சாதனை படைத்தது. இதன்மூலம் எட்டாவது இடத்திலிருந்து ஆறாவது இடத்திற்கு முன்னேறியது. 

பாக்கிஸ்தான் துடுப்பாட்ட வாரியத்தின் சிறந்த பெண் துடுப்பாட்ட வீரருக்கான விருதை 2013 ஆம் ஆண்டில் பெற்றார்.இதன் மூலம் இந்த விருதினைப் பெற்ற முதல் பெண் துடுப்பாட்ட வீரர் எனும் பெருமை பெற்றார்.

2013 ஆம் ஆண்டில் ஐரோப்பாவில் சுற்ருப்பயணம் செய்து விளையாடிய பாக்கித்தான் பெண்கள் அணி சிறப்பான திறனை வெளிப்படுத்தியது. அந்த அணி முதன்முறையாக இங்கிலாந்து அணியை வீழ்த்தி பன்னாட்டு இருபது20 தொடரை சமன் செய்தது. பாக்கித்தான் அணி தொடர்ச்சியாக 11 போட்டிகளில் வெற்றி பெற்றது. இந்தத் தொடரின் முடிவில் 6 பாக்கித்தான் அணி வீரர்கள் பன்னாட்டுத் துடுப்பாட்ட அவையின் சிறந்த இருபது வீரர்களுக்கான தரவரிசையில் இடம் பிடித்தனர்.


</doc>
<doc id="116669" url="https://ta.wikipedia.org/wiki?curid=116669" title="வடமேற்கு">
வடமேற்கு

வடமேற்கு திசை ஆனது வடக்கு மற்றும் மேற்கு திசைகளின் நடுவில் அமைந்த இடைப்பட்ட திசையாகும். இது சரியாக தென்கிழக்கு திசைக்கு எதிராக அமைந்துள்ளது. அதாவது வடக்கிற்கும் மேற்கிற்கும் நடுவில் சுமார் 45° கோணத்தில் அமைந்த பகுதியை வடமேற்கு என்பர்.


</doc>
<doc id="116670" url="https://ta.wikipedia.org/wiki?curid=116670" title="வடகிழக்கு">
வடகிழக்கு

வடகிழக்கு என்பது வடக்கு, கிழக்கு ஆகிய திசைகளின் சரிநடுவில் அமைந்த இடைப்பட்ட திசையாகும். இது சரியாகத் தென்மேற்கு திசைக்கு எதிராக அமைந்துள்ளது. அதாவது வடக்கிற்கும் கிழக்கிற்கும் நடுவில் 45° கோணத்தில் அமைந்த பகுதியை வடகிழக்கு என்பர்.



</doc>
<doc id="116671" url="https://ta.wikipedia.org/wiki?curid=116671" title="மஹேவிஸ் கான்">
மஹேவிஸ் கான்

மஹேவிஸ் கான் ("Mahewish Khan", பிறப்பு: ஆகத்து 12 1981), பாக்கித்தான் பெண்கள் தேர்வுத் துடுப்பாட்ட அணியின் அங்கத்தினர். இவர் 2 பெண்கள் தேர்வுத் துடுப்பாட்டப் போட்டிகளிலும், 14 பெண்கள் ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1997/98-2000 பருவ ஆண்டுகளில் பாக்கித்தான் பெண்கள் தேசிய அணி உறுப்பினராக பெண்கள் தேர்வுத் துடுப்பாட்டப் போட்டிகளிலும், 1997/98-2000/01 பருவ ஆண்டுகளில், பெண்கள் ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116672" url="https://ta.wikipedia.org/wiki?curid=116672" title="தேசிய மாணவர் படை">
தேசிய மாணவர் படை



</doc>
<doc id="116673" url="https://ta.wikipedia.org/wiki?curid=116673" title="தென்மேற்கு">
தென்மேற்கு

தென்மேற்கு திசை ஆனது தெற்கு மற்றும் மேற்கு திசைகளின் நடுவில் அமைந்த இடைப்பட்ட திசையாகும். இது சரியாக வடகிழக்கு திசைக்கு எதிராக அமைந்துள்ளது. அதாவது தெற்க்கிற்கும் மேற்க்கிற்கும் நடுவில் சுமார் 45° கோணத்தில் அமைந்த பகுதியை தென்மேற்கு என்பர்.



</doc>
<doc id="116674" url="https://ta.wikipedia.org/wiki?curid=116674" title="தென்கிழக்கு">
தென்கிழக்கு

தென்கிழக்கு திசை ஆனது தெற்கு மற்றும் கிழக்கு திசைகளின் நடுவில் அமைந்த இடைப்பட்ட திசையாகும். இது சரியாக வடகிழக்கு திசைக்கு எதிராக அமைந்துள்ளது. அதாவது தெற்க்கிற்கும் கிழக்கிற்கும் நடுவில் சுமார் 45° கோணத்தில் அமைந்த பகுதியை தென்கிழக்கு என்பர்.

தென்கிழக்காசியா 


</doc>
<doc id="116675" url="https://ta.wikipedia.org/wiki?curid=116675" title="அரு. சு. ஜீவானந்தன்">
அரு. சு. ஜீவானந்தன்

அரு. சு. ஜீவானந்தன் (பிறப்பு: செப்டம்பர் 30 1951) மலேசியாவில் எழுத்தாளர்களுள் ஒருவராவராவார். தோட்ட மேலாளராளரான இவர் அகம் எனும் இயக்கத்தைத் தோற்றூவித்தவர்களில் ஒருவரும்கூட.
1970 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் சிறுகதைகள், திறனாய்வுக் கட்டுரைகள் எழுதி வருகின்றார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.
தமிழ் நேசன் தங்கப் பதக்கப் பரிசு


</doc>
<doc id="116677" url="https://ta.wikipedia.org/wiki?curid=116677" title="தடுப்பணை">
தடுப்பணை

தடுப்பணை ("check dam") என்பது நீர் ஓடும் ஆறுகள் மற்றும் ஓடைகளின் குறுக்கே கட்டப்படும் அணைகள் போன்ற கட்டிட அமைப்பாகும். இத்தடுப்பணைகள் நீரை சேமிப்பதற்கும், ஆற்று நீர் கடலில் வீணாக கலப்பதை தடுத்து நிறுத்துவதற்கும், நீரோட்டத்தின் திசை மாற்றி, தேவையான நிலப்பரப்புகளுக்கு நீரை கொண்டு செல்வதற்கும், நீரின் வேகத்தைக் குறைப்பதற்காகவும் கட்டப்படுகின்றன. 

சிறிய நீர்த்தேக்கங்களையும் இந்தத் தடுப்பணைகள் உருவாக்குகின்றன. இத்தகைய தடுப்பணைகள் பத்து ஏக்கர் அளவில் நீர்ப்பாசன வசதி தரும் சிறிய ஓடைகளின் குறுக்கேயே கட்டப்படுகின்றன.

மேற்கு தொடர்ச்சி மலை அடிவாரப் பகுதியான கோம்பையில் நிலத்தடி நீர்மட்டம் உயர 400-க்கும் மேற்பட்ட தடுப்பணைகள் கட்டப்பட்டுள்ளன.



</doc>
<doc id="116686" url="https://ta.wikipedia.org/wiki?curid=116686" title="திசை">
திசை

திசை ("direction") என்பது ஒரு இடத்தை மையமாக வைத்து, மற்ற இடங்களை பற்றி, அவற்றின் இடைப்பட்ட தூரத்தை கணக்கில் கொள்ளாமல் அவ்விடங்களை மட்டுமே சார்ந்து சொல்லப்படும் செய்தி ஆகும். பொதுவாக திசைகளை குறிக்க அம்புக்குறி போன்ற பலகைகள் பயன்படுத்தப்படுகின்றன. அப்படி குறிக்கும் பொழுது முன்னோக்கி செல்க என்று குறிப்பிடும் பொழுது திசைப்பலகைகள் மேல் நோக்கியே இருக்கும். ஒருவர் மற்றவரிடம் திசையை காட்ட ஆள்காட்டி விரலை பயன் படுத்துவதால் சில இடங்களில் அதைப்போலவே குறியீடுகள் இருக்கும்.



</doc>
<doc id="116687" url="https://ta.wikipedia.org/wiki?curid=116687" title="வீ. ஜெயலெச்சுமி">
வீ. ஜெயலெச்சுமி

வீ. ஜெயலெச்சுமி (பிறப்பு: மார்ச்சு 24 1949) மலேசியாவில் எழுத்தாளர்களுள் ஒருவராவராவாரான இவர் ஜெயா சந்திரமோகன் எனும் புனையப்பெயரில் நன்கறியப்பட்டவர். இவர் சமுதாய சேவை செய்வதில் அதிகம் ஈடுபாடுகொண்டவர். மேலும், பினாங்கு மாநிலத் தமிழ் எழுத்தாளர் சங்கத்தில் பணியாளராகவும், ம.இ.கா. கிளைத் தலைவராகவும், ஆலய நிர்வாகத்திலும் பொறுப்புகள் உள்ளவராகவும் இருந்துள்ளார்.
1985 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் சிறுகதைகள், கட்டுரைகள், கவிதைகள் எழுதியுள்ளார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.

PJM அரசாங்க விருது


</doc>
<doc id="116688" url="https://ta.wikipedia.org/wiki?curid=116688" title="நேர்திசை">
நேர்திசை

நேர்த்திசைகள் ("cardinal directions") மொத்தம் நான்கு, அவை வடக்கு, கிழக்கு, தெற்கு, மற்றும் மேற்கு. இதில் ஒரு திசை அடுத்துள்ள திசைக்கு செங்கோணத்தில் அமைந்து இருக்கும். சூரியன் உதிக்கும் திசை கிழக்கு என்று வைத்துக்கொள்ளும்பொழுது, அதன் வலது செங்கோணத்தில் இருப்பது தெற்கு மற்றும் இடது செங்கோணத்தில் இருப்பது வடக்கு. 

இந்த நேர்த்திசைகளுக்கு இடையில் அமைத்த திசைகள் இடைப்பட்ட திசைகளாகும். இத்திசையும் வடகிழக்கு, தென்கிழக்கு , வடமேற்கு , தென்மேற்கு என்று நான்கு வகைப்படும்.அதாவது இரண்டு திசைகளுக்கு நடுவில் சுமார் 45° கோணத்தில் அமைந்த பகுதியை இடைப்பட்ட திசை என்பர்.


</doc>
<doc id="116689" url="https://ta.wikipedia.org/wiki?curid=116689" title="எம். ஜெயலெட்சுமி">
எம். ஜெயலெட்சுமி

எம். ஜெயலெட்சுமி (பிறப்பு: ஆகத்து 30 1954) மலேசியாவில் எழுத்தாளர்களுள் ஒருவர். இவர் 75 வானொலி நாடகங்கள், 20 வானொலித் தொடர் நாடகங்கள், 60 சிறுகதைகள் மற்றும் கட்டுரைகளை எழுதியுள்ளார். இவரின் ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.



</doc>
<doc id="116690" url="https://ta.wikipedia.org/wiki?curid=116690" title="பொ. ஜேக்கப்">
பொ. ஜேக்கப்

பொ. ஜேக்கப் (பி: 1938) மலேசியாவில் எழுத்தாளர்களுள் ஒருவராவராவாரான இவர் செங்கதிரோன் எனும் புனையப்பெயரில் நன்கறியப்பட்டவரானர். "உயர்வோம்" பத்திரிகையின் ஆசிரியருமாவார்.

1959 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். பெரும்பாலும் சிறுகதைகள், நெடுங்கதை, கட்டுரைகள், கவிதைகள் எழுதியுள்ளார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.



</doc>
<doc id="116692" url="https://ta.wikipedia.org/wiki?curid=116692" title="எஸ். எம். ஜைனுத்தீன்">
எஸ். எம். ஜைனுத்தீன்

எஸ். எம். ஜைனுத்தீன் (பிறப்பு: டிசம்பர் 10, 1941) மலேசியாவில் எழுத்தாளர்களுள் ஒருவராவராவாரான இவர் பட்டர்வர்த் ஜைனுத்தீன் எனும் புனையப்பெயரில் நன்கறியப்பட்டவர். கல்விச் சேவை அதிகாரியும் கூட.

1955 தொடக்கம் இவர் மலேசியா தமிழ் இலக்கியத்துறையில் ஈடுபட்டுவருகின்றார். கட்டுரைகள், கவிதைகள் எழுதிவருகின்றார். அதிகமாக இஸ்லாமிய நெறிகள் பற்றி எழுதிவரும் ஒரு கவிஞராவார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.


</doc>
<doc id="116695" url="https://ta.wikipedia.org/wiki?curid=116695" title="ஜோசப் செல்வம்">
ஜோசப் செல்வம்

ஜோசப் செல்வம் (பி: 1940) மலேசியாவில் எழுத்தாளர்களுள் ஒருவரான இவர் தலைமை ஆசிரியராக இருந்து தற்போது ஓய்வு பெற்றுள்ளார்.

1962 தொடக்கம் இவர் மலேசியா இலக்கியத்துறையில் தமிழ், மலாய். ஆங்கிலம் போன்ற மும்மொழிகளிலும் எழுதிவருகின்றார். இவர் தமிழில் இலக்கியங்கள் படைப்பதிலும் மலாய் மொழியில் புதுக்கவிதைகள் எழுதுவதில் சிறந்து விளங்கினார். புதுக்கவிதை நூல்களும் வெளியீடு செய்துள்ளார். இவரின் ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன. இவர் "மலாய் மொழியிலிருந்து தமிழுக்குக்கும், தமிழ்மொழியிலிருந்து மலாய் மொழிக்கும் மொழிபெயர்ப்பு செய்வதில் சிறந்து விளங்கியவர்."



</doc>
<doc id="116696" url="https://ta.wikipedia.org/wiki?curid=116696" title="ஜோசப் செபாஸ்டியன்">
ஜோசப் செபாஸ்டியன்

ஜோசப் செபாஸ்டியன் (பிறப்பு: சூலை 9 1954) மலேசியாவில் எழுத்தாளர்களுள் ஒருவராவார். மாங்குடி மன்னாரு எனும் புனைப்பெயரில் எழுதிவரும் இவர் ஒரு வர்த்தகரும், செராஸ் வாசகர் வட்டத்தின் தலைவருமாவார்.

1985 தொடக்கம் இவர் மலேசியா தமிழ் இலக்கியத்துறையில் ஈடுபாடு கொண்டவர். பெரும்பாலும் சிறுகதைகள், கட்டுரைகள், கவிதைகள் போன்றவற்றை எழுதிவருகின்றார். இவரின் இத்தகைய ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.


</doc>
<doc id="116698" url="https://ta.wikipedia.org/wiki?curid=116698" title="பிரேட்டா">
பிரேட்டா

பிரேட்டா (biretta) என்பது, மூன்று அல்லது நான்கு உச்சிகள் அல்லது "முகடு"களைக் கொண்ட சதுர வடிவான தொப்பி. சில தொப்பிகளில் உச்சியில் பந்து போன்ற குஞ்சம் ஒன்று பொருத்தப்பட்டு இருப்பது உண்டு. மூன்று உச்சிகளைக் கொண்ட பிரேட்டாக்களை ரோமன் கத்தோலிக்கக் குருமார்களும், சில ஆங்கிலிக்க, லூத்தேரன் குருமார்களும் அணிவர். நான்கு உச்சிகளைக் கொண்ட தொப்பி கத்தோலிக்க சமயப் பல்கலைக்கழகங்களில் முனைவர் பட்டம் பெறுபவர்கள் அணியும் கல்விசார்ந்த உடையின் ஒரு பகுதியாக அணியப்படுகிறது. சனல் தீவுகள் போன்ற சில நாடுகளில் வழக்கறிஞர்களும் பிரேட்டாக்களை நீதிமன்றங்களில் அணிவதுண்டு. 

பிரேட்டாக்களின் தோற்றம் குறித்துத் தெளிவான தகவல்கள் கிடையா. 10 ஆம் நூற்றாண்டில் இது பற்றிய குறிப்புக்கள் காணப்படுகின்றன. மத்திய காலத்தில் பயன்பாட்டில் இருந்த மென்மையானதும், சதுரமானதுமான கல்வி சார்ந்த தொப்பியில் இருந்து இது வளர்சியடைந்து இருக்கலாம் என்பது ஒரு கருத்து. 1311 ஆம் ஆண்டின் பேர்காமோ ஆலோசனைக் குழுக் கூட்டத்தின் பின்னர் குருமார்கள் பிரேட்டாவை அணியவேண்டும் என்ற ஆணை பிறப்பிக்கப்பட்ட பின்னரே இது சமயத் தொடர்பான உடைகளில் பரவலாகப் பயன்படத் தொடங்கியது. இத்தொப்பிகள் சிலவற்றில் காணப்படும் குஞ்சம் பிற்காலத்திலேயே சேர்க்கப்பட்டது. தொடக்ககாலப் பிரேட்டாக்களில் குஞ்சம் இருக்கவில்லை.

கர்தினல்கள் முதல் குருமார்கள், குருத்துவ மாணவர்கள் உட்பட எல்லாத் தரங்களிலும் உள்ள குருமார்கள் பிரேட்டாவை அணிவர். கர்தினல்கள் அணியும் பிரேட்டா குங்கும நிறம் கொண்டபட்டுத் துணியால் ஆனது. இரண்டாவது வத்திக்கான் அவைக் கூட்டத்தின் பின்னர், வழமையாக கர்தினல்களுக்கு வழங்கப்படும் "கலேரோ" என்னும் தலையணிக்குப் பதிலாக பிரேட்டோ வழங்கும் மரபு ஏற்பட்டது. மேற்றிராணிமார்கள் அணியும் பிரேட்டா சிவப்புக் கலந்த இளஞ்சிவப்பு நிறமானது. மாணவக் குருமார் உட்பட்ட பிற தரங்களில் உள்ள குருமார்கள் கறுப்பு நிற பிரேட்டாக்களை அணிவர். பாப்பாண்டவர்கள் பிரேட்டாவைப் பயன்படுத்துவது இல்லை. பதினாறாவது பாப்பாண்டவர் பெனடிக்ட் கமௌரோ என்னும் பழையகாலத் தலையணியை மீண்டும் அறிமுகப்படுத்தியதில் இருந்து அதுவே பாப்பாண்டவர்களுக்கு உரிய தலையணியாக இருந்து வருகிறது. 

கர்தினல்களின் பிரேட்டாக்களில் குஞ்சம் இருப்பதில்லை. ஊதா நிறக் குஞ்சம் கொண்ட பிரேட்டாக்கள் மேற்றிராணிமாருக்கு உரியவை. வத்திக்கானில் குருமாருக்குள் உயர்ந்த தரத்தில் உள்ளவர்கள் (prelates) சிவப்புக் கொஞ்சம் கொண்ட கறுப்புத் தொப்பியை அணிவர். மறை மாவட்டக் குருமார் அணியும் பிரேட்டாவில் கறுப்புக் குஞ்சம் இருக்கலாம் அல்லது இல்லாமலும் இருப்பதுண்டு. குருத்துவ மாணவர்கள் குஞ்சம் இல்லாத பிடேட்டாக்களை அணிவதற்கே உரித்துடையவர்கள், எனினும் இதற்கு முறைப்படியான விதிகள் எதுவும் இல்லை. பெனடிக்டியர், பிரான்சிசுக்கியர், டொமினிக்கியர்களைப் போல் மடங்களைச் சார்ந்த குருமாரும், சந்நியாசிகளாக இருப்பவர்களும் தமக்கே உரித்தான வழக்கங்களைக் கொண்டிருப்பதுடன், பிரேட்டாக்களை அவர்கள் அணிவது இல்லை. எனினும், பிரிமொன்ட்ரி ஒழுங்கைச் (Order of Prémontré) சேர்ந்த குருமார்களில் சிலர் வெண்ணிறப் பிரேட்டாக்களை அணிவது உண்டு. யேசு சபையினர் போன்ற மறுமலர்ச்சிக் காலத்துக்குப் பிந்திய கிறித்தவ ஒழுங்குகள் சிலவற்றைச் சேர்ந்த குருமார்களிற் சில தரத்தினர் பொதுவாகக் குஞ்சம் இல்லாத கருநிறப் பிரேட்டாக்களை அணிகின்றனர். 

இரண்டாவது வத்திக்கான் உலகக் கிறித்தவ அவை அமர்வுக்குப் பின்னர் குருமார்களுடைய உடைகள் தொடர்பான விதி முறைகளில் ஏற்பட்ட மாற்றங்களினால் பிரேட்டாவின் பயன்பாடு ஒழிந்துவிடவில்லை. வழிபாட்டில் இருக்கும்போது அணியும் சரியான தலையணியாக இது இன்றும் பயன்பட்டு வருகிறது. எனினும், இதை விரும்பினால் மட்டும் அணியும் வகையில் மாற்றம் செய்துள்ளனர். கர்தினால்களும், மேற்றிராணிமாரும் இதைப் பயன்படுத்தி வந்தாலும், குருமார்கள் இதனைக் குறைவாகவே பயன்படுத்தி வருகின்றனர். சில குருமார்கள், திறந்த வெளியில் இடம்பெறும் இறந்தவர்களை அடக்கம் செய்தல், ஊர்வலங்கள், கூட்டு வழிபாடுகள் போன்றவற்றின் போது பிரேட்டாக்களை அணிகின்றனர். 

ஐரோப்பாவில் மத்தியகாலப் பல்கலைக் கழகங்களில் புதிய மாணவர்களுக்கு முதுநிலை, முனைவர் பட்டங்களை வழங்கும் நிகழ்வின் ஒரு பகுதியாக "பிரெட்டேசியோ" எனப்படும் பிரேட்டா அணிவிப்பதும் இடம்பெறும். இது பட்டம் பெறுபவரின் தகைமைக்குச் சான்றாக அடையாளப் புத்தகம் வழங்குவதுடன் இடம்பெறும். இதற்குப் பயன்பட்ட நான்கு மூலைகள் கொண்ட பிரேட்டா சமயத் தேவைகளுக்கு ஆனவையல்ல. கல்விசார்ந்த பிரேட்டாக்கள், ஐரோப்பாவிலும், பிரித்தானியத் தீவுகளிலும் பல்வேறு பாணிகளைச் சேர்ந்த கல்விசார் பிரேட்டாக்களாக வளர்ச்சியடைந்தன. இன்று சில மதஞ்சாராத பல்கலைக்கழகங்களில் கல்விசார் தலையணிகள் உண்மையான பிரேட்டாக்களாக இல்லாவிட்டாலும் கூட அவற்றையும் பிரேட்டாக்கள் எனவே அழைக்கின்றனர்.

கிறித்தவ மதத் தொடர்பான பல்கலைக்கழகங்களில் முனைவர் பட்டத்தைப் பெறுபவர்களுக்கு, அத்தகுதிக்கான முக்கிய அடையாளமாக இருப்பது நான்கு உச்சிகளைக் கொண்ட பிரேட்டாவே. தொடக்க நிகழ்வுகளிலும், பிற கல்வித் தொடர்புடைய நிகழ்வுகளிலும், கிறித்தவ சமயப் பல்கலைக் கழகங்களையும், பாடப் பிரிவுகளையும் சேர்ந்த முனைவர்கள், முனைவர் பட்டத்துக்குரிய பிரேட்டாக்களை அணியும் உரிமை கொண்டவர்கள். 



</doc>
<doc id="116709" url="https://ta.wikipedia.org/wiki?curid=116709" title="உலக கிறித்தவ தமிழ் மாநாடுகள்">
உலக கிறித்தவ தமிழ் மாநாடுகள்

உலக கிறித்தவ தமிழ் மாநாடுகள் என்பது உலக கிறித்தவ தமிழ்ப் பேரவையால் ஒழுங்குசெய்யப்படும் மாநாடுகள் ஆகும். இந்த மாநாடுகள் கிறித்தவ தமிழ் இலக்கியங்கள் மேம்படுத்தல், ஆராய்தல், கிறித்தவ சமய வழிபாட்டில் தமிழ்ப் பயன்பாட்டை ஊக்குவித்தல், கிறித்தவ தமிழ் ஆக்கர்களை ஒருங்கிணைத்தல் போன்ற நோக்கங்களை கொண்டுள்ளன. 




</doc>
<doc id="116710" url="https://ta.wikipedia.org/wiki?curid=116710" title="ப. சரவணன் (தமிழக எழுத்தாளர்)">
ப. சரவணன் (தமிழக எழுத்தாளர்)

முனைவர் ப. சரவணன் (பிறப்பு: 14. 5. 1978) ஒரு தமிழக எழுத்தாளர். தமிழ் இலக்கியத்தில் முனைவர் பட்டம் பெற்றவர்.

இவர் சென்னையில் சு. பழனிசாமி - ப. அனுசுயாதேவி ஆகியோருக்குப் பிறந்தார். மதுரை அல்-அமீன் மேல்நிலைப் பள்ளியில் 1989-1995வரை பள்ளிக் கல்வியை முடித்து, மதுரை அமெரிக்கன் கல்லூரியில் 1995-2000 வரை தமிழ் இலக்கியம் பயின்றார். சென்னையிலும் திருச்செங்கோட்டிலும் கல்வியியலில் இளங்கலை, முதுகலைப் பட்டங்களைப் பெற்றவர். மதுரை யாதவர் கல்லூரியில் அ. முத்துலிங்கம் கதைகளை ஆய்வு செய்து முனைவர் பட்டம் பெற்றவர். இவர் பத்தாண்டுகளாகக் கல்விப் பணியில் ஈடுபட்டுள்ளார்.


1.செவ்வியல் மொழி, இலக்கியம், இலக்கணம் (பன்னாட்டுக் கருத்தரங்க ஆய்வுக்கோவை - 2009).
2. நாட்டுப்புற மண்ணும் மரபும் மக்களும் (தேசியக் கருத்தரங்க ஆய்வுக்கோவை - 2010)


</doc>
<doc id="116711" url="https://ta.wikipedia.org/wiki?curid=116711" title="உலக சைவ மாநாடுகள்">
உலக சைவ மாநாடுகள்

உலக சைவ மாநாடுகள் எனப்படுபவை உலக சைவப் பேரவையினால் இரண்டாண்டுகளுக்கு ஒரு முறை நடத்தப்படும் மாநாடுகள் ஆகும். 

இந்த மாநாடுகள் தமிழ்வழி வழிபாடு, திருமுறை வாழிபாடு, பண்ணிசை ஆகியவற்றை ஊக்குவிக்கின்றன.




</doc>
<doc id="116713" url="https://ta.wikipedia.org/wiki?curid=116713" title="திருச்சபை வரலாற்றின் நவீன காலம்: கி.பி. 19ஆம் நூற்றாண்டு">
திருச்சபை வரலாற்றின் நவீன காலம்: கி.பி. 19ஆம் நூற்றாண்டு

கத்தோலிக்க திருச்சபையின் வரலாறு இரண்டாயிரம் ஆண்டுகளுக்கு மேலான காலக் கட்டத்தை உள்ளடக்கியது. அதன் வரலாற்றுக் காலங்களைப் பின்வருமாறு பிரிக்கலாம்:







































(தொடர்ச்சி): 


</doc>
<doc id="116715" url="https://ta.wikipedia.org/wiki?curid=116715" title="பண்டைத் தமிழ நாகரிகமும் பண்பாடும் (நூல்)">
பண்டைத் தமிழ நாகரிகமும் பண்பாடும் (நூல்)

மொழி ஞாயிறு தேவநேயப் பாவாணரால் எழுதி வெளியிடப்பட்ட நூல் பண்டைத் தமிழ நாகரிகமும் பண்பாடும் ஆகும். 1966இல் பதிப்பிடப்பட்ட இந்நூல் 240 பக்கங்களை உள்ளடக்கியதாகும். இதில் தமிழர் நாகரிகம் மொழி, துப்புரவு, ஊன், உடை, அணி, உறையுள், ஊர்தியும் போக்குவரத்தும், வாழ்க்கைவகை, சமயவொழுக்கம், தொழில்கள், வாணிகம், அரசியல், கல்வி, அறிவியல்கள் ஆகியனவாக வகைப்படுத்திக் கூறப்படுகிறது. பண்பாடு மக்களைக் கொண்டு, பொது, அந்தணர் பண்பாடு, அரசர் பண்பாடு, வணிகர் பண்பாடு, வேளாளர் பண்பாடு, பிறவகுப்பார் பண்பாடு, கள்வர் பண்பாடு, பெண்டிர் பண்பாடு எனப் பிரித்துச் சொல்லப்படுகின்றது.

நகர்+அகம் என்பது புணர்ந்து நகரகம் ஆகிப் பின் திரிந்து நகரிகம் என்றாகி அதன் பின்னர் நாகரிகம் என்று திரியும். மாந்தர் முதன்முதலில் நகர நிலையிலேயே நாகரிகம் அடைந்தமையால் நாகரிகப் பெயர் அதனின்றே தோன்றியது.

பண்படுதல் என்றால் சீர்படுத்தல் அல்லது திருத்தல் எனப்பொருள் படும். நிலத்தைப் பண்படுத்தல் என்றால் நிலத்தை பயிர்செய்யத்தக்கவாறு சீர்படுத்தலாம். ஆகவே மனிதர் பண்படுவது பண்பாடு ஆகும்.
ஆகவே தமிழில் பண்பு என்பது ஒருவரில் காணப்படும் பண்படுத்தப்பட்ட நல்ல தன்மைகளையும், இயல்பு என்பது இயற்கையாகவே காணப்படுவனவற்றினையும் குறிக்கும்.

பாவாணர் திருந்திய வாழ்க்கை பண்பாடு என்றும் அதாவது "உள்ளத்திற்குப் புறம்பான உணவு, உடை, உறையுள் முதலியவற்றின் செம்மை" நாகரிகம் என்றும், திருந்திய ஒழுக்கம் அதாவது "உள்ளத்தின் செம்மை" பண்பாடு எனவும் குறிப்பிடுகிறார்.

முன்னுரையில் மேலதிகமாக இந்திய நாகரிகம் தமிழரதே ஆதல் பற்றியும், இந்திய நாகரிகம் ஆரியரதே எனக் காட்டக் கையாளப்படும் வழிகள் பற்றியும், குமரிக்கண்ட இடப்பெயரும் மூவேந்தர் குடிப்பெயரும் ஆகியன பற்றியும் கூறப்படுகிறன.


</doc>
<doc id="116716" url="https://ta.wikipedia.org/wiki?curid=116716" title="சைவமரபு பாதுகாப்பு மாநாடு 2010">
சைவமரபு பாதுகாப்பு மாநாடு 2010

சைவமரபு பாதுகாப்பு மாநாடு 2010 என்பது தஞ்சையில் நடைபெற்ற ஒரு சைவ சமய மாநாடு ஆகும். தமிழ்ப் பற்று என்ற பெயரில் வேதாகம நிந்தனை செய்வதைத் தடுக்கவும், தொன்மையான சைவ மரபினைப் பாதுகாக்கவும், சைவ சமய நூல்களைத் தகுந்த முறையில் போற்றவும், சைவப் பெருமக்களிடையே விழிப்புணர்ச்சியை ஏற்படுத்தவும் இந்த மாநாட்டைச் சைவநெறி வளர்ச்சிக் கழகம் ஏற்பாடு செய்தது.இம்மாநாட்டிற்கு சுவாமி தயானந்த சரசுவதி சிறப்பு அழைப்பாளராக அழைக்கப்பட்டிருந்தார்.

இந்த மாநாட்டில் பின்வரும் தீர்மானங்கள் நிறைவேற்றப்பட்டன.









</doc>
<doc id="116719" url="https://ta.wikipedia.org/wiki?curid=116719" title="நீல் எட்கொக்">
நீல் எட்கொக்

நீல் எட்கொக் ("Neil Adcock", பிறப்பு: மார்ச்சு 8 1931, தென்னாப்பிரிக்க அணியின் துடுப்பாட்டக்காரர். இவர் 26 தேர்வுத் துடுப்பாட்டப் போட்டிகளிலும் , 99 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1953 -1962 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116720" url="https://ta.wikipedia.org/wiki?curid=116720" title="போல் எடம்ஸ்">
போல் எடம்ஸ்

போல் எடம்ஸ் ("Paul Adams", பிறப்பு: சனவரி 20 1977, தென்னாப்பிரிக்க அணியின் துடுப்பாட்டக்காரர். இவர் 45 தேர்வுத் துடுப்பாட்டப் போட்டிகளிலும் , 24 ஒருநாள் பன்னாட்டுத் துடுப்பாட்டப் போட்டிகளிலும், 141 முதல்தர துடுப்பாட்டப் போட்டிகளிலும், 76 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1995 -2004 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116722" url="https://ta.wikipedia.org/wiki?curid=116722" title="மரீகொ ஹில்">
மரீகொ ஹில்

மரீகொ ஹில் ("Mariko Hill", பிறப்பு: ஆகத்து 20 1995), ஹொங் கொங் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 1 பெண்கள் ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். 2008 ல், ஹொங் கொங் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116723" url="https://ta.wikipedia.org/wiki?curid=116723" title="இசோபெல் ஜாய்ஸ்">
இசோபெல் ஜாய்ஸ்

இசோபெல் ஜாய்ஸ் ("Isobel Joyce", பிறப்பு: சூலை 25 1983), அயர்லாந்து பெண்கள் தேர்வுத் துடுப்பாட்ட அணியின் அங்கத்தினர். இவர் ஒரு தேர்வுத் துடுப்பாட்டப் போட்டியிலும், 45 ஒருநாள் பன்னாட்டுத் துடுப்பாட்டப் போட்டிகளிலும், 6 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2000 ல் அயர்லாந்து பெண்கள் தேசிய அணி உறுப்பினராக தேர்வுத் துடுப்பாட்டப் போட்டிகளிலும், 1999-2009/10 பருவ ஆண்டுகளில், ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116724" url="https://ta.wikipedia.org/wiki?curid=116724" title="பாலைன் டி பீஸ்ட்">
பாலைன் டி பீஸ்ட்

பாலைன் டி பீஸ்ட் ("Pauline te Beest", பிறப்பு: பிப்ரவரி 13 1970), நெதர்லாந்து பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 64 பெண்கள் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1990 - 2008 ல், நெதர்லாந்து பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116725" url="https://ta.wikipedia.org/wiki?curid=116725" title="யோகோ சசாக்கி">
யோகோ சசாக்கி

யோகோ சசகி ("Yuko Sasaki", பிறப்பு: செப்டம்பர் 18 1982), யப்பான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 3 பெண்கள் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2003 ல், யப்பான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116726" url="https://ta.wikipedia.org/wiki?curid=116726" title="ரோவன் மில்பர்ன்">
ரோவன் மில்பர்ன்

ரோவன் மில்பர்ன் ("Rowan Milburn", பிறப்பு: சூன் 18 1977), நெதர்லாந்து பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 15 பெண்கள் ஒருநாள் பன்னாட்டுத் துடுப்பாட்டப் போட்டிகளிலும், 2 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2000/01-2007 பருவ ஆண்டுகளில், நெதர்லாந்து பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116727" url="https://ta.wikipedia.org/wiki?curid=116727" title="இசி வெஸ்ட்புரி">
இசி வெஸ்ட்புரி

இசி வெஸ்ட்புரி ("Izzy Westbury", பிறப்பு: மார்ச்சு 8 1990), நெதர்லாந்து பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 1 பெண்கள் ஒருநாள் பன்னாட்டுத் துடுப்பாட்டப் போட்டியிலும், 5 பெண்கள் இருபது20 துடுப்பாட்டப் போட்டிகளிலும் கலந்து கொண்டுள்ளார். 2005 ல், நெதர்லாந்து பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116728" url="https://ta.wikipedia.org/wiki?curid=116728" title="அலி பாக்கர்">
அலி பாக்கர்

அலி பாக்கர் ("Ali Bacher", பிறப்பு: மே 24 1942), தென்னாப்பிரிக்க அணியின் துடுப்பாட்டக்காரர். இவர் 12 தேர்வுத் துடுப்பாட்டப் போட்டிகளிலும் ,120 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1965 -1970 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116731" url="https://ta.wikipedia.org/wiki?curid=116731" title="எமா குரிபயாசி">
எமா குரிபயாசி

எமா குரிபயாசி ("Ema Kuribayashi", பிறப்பு: அக்டோபர் 6 1983), யப்பான் பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 5 பெண்கள் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2003 ல், யப்பான் பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116737" url="https://ta.wikipedia.org/wiki?curid=116737" title="கிழக்கு பாகிஸ்தான்">
கிழக்கு பாகிஸ்தான்

கிழக்கு பாக்கிஸ்தான் (வங்காள மொழி: পূর্ব পাকিস্তান ,உருது மொழி : مشرقی پاکستان ) பாக்கிஸ்தான் நாட்டின் 1955ஆம் ஆண்டு முதல் 1971 ஆம் ஆண்டு வரை இருந்த ஒரு மாகாணத்தை குறிக்கும். 

பிரித்தானிய இந்தியாவின் வங்காள மாகாணத்தின் கிழக்கு பகுதிகளை 1905ல் கிழக்கு வங்காளம் மற்றும் அசாம் எனப்பிரிக்கப்பட்டது.

மீண்டும் வங்காள மொழி பேசும் கிழக்கு வங்காளப் பகுதிகளை 1912ல் வங்காள மாகாணத்துடன் இணைக்கப்பட்டது. 

1947ல் இந்தியப் பிரிவினையின் போது, கிழக்கு வங்காளம் என்று அழைக்கப்பட்ட கிழக்கு வங்காளம் பாக்கிஸ்தானுடன் இணைய விருப்பம் தெரிவித்தது. 1955ஆம் ஆண்டு கிழக்கு வங்காளம் என்ற பெயர் கிழக்கு பாக்கிஸ்தான் என்ற பெயராக மாற்றியமைக்கப்பட்டது. 

இந்தியாவின் ஆதரவோடு நடைபெற்ற வங்காளதேச விடுதலைப் போரின் முடிவில் 1971 ஆம் ஆண்டு வங்காள தேசம் என்ற சுதந்திர நாடானது.

கிழக்கு பாகிஸ்தான் 147,570 சதுர கிலோமீட்டர் பரப்பளவுள்ள நாடாகும். இந்த நாட்டின் மூன்று திசையிலும் இந்திய நிலப்பரப்பால் சூழப்பட்டுள்ளது. எஞ்சியுள்ள தெற்கு திசையில் வங்க கடல் அதன் எல்லைகளாக உள்ளது.


</doc>
<doc id="116738" url="https://ta.wikipedia.org/wiki?curid=116738" title="நள்ளி சிங்கமுடைய அய்யனார் கோவில்">
நள்ளி சிங்கமுடைய அய்யனார் கோவில்

நள்ளி சிங்கமுடைய அய்யனார் கோவில் தமிழ்நாட்டில் விருதுநகர் மாவட்டத்தில் சாத்தூரில் இருந்து கோவில்பட்டி செல்லும் வழியில் உள்ள நள்ளி கிராமத்தில், கண்மாய் அருகில் அமைந்துள்ளது. 

மிக பிரசித்தி பெற்ற இந்த கோவிலானது தமிழ்நாட்டின் தென் மாவட்டங்களில் வசிக்கும் கணிசமான மக்களின் குலதெய்வமாக இருக்கிறது.

இக்கோயிலில் சிங்கமடை அய்யனார், நொண்டிக் கருப்பசாமி, பதினெட்டாம்படி கருப்பசாமி, பேச்சியம்மன் போன்ற கடவுளர்களுக்கு சன்னதிகள் உள்ளன. விநாயகர், சப்த கன்னியர், கருப்பசாமி, பேச்சியம்மன், முனிவர், பாம்பு, லிங்கம், வைரசாமி, நந்தி, நாகர், வீரபத்திரர், வில்லடி கருப்பசாமி, முத்துக்கருப்பன், லாட சன்னியாசி, வல்லாட முத்து உள்ளிட்ட தெய்வங்கள் உள்ளன. 

இங்கு மாசி மாதம் சிவராத்திரி அன்று திருவிழா நடைபெறும். அப்பொழுது நடைபெறும் பாரிவேட்டை நிகழ்ச்சி புகழ்பெற்றது. இக்கோவிலை குலதெய்வமாக கொண்ட மக்கள் தமிழகத்தின் பல்வேறு மாவட்டங்களில் உள்ளனர். அவர்கள் திருவிழாவில் தவறாது கலந்து கொள்கின்றனர்.

ராக்காச்சி, மாடான், மாடத்தி, பாதாள கண்டிகை ஆகிய, வீட்டில் பிறந்த பெண் குழந்தைகள் பிரார்த்திக்கின்ற, தெய்வங்களும் உள்ளன. 

தேசியநெடுஞ்சாலை எண் 7 ல் சாத்தூர் மற்றும் கோவில்பட்டி இடையில் சாத்தூரிலிருந்து 16கிமீ மற்றும் கோவில்பட்டியிலிருந்து 7கிமீ தொலைவில் உள்ளது. நெடுஞ்சாலையிலிருந்து 1.6கிமீ உள்ளே செல்ல சாலை வசதி உள்ளது.


</doc>
<doc id="116740" url="https://ta.wikipedia.org/wiki?curid=116740" title="இராஜவல்லிபுரம்">
இராஜவல்லிபுரம்

இராஜவல்லிபுரம் என்பது திருநெல்வேலி அருகே தாமிரபரணி நதியின் வடகரையில் அமைந்துள்ள ஒரு ஊராகும்.திருநெல்வேலி நெல்லையப்பர் கோயிலை கட்டிய மன்னர் ராமபாண்டியன் அரண்மனை இந்த ஊரில்தான் இருந்தது. இங்குள்ள செப்பரை கோவிலுள்ள சிலை உலகின் முதல் நடராஜர் சிலையாக கருதப்படுகிறது. (http://temple.dinamalar.com/New.php?id=79() எழுத்தாளர் வல்லிக்கண்ணன் இந்த ஊரைச் சேர்ந்தவர் ஆவார்.


</doc>
<doc id="116742" url="https://ta.wikipedia.org/wiki?curid=116742" title="கொபொ ஆஷ்லி">
கொபொ ஆஷ்லி

கொபொ ஆஷ்லி ("Gobo Ashley", பிறப்பு: பிப்ரவரி 10 1862, இறப்பு: சூலை 14 1930), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டிலும் , நான்கு முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1889 ல், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116743" url="https://ta.wikipedia.org/wiki?curid=116743" title="மிக்கி டி போயர்">
மிக்கி டி போயர்

மிக்கி டி போர் ("Mickey de Boer"), நெதர்லாந்து பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 1 பெண்கள் ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். 1984 ல், நெதர்லாந்து பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116749" url="https://ta.wikipedia.org/wiki?curid=116749" title="மரியோலீன் மொலீனார்">
மரியோலீன் மொலீனார்

மரியோலீன் மொலீனார் ("Marjolijn Molenaar", பிறப்பு: அக்டோபர் 24 1983), நெதர்லாந்து பெண்கள் தேசிய அணியின் அங்கத்தினர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 15 பெண்கள் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2001/02-2006 பருவ ஆண்டுகளில், நெதர்லாந்து பெண்கள் தேசிய அணி உறுப்பினராக பெண்கள் ஒருநாள் பன்னாட்டுத் துடுப்பாட்டப் போட்டியில் பங்குகொண்டார்.


</doc>
<doc id="116750" url="https://ta.wikipedia.org/wiki?curid=116750" title="சிசிலியா ஜாய்ஸ்">
சிசிலியா ஜாய்ஸ்

சிசிலியா ஜாய்ஸ் ("Cecelia Joyce", பிறப்பு: சூலை 25 1983), அயர்லாந்து பெண்கள் தேசிய அணியின் அங்கத்தினர். களத்தடுப்பிலும் இவரின் பணி குறிப்பிடத்தக்கது. இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 24 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 2001 - 2008 ஆண்டுகளில், அயர்லாந்து பெண்கள் தேசிய அணி உறுப்பினராக ஒருநாள் பன்னாட்டுத் துடுப்பாட்டப் போட்டிகளில் பங்குகொண்டார்.


</doc>
<doc id="116753" url="https://ta.wikipedia.org/wiki?curid=116753" title="கூகுள் நிலப்பட உருவாக்கி">
கூகுள் நிலப்பட உருவாக்கி

கூகுள் நிலப்பட உருவாக்கி அல்லது கூகுள் மேப் மேக்கர் "(Google Map Maker)" என்பது இணையத்தில் புவியின் நிலப்படங்களை உருவாக்கப் பயன்படுத்தப்பட்ட  இணையதளம் ஆகும். இதில் தெருக்கள், சாலைகள் வாரியாக அனைத்தையும் குறிக்கலாம், தொகுக்கலாம். குறிக்கப்பட்ட இடங்கள் கூகுள் நிலப்படங்கள் இணையதளம் மற்றும் தேடு பொறியில் இற்றைப்படுத்தப்படும். இச்சேவையினை பிரபல இணையம் மற்றும் மென்பொருள் நிறுவனமான கூகுள் நிறுவனம் 2008 ஆம் ஆண்டு முதல் இலவசமாக வழங்கிவந்தது.

கூகிள் நிறுவனம் மார்ச் 31  2017 முதல் இந்த சேவை நிறுத்தப்படும் என அதிகாரபூர்வமாக அறிவித்தது. 

https://support.google.com/mapmaker/answer/7195127


</doc>
<doc id="116754" url="https://ta.wikipedia.org/wiki?curid=116754" title="ஆடம் பாக்கர்">
ஆடம் பாக்கர்

ஆடம் பாக்கர் ("Adam Bacher", பிறப்பு: அக்டோபர் 29 1973), தென்னாப்பிரிக்க அணியின் துடுப்பாட்டக்காரர். இவர் 19 தேர்வுத் துடுப்பாட்டப் போட்டிகளிலும் , 13 ஒருநாள் பன்னாட்டுத் துடுப்பாட்டப் போட்டிகளிலும், 112 முதல்தர துடுப்பாட்டப் போட்டிகளிலும், 149 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1996 -1999 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116755" url="https://ta.wikipedia.org/wiki?curid=116755" title="பிட்டி ஆன்டர்சன்">
பிட்டி ஆன்டர்சன்

பிட்டி என்டர்சன் ("Biddy Anderson", பிறப்பு: ஏப்ரல் 26 1874, இறப்பு: மார்ச்சு 11 1926), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டிலும் , 14 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1902 ல், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116756" url="https://ta.wikipedia.org/wiki?curid=116756" title="சென் பெலஸ்காஸ்">
சென் பெலஸ்காஸ்

சென் பெலஸ்காஸ் ("Xen Balaskas", பிறப்பு: அக்டோபர் 15 1910, இறப்பு: மே 12 1994), தென்னாப்பிரிக்க அணியின் துடுப்பாட்டக்காரர். இவர் ஒன்பது தேர்வுத் துடுப்பாட்டப் போட்டிகளிலும் ,75 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1930 -1938 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116758" url="https://ta.wikipedia.org/wiki?curid=116758" title="எடி பார்லோ">
எடி பார்லோ

எடி பர்லோ ("Eddie Barlow", பிறப்பு: ஆகத்து 12 1940, இறப்பு: திசம்பர் 30 2005), தென்னாப்பிரிக்க அணியின் துடுப்பாட்டக்காரர். இவர் 30 தேர்வுத் துடுப்பாட்டப் போட்டிகளிலும் ,238 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1961 -1970 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116764" url="https://ta.wikipedia.org/wiki?curid=116764" title="ஒல்மெக் நாகரிகம்">
ஒல்மெக் நாகரிகம்

ஒல்மெக் நாகரிகம் என்பது, மெக்சிக்கோவில் நிலவிய, கொலம்பசுக்கு முற்பட்ட முதல் பெரிய நாகரிகம். இந்த நாகரிகத்தைச் சார்ந்த மக்கள் தென் மைய மெக்சிக்கோவில் உள்ள வெப்பமண்டலத் தாழ்நிலப் பகுதியில் வாழ்ந்தனர். இப் பகுதி இன்றைய மெக்சிக்கோவின் மாநிலங்களான வேராக்குரூசு, தபாசுக்கோ ஆகியவற்றில் அடங்கியுள்ளது. 
ஒல்மெக் நாகரிகம், கிமு 1,500 க்கும் கிமு 400 க்கும் இடைப்பட்ட காலப் பகுதியுடன் பொருந்தும் இடையமெரிக்கப் பண்பாட்டின் தொடக்க காலத்தில் செழித்திருந்தது. கிமு 2,500 ஆம் ஆண்டுக் காலப் பகுதியில் இருந்தே முன்-ஒல்மெக் பண்பாடுகள் இப்பகுதியில் நிலவின. கிமு 1,600 - 1,500 காலப் பகுதியில், தொடக்க ஒல்மெக் பண்பாடு வேராக்குரூசு மாநிலத்தின் தென்கிழக்குக் கரைக்கு அண்மையில் உள்ள சான் லாரென்சோ தெனோச்தித்லான் பகுதியைச் சூழ்ந்த இடங்களில் உருவானது. இதுவே இடையமெரிக்காவின் முதல் நாகரிகமாக இருந்ததுடன், பின்னர் நிலவிய பல நாகரிகங்களுக்கு அடிப்படையையும் அமைத்துக் கொடுத்தது. "சடங்குசார்ந்த இரத்தம் வெளிவிடல்", "இடையமெரிக்கப் பந்துவிளையாட்டு" என்பனவும், இவர்கள் தொடங்கிய பல விடயங்களுள் அடங்கும் என்பதற்கான சான்றுகள் உள்ளன. இந்தப் பந்துவிளையாட்டு ஏறத்தாழப் பின் வந்த எல்லா இடையமெரிக்கச் சமுதாயங்களினதும் அடையாளமாக விளங்கியது. 
ஒல்மெக்குகள் தொடர்பில் மிகவும் பழக்கமான அம்சம் அவர்களுடைய கலைப் படைப்புக்கள் எனலாம். குறிப்பாக, மிகப்பெரிய தலைச் சிற்பங்கள் மிகவும் புகழ் பெற்றவை. உண்மையில், 19 ஆம் நூற்றாண்டிலும், 20 ஆம் நூற்றாண்டின் தொடக்கப் பகுதியிலும், இடையமெரிக்கக் கலைப்பொருட் சந்தைகளில் வாங்கப்பட்ட பொருட்களை அடிப்படையாக வைத்தே முதலில் ஒல்மெக் நாகரிகம் வரையறுக்கப்பட்டது. ஒல்மெக் கலைப் பொருட்கள், பண்டைய அமெரிக்காவின் மிகக் கவர்ச்சியான கலைப் படைப்புக்களுள் அடங்குகின்றன.

மெக்சிக்கோ குடாவை அண்டிய தாழ்நிலப் பகுதியைச் சேர்ந்த ஓரிடமே பொதுவாக ஒல்மெக் நாகரிகத்தின் விளைநிலம் எனக் கருதப்படுகிறது. இப்பகுதி, தாழ்வான சதுப்பு நிலங்களையும், குறைவான உயரம் கொண்ட குன்றுகளையும், மலை முகடுகளையும், எரிமலைகளையும் கொண்டுள்ளது. மெக்சிக்கோக் குடாப் பகுதியில் உள்ள கம்பாச்சிக் குடா ஓரமாக துக்சுத்லாசு மலை உள்ளது. இப் பகுதியிலேயே ஒல்மெக்குகள் தமது நகரக் கோயில் தொகுதிகளை, சான் லாரென்சோ தெனோச்தித்லான், லா வெந்தா, டிரெசு சப்போர்ட்டெசு, லகுனா டி லொசு செரோசு ஆகிய இடங்களில் கட்டினர். இங்கேயே இடையமெரிக்க நாகரிகம் உருவாகி கிமு 1,400 தொடக்கம் கிமு 400 வரை செழித்திருந்தது. 

இன்று ஒல்மெக் என அழைக்கப் பெறுவது முதலில் சான் லாரென்சோ தெனோச்தித்லான் நகரில் தொடங்கியது. கிமு 1,400 அளவில் இப் பண்பாட்டின் தனித்துவமான அம்சங்கள் தோற்றம் பெறலாயின. இவ்விடத்தில் ஒல்மெக் நாகரிகம் வளர்வதற்கு, நல்ல பாசன வசதியுடன் கூடிய வண்டல் மண் கொண்ட சூழலும், கோட்சகோவால்கோசு ஆற்று வடிநிலம் வழங்கிய போக்குவரத்து வலையமைப்பும் உதவின. இந்தச் சூழல் ஏனைய பண்டைய நாகரிக மையங்களான நைல், சிந்து, மஞ்சள் ஆறு, இயுபிரட்டீசு, டைகிரிசு ஆகிய ஆற்றுப் பள்ளத்தாக்குகளின் சூழலுக்கு ஒப்பானது எனலாம். மிகுந்த உற்பத்தித் திறன் கொண்ட இச் சூழல், அடர்த்தியான மக்கள்தொகைப் பெருக்கத்தை ஊக்குவித்து, மேல்தட்டு வகுப்பினர் உருவாவதற்கும் வழி சமைத்தது. இந்த மேல்தட்டினரின் தோற்றமே, ஒல்மெக் பண்பாட்டின் அடையாளமாக விளங்குகின்ற குறியீட்டுத் தன்மையும், சிக்கல்தன்மையும் கொண்ட பகட்டான கலைப்பொருட்களின் உற்பத்திக்கு அடிப்படையாக அமைந்தது. பல பகட்டுப் பொருட்கள், சீனப் பச்சைக்கல் (jade), எரிமலைக் கண்ணாடி (obsidian), மக்னட்டைட்டு போன்ற தொலைதூரங்களில் இருந்து கொண்டுவரப்பட்ட பொருட்களினால் செய்யப்பட்டவை. ஒல்மெக் மேல்தட்டு வகுப்பினர் இடையமெரிக்காவில் விரிவான வணிக வலயமைப்புக்களைப் பெற்றிருந்தனர் என்பதை இது காட்டுகிறது. பெறுமதி வாய்ந்த சீனப் பச்சைக்கல் கிழக்குக் குவாத்தமாலாவில் உள்ள மொட்டகுவா பள்ளத்தாக்கில் கிடைக்கிறது. அதுபோல, எரிமலைக் கண்ணாடிகள் குவாத்தமாலாவின் உயர்நிலப் பகுதிகளான எல் சாயல், சான் மார்ட்டின் சிலொட்டபெக், புவெப்லா ஆகிய இடங்களில் இருந்து பெறப்பட்டவை. இவை ஒல்மெக்குகள் வாழ்ந்த இடங்களில் இருந்து முறையே 200 கிமீ, 400 கிமீ (120 மைல், 250 மைல்) தொலைவுகளில் உள்ளவை. 

முதலாவது ஒல்மெக் மையமான சான் லாரென்சோ கிமு 900 ஆண்டளவில் கைவிடப்பட்டது. ஏறத்தாழ அதே காலத்தில் லா வெந்தா முன்னிலைக்கு வந்தது. கிமு 950 ஆம் ஆண்டளவில் சான் லாரென்சோவில் இருந்த பல நினைவுச் சின்னங்கள் பெரும் எடுப்பிலான அழிவுக்கு உள்ளாயின. இது, உள்நாட்டில் ஏற்பட்ட குழப்பத்தினால் அல்லது வெளியில் இருந்து ஏற்பட்ட படையெடுப்பினால் நிகழ்ந்திருக்கலாம். எனினும் வெளியிலிருந்தான படையெடுப்புக்களுக்கான வாய்ப்புக்கள் மிகவும் குறைவு. முக்கியமான ஆறுகளின் திசை மாற்றம் உட்பட, சூழல் மாற்றங்களினால் ஒல்மெக் மையம் மாறியிருக்கலாம் என்றும் தற்காலத்து ஆய்வாளர்களிடையே கருத்து நிலவுகிறது. 
சான் லாரென்சோவின் வீழ்ச்சிக்குப் பின்னர் லா வெந்தா ஒல்மெக்குகளின் முக்கியமான மையம் ஆனது. இது கிமு 900 தொடக்கம் கிமு 400 ஆவது ஆண்டளவில் கைவிடப்படும் வரை தொடர்ந்து இருந்தது. லா வெந்தாவிலும் பழைய ஒல்மெக் மரபுகளே பேணப்பட்டன எனினும், லா வெந்தா வலிமையையும், செல்வத்தையும் வெளிக்காட்டும் வகையில் கண்ணைக் கவரும் வகையில் அமைந்திருந்தது. அங்கு கட்டப்பட்ட பெரிய பிரமிடு அதன் காலத்தில் மிகப் பெரிய இடையமெரிக்க அமைப்பாக விளங்கியது. 2500 ஆண்டுகள் ஏற்பட்ட அரிப்புகளுக்குப் பின்னரும் இன்றும் இப் பிரமிடு நிலத்திலிருந்து 34 மீட்டர்கள் உயரம் உள்ளதாகக் காணப்படுகிறது. 1000 தொன்கள் அளவுக்கு அடை கொண்ட மெருகூட்டிய பாம்புக்கற்கள்; கற்கள் பதித்த பெரிய பாவுதளங்கள்; மெருகூட்டிய சீனப் பச்சைக் கற்களினாலான மட்பாண்டங்கள், சிறிய சிலைகள் போன்ற பல பொருட்கள்; ஏமட்டைட்டினாலான ஆடிகள் போன்றன லா வெந்தாவில் அடிபாடுகளிடையே புதைந்து கிடந்தன.

ஒல்மெக் பண்பாட்டின் வீழ்ச்சி எவ்வாறு ஏற்பட்டது, அதற்கான காரணங்கள் என்ன என்பன குறித்துத் தெளிவான விளக்கம் கிடையாது. கிமு 400 தொடக்கம் கிமு 350 வரையான காலப் பகுதியில் ஒல்மெக் மையநிலத்தின் கிழக்குப் பாதியில் மக்கள் தொகை பெருமளவில் வீழ்ச்சியுற்றது தெரிய வருவதுடன், 19 ஆம் நூற்றாண்டு வரை இப்பகுதியில் மிக ஐதாகவே மக்கள் வாழ்ந்தனர். மிகக் கடுமையான சூழல் மாற்றங்கள் இப் பகுதியைப் பெருமளவில் வேளாண்மை செய்வதற்குப் பொருத்தமற்றதாக ஆக்கியதாலேயே இப்பகுதியில் மக்கள்தொகை வீழ்ச்சியுற்றிருக்கலாம் என ஆய்வாளர்கள் கருதுகின்றனர். குறிப்பாக, ஒல்மெக்குகளின் வேளாண்மை, வேட்டையும் உணவு சேகரிப்பும், போக்குவரத்து என்பவற்றுக்கு அடிப்படையாக அமைந்திருந்த ஆறுசார்ந்த சூழலில் ஏற்பட்ட மாற்றங்களே இவ்வீழ்ச்சிக்குக் காரணமாக இருக்கலாம் என்கின்றனர். புவிமேலோட்டு உயர்வு அல்லது தாழ்வு, வேளாண்மை நடவடிக்கைகளால் ஆறுகளில் வண்டல் படிந்தமை என்பன இம் மாற்ரங்களைத் தூண்டியிருக்கலாம் என்பது தொல்லியலாளர்களுடைய கருத்து. 
இடையமெரிக்க நாகரிகத்தின் தொடக்க காலத்தின் இறுதிப் பகுதியில் ஏற்பட்ட மக்கள்தொகை வீழ்ச்சி தொடர்பான கோட்பாடு ஒன்றை சான்ட்லேயும் பிறரும் முன்வைத்தனர். எரிமலச் செயற்பாடுகளால் குடியிருப்புக்கள் வேறிடங்களுக்குப் பெயர்ந்தன என்பது இவர்களது கருத்து. எரிமலை வெடிப்புக்களால் உருவான சாம்பல் நிலங்களை மூடியமையால் மக்கள் வேறிடங்களுக்குச் செல்லவேண்டிய நிலை ஏற்பட்டிருக்கலாம்.

ஒல்மெக் பண்பாடு முதலில் ஒரு கலைப் பாணியாகவே அடையாளம் காணப்பட்டதுடன், தொடர்ந்தும், கலையே இப் பண்பாட்டின் முத்திரையாக விளங்குகிறது. சீனப் பச்சைக்கல், களிமண், எரிமலைப்பாறை போன்ற பல்வேறு வகையான பொருட்களில் உருவாக்கப்பட்ட ஒல்மெக் கலைப்பொருட்கள் ஆச்சரியப்படத்தக்க வகையில் இயற்கைத் தன்மை கொண்டனவாகக் காணப்படுகின்றன. "மற்போராளி" சிற்பம் இதற்கு ஓர் எடுத்துக்காட்டு. எனினும், வேறு சில கலைப் பொருட்கள் அருமையான மனித உருவம் கொண்ட விலங்குகளைக் காட்டுகின்றன. இவை பெரும்பாலும் சமயத் தொடர்பான பொருளை வெளிப்படுத்துகின்ற படிமவியல் முறைகளைப் பயன்படுத்தி மரபொழுங்கு முறையில் உருவாக்கப் பட்டுள்ளன. கீழ்நோக்கித் திரும்பிய வாய், பிளவுபட்ட தலை என்பன பொதுவாக ஒல்மெக் கலைகளுடன் தொடர்புடைய அலங்காரக் கூறுகளாக உள்ளன. இவை இரண்டுமே மனிதக்கருஞ்சிறுத்தையின் வெளிப்பாடுகளாக இருக்கின்றன. 
மனிதரையும், மனிதரைப் போன்ற விலங்குகளையும் மட்டுமன்றி, விலங்கு உருவங்களைச் சித்தரிப்பதிலும் வல்லவர்களாக இருந்தனர். பறைவை, மீன் போன்ற உருவங்களில் செய்யப்பட்ட கொள்கலன்களை இத்தகையவற்றுக்கு எடுத்துக்காட்டாகக் கொள்ளலாம். 
அத்தோடு ஒல்மெக் உருவங்கள் தொடக்ககாலம் முழுவதையும் சேர்ந்த களங்களில் இருந்து ஏராளமாகக் கிடைத்துள்ளன. இவற்றுள், பெருந்தலைகளைப் போன்ற கல்லால் செய்யப்பட்ட உருவங்களே ஒல்மெக் பண்பாட்டு அம்சங்களைப் பெரிதும் வெளிக்காட்டுகின்றன. இத்தகைய நினைவுச் சின்னங்களை நான்கு வகைகளாகப் பிரிக்கலாம்.


ஒல்மெக் நாகரிகம் தொடர்பான அம்சங்களில் மிகவும் அதிகமாக அடையாளம் காணப்படுவது மிகவும் பெரிய அளவினதான கவசம் அணிந்த தலைச் சிற்பங்களே. இது குறித்து எந்தவொரு கொலொம்பசுக்கு முந்திய நூல்களும் விளக்கவில்லை ஆதலால், இந்தக் கவர்ச்சியான சிற்பங்கள் குறித்துப் பலவகையான கருத்துக்கள் நிலவுகின்றன. சிலர் இத்தலைகள் பந்தாட்டவீரர்களைக் குறிக்கின்றன என்கின்றனர். ஆனால், இப்போது இத் தலைகள் அரசர்களுக்கு உரியவை என்னும் கருத்தையே பொதுவாகப் பலரும் ஏற்றுக்கொள்கின்றனர். ஒருவேளை அரசர்களைப் பந்தாட்ட உடையில் காட்டியிருக்கலாம். தனித்தன்மையுடன் கூடிய இத் தலைகளில் எந்த இரண்டு தலைகளும் ஒன்றுடன் ஒன்று ஒத்திருப்பதில்லை. தலைக்கவசம் போன்று காட்சியளிக்கும் தலையணிகளைத் தனித்துவமான அலங்காரக் கூறுகள் அழகூட்டுகின்றன. இது இவை தனியாட்களின் அல்லது ஒரு குழுவினரின் அடையாளமாக இருக்கலாம் என்ற கருத்தை ஏற்படுத்துகிறது. 
இதுவரை 17 பெருந்தலைகளைத் தொல்லியலாளர்கள் கண்டுபிடித்துள்ளனர். 

இத்தலைகள் பல்வேறு அளவுகளைக் கொண்டனவாக உள்ளன. மிகப் பெரியதான ராஞ்சோ லா கோபாட்டாவில் உள்ள தலை 3.4 மீட்டர் உயரம் கொண்டது. இட்ரெசு சப்போட்டெசில் இருக்கும் தலையே மிகவும் சிறியது. இதன் உயரம் 1.47 மீட்டர். இத்தலைகள் 25 தொன்களுக்கும் 55 தொன்களுக்கும் இடைப்பட்ட நிறையுடையவை. 

தலைகள் ஒற்றை எரிமலைப் பாறைகளில் செதுக்கப்பட்டவை. இக் கற்கள் துக்சுத்லாசு மலையில் காணப்படுகின்றன. எடுத்துக்காட்டாக இட்ரெசு சப்போட்டெசுத் தலைகள் துக்சுத்லாசின் மேற்குக் கோடியில் உள்ள செர்ரோ எல் வீசியா, என்னும் மலை உச்சியில் காணப்படும் எரிமலைப் பாறையில் செதுக்கப்பட்டவை. சான் லாரென்சோ, லா வெந்தா ஆகிய இடங்களின் தலைகளுக்கு உரிய கற்களை இம்மலையின் தென்கிழக்குப் பகுதியில் உள்ள செர்ரோ சின்டெப்பெக்கில் எடுத்திருக்கக்கூடும் எனக் கருதுகின்றனர். தலைகள் லனோ டெல் சிக்காரோ தொழிற்சாலையில் செய்யப்பட்டு, இவ்விடத்திலிருந்து பல மைல்கள் தொலைவுக்கு இழுத்துக்கொண்டோ அல்லது ஆற்றில் மிதக்கவிட்டோ கொண்டு சென்றிருக்கக்கூடும். இவ்வாறு பெருந்த் தலைகளைக் கொண்டு செல்வதற்கு மூன்று அல்லது நான்கு மாதங்களுக்கு 1,500 பேர்கள் உழைத்திருக்கக்கூடும் என்று மதிப்பிடுகின்றனர். 
சில தலைகளும், பல பிற நினைவுச்சின்னங்களும், பலவாறாகச் சிதைத்தல், புதைத்தல் மீண்டும் தோண்டி எடுத்தல், புதிய இடத்தில் நிறுவுதல், மீண்டும் புதைத்தல் போன்ற பல மாற்றங்களுக்கு உள்ளாயின. குறைந்தது இரண்டு தலைகளையாவது மீளச் செதுக்கியுள்ளது தெரிகிறது. ஆனால் இது புதிய வேலைகளுக்குக் கற்கள் கிடைப்பது அரிதாகிய காரணத்தால் நிகழ்ந்ததா அல்லது இதற்கு சடங்கு தொடர்பான அல்லது வேறுவகைக் காரணங்கள் இருந்தனவா என்று தெரியவில்லை. சில ஆய்வாளர்கள், இவ்வாறான சிதைப்புக்களுக்கு வெறுமனே அழிப்பு நோக்கம் மட்டுமன்றி வேறு சிறப்புக் காரணங்கள் இருந்திருக்கக்கூடும் என்று நம்புகின்றனர். ஆனால், வேறு சிலரோ உள்நாட்டுக் குழப்பங்கள், அல்லது சிறுபான்மை வெளிப் படையெடுப்புக்கள் நிகழ்ந்திருக்கக்கூடிய வாய்ப்புக்களையும் முற்றாக மறுக்கமுடியாது என்கின்றனர்.
பெருந்தலைகள், தட்டையான முகம், தடித்த உதடுகள் போன்ற ஆப்பிரிக்க மக்களுக்குரிய இயல்புகளைக் கொண்டிருப்பதால், ஒல்மெக்குகள் புதிய உலகுக்குப் புலம்பெயர்ந்த ஆப்பிரிக்க இனத்தவராக இருக்கலாம் என்று சிலர் வாதிட்டனர். எனினும், கொலம்பசுக்கு முந்திய காலத்தில் இடையமெரிக்காவுக்கும் ஆப்பிரிக்காவுக்கும் தொடர்புகள் இருந்திருக்க வாய்ப்புக்கள் இல்லை என்று பெரும்பாலான தொல்லியலாளர்களும், இடையமெரிக்க வல்லுனர்களும் கூறிவிட்டனர். எரிமலைக் கற்களில் ஆழமாகச் செதுக்க முடியாமையே தட்டையான முக அமைப்புக்குக் காரணமாக இருக்கலாம் என்பது சிலரது விளக்கம். இன்னும் சிலர், அகன்ற மூக்கு, தடித்த உதடு என்பவற்றுடன் சில ஆசிய இனத்தவருக்கே உரிய இமை உட்புற மடிப்புக்கள் காணப்படுவதையும் குறிப்பிட்டு இந்த இயல்புகள் அனைத்தும் இப்போதும் தற்கால இடையமெரிக்க இந்தியர்களிடம் காணமுடியும் என்கின்றனர். 1940களில், ஓவியரும், கலை வரலாற்றாளருமான மிகுவேல் கோவாரூபியாசு என்பவர் வெளியிட்ட பல ஒல்மெக் கலைப்பொருட்களினதும், தற்கால மெக்சிக்க இந்திய மக்களதும் ஒளிப்படங்களை ஒப்பிட்டு அவற்றில் ஒத்த முக அமைப்புக்கள் காணப்படுவதைச் சான்றாக அவர்கள் காட்டுகின்றனர். மேலும், ஒல்மெக்குகளின் ஆப்பிரிக்கத் தோற்றம் குறித்த எடுகோள், குறித்த சிற்பங்கள் உண்மைத்தன்மையை நோக்கமாகக் கொண்டு செதுக்கப்பட்டவை என்ற கருதுகோளின் அடிப்படையில் உருவானவை. ஆனால், ஒல்மெக் சிற்பங்களை முழுமையாக ஆராயும்போது இந்தக் கருதுகோளை ஏற்றுக்கொள்ள முடியாது என்பது இந்த எடுகோளுக்கு எதிரானவர்களுடைய கருத்து. இவான் வான் சேர்ட்டிமா என்பவர் இட்ரெசு சப்போட்டெசு தலைகளில் காணப்படும் ஏழு பின்னல்கள், எத்தியோப்பியத் தலையலங்காரப் பாணியை ஒத்தவை என்று சுட்டிக்காட்டினார். இது எதியோப்பியப் பாணி என்பதற்கு அவர் சான்றுகள் எதையும் முன்வைக்கவில்லை. அத்துடன் எகிப்தியலாளர் பிராங்க் யூர்க்கோ என்பவர் ஒல்மெக் பின்னல்கள், எகிப்தியப் பின்னல்களையோ அல்லது நூபியப் பின்னல்களையோ ஒத்தவை அல்ல என்று கூறியுள்ளார்.




</doc>
<doc id="116769" url="https://ta.wikipedia.org/wiki?curid=116769" title="நிக்கி போயே">
நிக்கி போயே

நிக்கி போயே ("Nicky Boje", பிறப்பு: மார்ச்சு 20 1973), தென்னாப்பிரிக்க அணியின் துடுப்பாட்டக்காரர். இவர் 43 தேர்வுத் துடுப்பாட்டப் போட்டிகளிலும், 115 ஒருநாள் பன்னாட்டுத் துடுப்பாட்டப் போட்டிகளிலும் 212 முதல்தர துடுப்பாட்டப் போட்டிகளிலும், 288 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2000 -2006 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளிலும், [ 1995 -2005 ஆண்டுகளில் [ஒருநாள் பன்னாட்டுத் துடுப்பாட்டம்|ஒருநாள் பன்னாட்டுத் துடுப்பாட்டப்]] போட்டிகளிலும் பங்குகொண்டார்.


</doc>
<doc id="116770" url="https://ta.wikipedia.org/wiki?curid=116770" title="யொஹான் போத்தா">
யொஹான் போத்தா

யொஹான் போத்தா ("Johan Botha", பிறப்பு: மே 2 1982 ), தென்னாப்பிரிக்க அணியின் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிகளிலும் , 69 ஒருநாள் பன்னாட்டுத் துடுப்பாட்டப் போட்டிகளிலும் 67 முதல்தர துடுப்பாட்டப் போட்டிகளிலும், 146 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2006 -2010 ஆண்டுகளில் , தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளிலும், [ 2005 -2011 ஆண்டுகளில் ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார்.


</doc>
<doc id="116771" url="https://ta.wikipedia.org/wiki?curid=116771" title="ஹெரால்ட் பாம்கார்ட்னர்">
ஹெரால்ட் பாம்கார்ட்னர்

ஹெரால்ட் பாம்கார்ட்னர் ("Harold Baumgartner", பிறப்பு: நவம்பர் 17 1883, இறப்பு: ஏப்ரல் 8 1938), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டிலும், 14 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1913 ல், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116778" url="https://ta.wikipedia.org/wiki?curid=116778" title="கூகுள் செவ்வாய்">
கூகுள் செவ்வாய்

கூகுள் செவ்வாய் அல்லது கூகுள் மார்சு "(Google Mars)" என்பது கூகுள் நிலப்படங்கள் போன்று செவ்வாய் கோளினை செய்மதிப் பார்வை மூலம் பார்க்க உதவும் இணையதளம் ஆகும். நாம் இதில் செவ்வாய் கோளின் முன்புறத்தோற்றம் "(Elevation)" மற்றும் அகச்சிவப்புக் கதிர் "(Infrared)" தோற்றங்களைக் காணலாம். இச்சேவையினை பிரபல இணையம் மற்றும் மென்பொருள் நிறுவனமான கூகுள் நிறுவனம் நாசா "(செய்மதி உதவி)" நிறுவனத்துடன் இணைந்து இலவசமாக வழங்குகிறது. இவ்வசதி தற்போது கூகுள் புவியிலும் சேர்க்கப்பட்டுள்ளது.


</doc>
<doc id="116782" url="https://ta.wikipedia.org/wiki?curid=116782" title="ரோலண்ட் பியூமோன்ட்">
ரோலண்ட் பியூமோன்ட்

ரோலண்ட் பியூமோன்ட் ("Rolland Beaumont", பிறப்பு: பிப்ரவரி 4 1884, இறப்பு: மே 25 1958), தென்னாப்பிரிக்க அணியின் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிலும் ,32 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1912 -1914 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116784" url="https://ta.wikipedia.org/wiki?curid=116784" title="டெனிஸ் பெக்பீ">
டெனிஸ் பெக்பீ

டெனிஸ் பெக்பீ ("Denis Begbie", பிறப்பு: திசம்பர் 12 1914, இறப்பு: மார்ச்சு 10 2009), தென்னாப்பிரிக்க அணியின் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிலும் ,58 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1948 -1950 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116785" url="https://ta.wikipedia.org/wiki?curid=116785" title="சேண்டி பெல்">
சேண்டி பெல்

சேண்டி பெல் ("Sandy Bell", பிறப்பு: ஏப்ரல் 15 1906, இறப்பு: ஆகத்து 1 1985), தென்னாப்பிரிக்க அணியின் துடுப்பாட்டக்காரர். இவர் 16 தேர்வுத் துடுப்பாட்டப் போட்டிலும் ,63 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1929 -1935 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116786" url="https://ta.wikipedia.org/wiki?curid=116786" title="முரே பிசெட்">
முரே பிசெட்

முரே பிசெட் ("Murray Bisset", பிறப்பு: ஏப்ரல் 11 1876, இறப்பு: அக்டோபர் 24 1931), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிலும் , 40 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1899 -1910 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116787" url="https://ta.wikipedia.org/wiki?curid=116787" title="ஜான் வுட்ரோஃப்">
ஜான் வுட்ரோஃப்

சர் ஜான் ஜார்ஜ் வுட்ரோஃப் ("Sir John George Woodroffe", திசம்பர் 15, 1865 - சனவரி 18, 1936) என்பவர் ஒரு பிரித்தானிய கீழ்த்திசைவாதி (Orientalist) ஆவார். ஆர்த்தர் அவலான் எனும் புனைபெயரால் இவர் அழைக்கப்படுகிறார். இவரது செயல்பாடுகள் மேற்குலகில் இந்து மதத்தை பற்றியும் யோகக் கலை பற்றியும் ஒரு பெரும் அலையை ஏற்படுத்தியது.

ஜான் வுட்ரோப், ஜேம்ஸ் டிஸ்டால் வுட்ரோப்புக்கும் அவரது மனைவி பிளாரன்சுக்கும் மூத்த மகனாக பிறந்தார். அவரது தந்தை பெங்காலின் அட்வகேட் ஜெனெரலாகவும், சிறிது காலத்திற்கு இந்திய அரசின் சட்ட ஆலோசகராகவும், செயின்ட் கிரேகரியில் நைட் பட்டம் பெற்றவராகவும் திகழ்ந்தார். சர் ஜான் ஜார்ஜ் வுட்ரோப் ஆக்ஸ்போர்டில் உள்ள வுபோர்ன் பார்க் பள்ளி மற்றும் பல்கலைக்கழக கல்லூரியில் பயின்றார்.

சிவில் சட்டங்களில் இளநிலை படிப்பு முடித்து கொல்கத்தா உயர் நீதி மன்றத்தில் வழக்கறிஞர் ஆக 1889 -இல் பதிவு செய்தார். பின்னர் கொல்கத்தா பல்கலைக்கழகத்தில் நீதித்துறையின் பேராசிரியராக நியமிக்கப்பட்டார். அவரது நண்பர் திரு.அமீர் அலியுடன் இணைந்து இன்றும் பரவலாக அறியப்படும் சட்ட நூலான "சிவில் ப்ரோசிஜர்ஸ் இன் பிரிட்டிஷ் இந்தியா" எனும் நூலைத் தொகுத்தார். பின்னர் 1902 ஆம் ஆண்டு இந்திய அரசின் நிலைக் குழு உறுப்பினராக நியமிக்கப்பட்டார். இரண்டு ஆண்டுகளுக்கு பிறகு உயர்நீதி மன்றத்திற்கு நிலை உயர்த்தபட்டார். அப்பதவியில் பதினெட்டு ஆண்டுகள் திறம்பட செயல்பட்டார், பின்னர் 1915ஆம் ஆண்டு தலைமை நீதிபதியாக நியமிக்கபட்டார். பதவியிலிருந்து ஒய்வு பெற்ற பின்பும் 1923 தொடங்கி ஏழு ஆண்டுகள் ஆக்ஸ்போர்ட் பல்கலைக்கழகத்தின் இந்திய சட்டங்களுக்கான துறையில் ரீடராக பணிபுரிந்தார்.

அவரது நீதித்துறை கடமைகளை செவ்வனே ஆற்றியது மட்டும் அல்லாமல் சமஸ்க்ருத மொழியையும் இந்து மதத்தின் தத்துவ மரபையும் கற்றுத் தேர்ந்தார். குறிப்பாக இந்திய மறைஞானமாகிய தாந்த்ரிகத்தில் அவருக்கு ஆர்வம் உண்டு. ஆர்தர் அவலான் எனும் புனைபெயரில், சுமார் இருபது சமஸ்க்ருத நூல்களை ஆங்கிலத்தில் மொழி பெயர்த்தார். இந்திய தத்துவ மரபைப் பற்றியும், யோகக் கலை பற்றியும், தாந்த்ரிகத்தைப் பற்றியும் மிகுந்த அறிவார்ந்த உரைகளை உலகெங்கும் நிகழ்த்தினார்.

டி.எம்.பி மகாதேவன் இவரை பற்றி கூறும் பொழுது " சாக்த மரபின் வெவ்வேறு கூறுகளை பற்றி இவர் தொகுத்தும் எழுதியும் உள்ள கட்டுரைகள் வெகு முக்கியமானவை, இந்து மதமும் வழிபாட்டு முறைகளும் ஆழ்ந்த தத்துவ பின்புலம் கொண்டது என்பதையும் இதில் பகுத்தறிவுக்கு ஒவ்வாத, மூடத்தனமான வழிபாட்டுமுறைகளை அது முன்வைப்பதில்லை என்பதை உலகிற்கு காட்டினார்".

அர்பன் (2003 ப .135) இவரை ஒரு தன்னிரக்க சிந்தனையாளர் என்று முன்வைக்கிறார். "இந்தியாவில் தன்னை நீதி துறையின் வல்லுனராக நிறுவிக்கொண்ட அதே தருணத்தில், தனது சொந்த முயற்சியால் தாந்த்ரிகத்தை கற்று, அது தொடர்பாக பல நூல்களை எழுதி வெளியிட்டதன் மூலம், தாந்த்ரிகத்தை மேற்கு உலகிற்கு புதிய பொலிவோடு நவீன காலகட்டங்களில் அறிமுகப்படுத்தினார். ஆயினும் கூட அவர் தாந்த்ரிகத்தை முன்வைத்து, அதன் மேல் எழுப்பப்படும் விமரிசனங்களை பொருட்படுத்தாமல், அதற்காக வளைந்து கொடுத்தார், அதை அவர் வேத வேதாந்த கொள்கைகளின் வரிசையில் வந்த உத்தமமான, சுத்தமான, ஒழுக்கமான வழிபாட்டுமுறை என்றே முன்வைத்தார்".

இவர் எழுதிய - தி செர்பன்ட் பவர்- தி சீக்ரெட்ஸ் ஒப் தான்த்ரிக் அண்ட் சாக்திக் யோகா, மேற்குலகில் பிற்காலங்களில் குண்டலினி யோகத்தைப் பற்றிய அனேக படைப்புகளின் மூலமாக கருதப்படுகிறது. பூர்ணானந்தர் கி.பி 1550-களில் இயற்றிய "ஷட் சக்ர நிரூபணம்" மற்றும் "பாதுக பஞ்சகா" ஆகிய சமஸ்க்ருத நூல்களின் மொழிபெயர்ப்பாகவும் உரையாகவும் வெளிவந்த படைப்பாகும். இங்கு "தி செர்பன்ட் பவர்" என்பது குண்டலினி எனும் சக்தியை குறிப்பதாகும். மூலாதாரத்தில் உறங்கி கிடக்கும் இந்த சக்தி தியானத்தினாலும், தாந்த்ரிக முறைகளினாலும் விழிப்படைந்து மேலே செல்ல கூடியது என்று நம்பபடுகிறது.

அவரது மற்றொரு படைப்பான "தி கார்லாந்து ஒப் லெட்டர்ஸ்", சாக்த மரபில் உள்ள அத்வைத பண்புகளை வேறு புரிதல்களை கொண்டு முன்வைக்கிறது. பிரபஞ்சத்தின் ஆதியில்,பரிணாமமற்ற தூய பிரக்ஞை இருந்ததும் அது பிரபஞ்சமாக பரிணமித்தது என்பதையும் கொண்டு அதை அவர் விளக்குகிறார். அவரது ஆழ்ந்த தத்துவ அறிவை கொண்டு இதை அவர் இவ்வாறு விளக்குகிறார். "பிரபஞ்சத்தில் ஒரு பேரதிர்வு உருவாகி, படைத்தலை தொடங்கியது என்று சில மேற்குலக எழுத்தாளர்கள் கூறுகிறார்கள், இதனுடைய இந்திய நோக்கானது -சஸ்பந்தன பிரகிருதி சக்தி - பிரம்மனுடைய சிவாம்சமானது தன்னிலையில் உறைந்து அமைதியாக இருக்கும் நேரத்தில், பிரக்ரிதியானது சலனத்தன்மை கொண்டது. தன்னை வெளிப்படுத்துவதற்கு முன், அதாவது பிரளயத்தின் பொழுது, பிரபஞ்சத்தின் பிரகிருதி சமநிலையில் உள்ளது பின்பு அது அதிர்ந்து முதல் பேரதிர்வை ஏற்படுத்துகிறது, கட்டுண்ட சக்தியை விடுவிக்கிறது, இந்த நிகழ்வின் ஆரம்ப ஒலி ஓம் எனும் மந்திரத்தை ஒத்தது".


</doc>
<doc id="116788" url="https://ta.wikipedia.org/wiki?curid=116788" title="ஜிம்மி பிளாக்கென்பர்க்">
ஜிம்மி பிளாக்கென்பர்க்

ஜிம்மி பிளாக்கென்பர்க் ("Jimmy Blanckenberg", பிறப்பு: 1892, இறப்பு: 1955), தென்னாப்பிரிக்க அணியின் துடுப்பாட்டக்காரர். இவர் 18 தேர்வுத் துடுப்பாட்டப் போட்டிலும், 74 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1913 -1924 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116790" url="https://ta.wikipedia.org/wiki?curid=116790" title="காலின் பிளான்ட்">
காலின் பிளான்ட்

காலின் பிளான்ட் ("Colin Bland", பிறப்பு: ஏப்ரல் 5 1938), தென்னாப்பிரிக்க அணியின் துடுப்பாட்டக்காரர். இவர் 21 தேர்வுத் துடுப்பாட்டப் போட்டிலும் , 131 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1961 -1966 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116791" url="https://ta.wikipedia.org/wiki?curid=116791" title="எர்னெஸ்ட் பொக்">
எர்னெஸ்ட் பொக்

எர்னெஸ்ட் பொக் ("Ernest Bock", பிறப்பு: செப்டம்பர் 17 1908, இறப்பு: செப்டம்பர் 5 1961), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டிலும் , 19 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1935 ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116792" url="https://ta.wikipedia.org/wiki?curid=116792" title="ஜெரால்ட் பொன்ட்">
ஜெரால்ட் பொன்ட்

ஜெரால்ட் பொன்ட் ("Gerald Bond", பிறப்பு: ஏப்ரல் 5 1909, இறப்பு: ஆகத்து 27 1965), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டிலும் , 28 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1938 ல், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116793" url="https://ta.wikipedia.org/wiki?curid=116793" title="டெரிட்யஸ் போஷ்">
டெரிட்யஸ் போஷ்

டெரிட்யஸ் போஷ் ("Tertius Bosch", பிறப்பு: மார்ச்சு 14 1966, இறப்பு: பிப்ரவரி 14 2000), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டிலும் , இரண்டு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் 1986 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116794" url="https://ta.wikipedia.org/wiki?curid=116794" title="கர்நாடக வீர சைவம்">
கர்நாடக வீர சைவம்

கர்நாடக வீர சைவம் பசவண்ணர் என்ற கர்நாடக யோகியான பசவரால் உருவாக்கப்பட்ட வீரசைவத்தின் பிரிவு. ஆனால் அதற்கு முன்னரே வீரசைவத்தின் சில வகைகள் தமிழகத்தில் இருந்து வந்தன.

பசவண்ணருக்கு காலத்தால் முற்பட்ட யோகி ராமையா என்பவர் அவரது முன்னோடி எனப்படுகிறது. கதம்ப நாட்டு அரசன் காமதேவனின் தார்வார் பகுதியை சார்ந்த சோமேஸ்வரன் கோவிலில் உள்ள கல்வெட்டு ஆதாரமாகச் சுட்டிகாட்டப்படுகிறது. இதில் யோகி ராமையா ஜைன மத துறவிகளோடு வாதப்போர் செய்து தோற்று போனதாகவும் அதனால் தன் தலையை தானே துண்டித்து கொண்டதாகவும், சிவபெருமான் அவருக்கு மீண்டும் உயிர் தந்ததாகவும் இதனை அறிந்த பிஜ்ஜலன் என்ற அரசன் பாராட்டி விருந்தளித்து பல கிராமங்களை நிவந்தமாக அளித்தாகவும் எழுதப்பட்டு இருக்கிறது.

பசவபுராணம் என்ற நூல் சிவபெருமானின் அகோரம், தத்புருஷம், சத்யோஜாதம், வாமதேவம் , ஈசானம் ஆகிய ஐந்து முகங்களில் இருந்து ஏகோராமர் பண்டித ராத்லாரர், இரேவனர், முரலர், விஸ்வராத்யாயர் ஆகிய ஐந்து ஞானிகள் பசவண்ணருக்கு முற்பட்டே தோன்றினர் என்கிறார்கள்.

வீர சைவ நெறியை பின்பற்றுபவர்களை லிங்காயதர் என்று அழைக்கிறார்கள் அதாவது இதற்கு லிங்க உடம்பினர் என்று பொருள் சொல்லலாம் தனது உடலின் ஒரு பகுதியாக சிவலிங்கத்தை இவர்கள் எப்போதும் வைத்திருப்பார்க்ள். வீர சைவர்களுக்கு லிங்காசாரம் என்ற லிங்க ஒழுக்கம், சதாசாரம் என்ற தன்னிலை ஒழுக்கம் சிவாசாரம் என்ற சிவ ஒழுக்கம் விருத்தியாசாரம் என்ற பணி ஒழுக்கம், கானாசாரம் என்ற சமுக ஒழுக்கம் ஆகிய ஐந்துவகை ஒழுக்கங்கள் வலியுறுத்தப்படுகிறது.

லிங்காசாரம் என்பது மத ஒழுக்கம் என்பது. வீரசைவன் பிறந்து சில மணி நேரங்களிலேயே அவன் கழுத்தில் சிவலிங்கம் அணிவிக்கப்படுகிறது. அது அவன் சாவு வரையிலும் கூடவே வரும். ஜாதிவேறுபாடு, தீண்டாமை, தேவையற்ற சடங்குகள் போன்றவற்றை விலக்குகிறது. சகல உயிர்களும் சிவனின் அம்சம் இருப்பதினால் அதை பேதப்படுத்தி காண்பது பாவம். 

சதாசாரம் என்பது நல்லொழுக்கம். அது பொதுவான ஒழுக்க நெறிகளால் ஆனது. சிவாசாரம் என்பது சிவபக்திக்கான நெறிகள். விருத்தியாசாரம் என்பது அன்றாட செயல்களில் தொழில்களில் உள்ள ஒழுக்கமாகும். கணாசாரம் என்பது ஒரு குழுவாக லிங்காயதர்கள் வாழ்வதற்கான நெறிகளைப் பேசுகிறது. இது தவிர குரு, லிங்கம், சங்கமம் திருவடி துலக்கல், திருவமுது, திருநீறு, ருத்ராட்சம் மந்திரம் என எட்டுவகையான காப்பு முறைகளும் வீர சைவத்தில் சொல்லப்படுகிறது.

ஆறுவகைபயிற்சி வீரசைவர்களுக்கு கொடுக்கப்படுகிறது. ஷட்தளம் என்ற பரிபாஷையில் வீரசைவ ஞானிகள் அழைக்கிறார்கள் . தினசரி லிங்கபூஜை செய்வது போன்றவை இதிலடங்கும். அவ்வாறு தினமும் வைத்திருக்கும் சிவலிங்கத்திற்கு இஷ்டலிங்கம் என்று பெயர். 
வீரசைவம் என்பது கர்நாடக மாநிலத்தில் பெருவாரியான மக்களால் பின்பற்றப்பட்டாலும் தமிழகத்தில் கும்பகோணம், காஞ்சிபும், மதுரை, திருப்பறக்குன்றம், சேலம், திருச்சி, தஞ்சை, கோவை, சென்னை, புதுச்சேரி ஆகிய இடங்களில் பல திருமடங்கள் நிறுவப்பட்டு வீரசைவ நெறி கி.பி. பன்னிரெண்டாம் நூற்றாண்டில் இருந்து பரப்பப்பட்டு வருகிறது.

புதுச்சேரியை அடுத்துள்ள பொம்மபுரம் திருமடமும், திருக்கோவிலுர் கீழையூரிலுள்ள ஞானியார் திருமடமும் வீரசைவ நெறியை பரப்பும் கேந்திரங்கள் ஆகும். துறைமங்கல சிவபிரகாசர், சிதம்பர சுவாமிகள் குமாரதேவர், சாந்தலிங்க அடிகளார் ஆகிய தமிழ்ப் பெரியார்களும் இந்த மரபில் வந்த ஞானிகள்.

வீர சைவ மரபில் ஜங்கமம் என்ற கோட்பாடு மிகவும் புகழ்வாய்ந்ததாகும். இதற்கு நேரிடையான பொருள் அசைவது என்பதாகும். இதனாலேயே இந்த நெறிவழியில் துறவு வாழ்வை மேற்கொள்ளுபவருக்கு ஞானியர் ஜங்கமர் என்ற பட்டப் பெயர் மரபு வழியாக வழங்கப்படுகிறது.



</doc>
<doc id="116795" url="https://ta.wikipedia.org/wiki?curid=116795" title="ஜாக்கி போட்டென்">
ஜாக்கி போட்டென்

ஜாக்கி போட்டென் ("Jackie Botten", பிறப்பு: சூன் 21 1938, இறப்பு: மே 15 2006), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 98 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1965 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116807" url="https://ta.wikipedia.org/wiki?curid=116807" title="மார்க் பவுச்சர்">
மார்க் பவுச்சர்

மார்க் வெர்தன் பவுச்சர் (Mark Verdon Boucher பிறப்பு: திசம்பர் 3 1976), தென்னாப்பிரிக்க அணியின் முன்னாள் துடுப்பாட்டக்காரர். இவர் 139 தேர்வுத் துடுப்பாட்டப் போட்டிகளிலும் , 292 ஒருநாள் பன்னாட்டுத் துடுப்பாட்டப் போட்டிகளிலும் 201 முதல்தர துடுப்பாட்டப் போட்டிகளிலும், 358 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1997 -2011 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளிலும், 1998 -2010 ஆண்டுகளில் ஒருநாள் பன்னாட்டுத் துடுப்பாட்டப் போட்டிகளிலும் பங்குகொண்டார். இவர் தென்னாப்பிரிக்க அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடியுள்ளார். மேலும் "பார்டர், வாரியர்ஸ், தென்னாப்பிரிக்க்க லெவன், மற்றும்" இந்தியன் பிரீமியர் லீக் தொடர்களில் பெங்களூர் ராயல் சேலஞ்சர்ஸ் மற்றும் கொல்கத்தா நைட் ரைடர்ஸ் அணிக்காகவும் உள்ளூர்ப் போட்டிகளில் விளையாடியுள்ளார். இவர் 532 இலக்குகளைத் தேர்வுத் துடுப்பாட்டப் போட்டிகளில் கைப்பற்றினார். இதன்மூலம் அதிக இலக்குகளைக் கைப்பற்றிய குச்சக் காப்பாளர் எனும் சாதனை படைத்துள்ளார். அணியில் இவருக்கு நிலையான இடம் கிடைத்தது. சூலை 2012 ஆம் ஆண்டில் சாமர்செட் அணிக்காக விளையாடியபோது இவரின் கண்களில் காயம் ஏற்பட்டது.

இவர் தேவ் ரிச்சர்ட்ச்னுக்குப் பதிலாக குச்சக் காப்பாளராக அணிக்குத் தேர்வானார்.தனது ஓய்வினை அறிவிக்கும் வரையில் இவருக்கு அணியில் எஇலையான இடம் கிடைத்தது. சிறந்த குச்சக் காப்பாளர்களில் ஒருவராக அறியப்படுகிறார்.இவர் 532 இலக்குகளைத் தேர்வுத் துடுப்பாட்டப் போட்டிகளில் கைப்பற்றினார். இதன்மூலம் அதிக இலக்குகளைக் கைப்பற்றிய குச்சக் காப்பாளர் எனும் சாதனை படைத்துள்ளார்., 2007 ஆம் ஆண்டில் தென்னாப்பிரிக்கத் துடுப்பாட்ட அணி பாக்கித்தானில் சுற்றுப்பயணம் செய்து விளையாடியது. அக்டோபர் 3 இல் கராச்ச்சியில் நடைபெற்ற பாக்கித்தான் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியில் உமர் குல்லின் இலக்கினை ஸ்டம்ப் செய்து ஆட்டமிழக்கச் செய்தார். இதன்மூலம் அறிமுகப் போட்டியில் இலக்கினை வீழ்த்திய குச்சக் காப்பாளர் எனும் சாதனை படைத்த ஆத்திரேலியக் குச்சக் காப்பளரான இயன் ஹீலியின் சாதனையை சமன் செய்தார். ஒருநாள் பன்னாட்டுத் துடுப்பாட்டப் போட்டிகளில் அதிக இலக்குகளைக் கைப்பற்றிய குச்சக் காப்பாளர்களின் வரிசையில் மூன்றாவது இடத்தைப் பிடித்துள்ளார்.

1999 ஆம் ஆண்டில் தென்னாப்பிரிக்கத் துடுப்பாட்ட அணி சிம்பாப்வேயில் சுற்றுப் பயணம் செய்து விளையாடியது. நவம்பரில் ஹராரேயில் நடைபெற்ற சிம்பாப்வே துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் 125 ஓட்டங்கள் எடுத்தார். 

2006 ஆம் ஆண்டில் தென்னாப்பிரிக்கத் துடுப்பாட்ட அணி ஆத்திரேலியாவில் சுற்றுப் பயணம் செய்து விளையாடியது. மார்ச் 12 இல் நடைபெற்ற ஆத்திரேலியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் சிறப்பாக விளையாடி அணிக்கு வெற்றியைத் தேடித் தந்தார். தான் விளையாடியதில் இந்தப் போட்டி தான் சிறப்பு வாய்ந்தது எனக் கூறினார்.

2012ஆம் ஆண்டு இங்கிலாந்து, தென் ஆபிரிக்கா ஆகிய அணிகளுக்கிடையில் இடம்பெற்ற போட்டித் தொடரின்போது மார்க் பவுச்சரின் கண்ணில் ஏற்பட்ட காயத்தைத் தொடர்ந்து, மார்க் பவுச்சர் ஓய்வு பெற்றார்.



</doc>
<doc id="116808" url="https://ta.wikipedia.org/wiki?curid=116808" title="வில்லியம் பிரான்">
வில்லியம் பிரான்

வில்லியம் பிரான் ("William Brann", பிறப்பு: ஏப்ரல் 4 1899, இறப்பு: செப்டம்பர் 22 1953), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 25 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1922 - 1923 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116817" url="https://ta.wikipedia.org/wiki?curid=116817" title="டூலி பிரிஸ்கோ">
டூலி பிரிஸ்கோ

டூலி பிரிஸ்கோ ("Dooley Briscoe", பிறப்பு: பிப்ரவரி 6 1911, இறப்பு: ஏப்ரல் 22 1941), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 35 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1935 - 1938 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116820" url="https://ta.wikipedia.org/wiki?curid=116820" title="ஹரி புரூம்பீல்ட்">
ஹரி புரூம்பீல்ட்

ஹரி புரூம்பீல்ட் ("Harry Bromfield", பிறப்பு: சூன் 26 1932), தென்னாப்பிரிக்க அணியின் துடுப்பாட்டக்காரர். இவர் ஒன்பது தேர்வுத் துடுப்பாட்டப் போட்டிகளிலும், 62 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1961 - 1965 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116822" url="https://ta.wikipedia.org/wiki?curid=116822" title="லெநொக்ஸ் பிரவுண்">
லெநொக்ஸ் பிரவுண்

லெநொக்ஸ் பிரவுண் ("Lennox Brown", பிறப்பு: நவம்பர் 24 1910, இறப்பு: செப்டம்பர் 1 1983), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 38 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1931 - 1932 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116826" url="https://ta.wikipedia.org/wiki?curid=116826" title="கிறிஸ்டோபர் பர்கர்">
கிறிஸ்டோபர் பர்கர்

கிறிஸ்டோபர் பர்கர் ("Christopher Burger", பிறப்பு: சூலை 12 1935), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 48 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1958 ல், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116828" url="https://ta.wikipedia.org/wiki?curid=116828" title="சிட்னி பர்க்">
சிட்னி பர்க்

சிட்னி பர்க் ("Sydney Burke", பிறப்பு: மார்ச்சு 11 1934), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 58 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1962 - 1965 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116829" url="https://ta.wikipedia.org/wiki?curid=116829" title="இசாக் பாய்ஸ்">
இசாக் பாய்ஸ்

இசாக் பாய்ஸ் ("Izak Buys", பிறப்பு: பிப்ரவரி 4 1895), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டிலும், 12முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1922 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டியில் பங்குகொண்டார்.


</doc>
<doc id="116832" url="https://ta.wikipedia.org/wiki?curid=116832" title="ஜோக் கெமரன்">
ஜோக் கெமரன்

ஜோக் கெமரன் ("Jock Cameron", பிறப்பு: சூலை 5 1905, இறப்பு: நவம்பர் 2 1935), தென்னாப்பிரிக்க அணியின் துடுப்பாட்டக்காரர். இவர் 26 தேர்வுத் துடுப்பாட்டப் போட்டிகளிலும், 107 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1927 - 1935 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116837" url="https://ta.wikipedia.org/wiki?curid=116837" title="டொம் கெம்பல்">
டொம் கெம்பல்

டொம் கெம்பல் ("Tom Campbell", பிறப்பு: பிப்ரவரி 9 1882, இறப்பு: அக்டோபர் 5 1924), தென்னாப்பிரிக்க அணியின் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிகளிலும், 29 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1910 - 1912 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116838" url="https://ta.wikipedia.org/wiki?curid=116838" title="பீட்டர் கால்ஸ்டீன்">
பீட்டர் கால்ஸ்டீன்

பீட்டர் கால்ஸ்டீன் ("Peter Carlstein", பிறப்பு: அக்டோபர் 28 1938), தென்னாப்பிரிக்க அணியின் துடுப்பாட்டக்காரர். இவர் எட்டு தேர்வுத் துடுப்பாட்டப் போட்டிகளிலும், 148 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1958 - 1964 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116839" url="https://ta.wikipedia.org/wiki?curid=116839" title="கிளாட் கார்ட்டர்">
கிளாட் கார்ட்டர்

கிளாட் கார்ட்டர் ("Claude Carter", பிறப்பு: ஏப்ரல் 23 1881, இறப்பு: நவம்பர் 8 1952), தென்னாப்பிரிக்க அணியின் துடுப்பாட்டக்காரர். இவர் 10 தேர்வுத் துடுப்பாட்டப் போட்டிகளிலும், 107 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1912 - 1924 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="116840" url="https://ta.wikipedia.org/wiki?curid=116840" title="தும்பா">
தும்பா

தும்பா "(Thumba)" கேரளத்தின் தலைநகரான திருவனந்தபுரத்தின் ஒரு புறநகர்ப்பகுதி. இப்பகுதி இந்திய அரசின் தும்பா ராக்கெட் ஏவுதளம் அமைக்கப்பட்டதில் இருந்து புகழ்பெற்றது. இது 1962-ஆம் ஆண்டு அமைக்கப்பட்டது. இது நிலநடுக்கோட்டுக்கு அருகிலிருப்பதால் ராக்கெட் ஏவுவதற்கு ஏற்றதாக இருக்குமென்பதால் தேர்வு செய்யப்பட்டது. அப்துல் கலாம் இவ்வமைப்பு தொடங்கப்பட்ட போது பணிபுரிந்த பொறியாளர்களுள் ஒருவர். 1963 நவம்பர் 21-இல் இதன் முதல் சவுண்டிங் ராக்கெட்டான நைக்-அப்பாச்சி ஏவப்பட்டது.


</doc>
<doc id="116841" url="https://ta.wikipedia.org/wiki?curid=116841" title="ஆதித்யா (விண்கலம்)">
ஆதித்யா (விண்கலம்)

ஆதித்யா விண்கலம் இந்திய விண்வெளி ஆராய்ச்சி நிறுவனத்தால் சூரியனை ஆய்வு செய்ய அனுப்பப்பட இருக்கும் ஒரு விண்கலம். இது 2008-ஆம் கருத்துருவாக்கப்பட்டது. ஆதித்யா என்னும் சொல்லுக்கு சமற்கிருதத்தில் சூரியன் என்று பொருள். இது 2019-ஆம் ஆண்டு கட்டிமுடிக்கப்பட்டு ஏவப்படும்.இ.வி.ஆ.நி-இன் இயக்குனர் மாதவன் நாயர் இத்திட்டம் அமைப்பினால் அங்கீகரிக்கப்பட்டு விட்டதாக 2008 நவம்பர் 10-ஆம் நாள் அறிவித்தார்.


</doc>
<doc id="116842" url="https://ta.wikipedia.org/wiki?curid=116842" title="வரிவால் லெமூர்">
வரிவால் லெமூர்

வரிவால் லெமூர் முதனி வகையைச் சேர்ந்த ஒரு லெமூர். இது நீண்ட கருப்பு வெள்ளை வரிகளைக் கொண்ட வாலினைக் கொண்டுள்ளதால் லெமூர்களிலேயே நன்கு அறியப்பட்டதாக இருக்கிறது. இது லெமூர் குடும்பத்தைச் சேர்ந்தது. மற்ற லெமூர்களைப் போலவே மடகாட்கர் தீவினைத் தாயகமாகக் கொண்டது. இவை தீவின் தென்பகுதியில் வசிக்கின்றன. இது பகலில் இரைதேடும் ஒரு அனைத்துண்ணியாகும்.

இவை சமூக விலங்குகள். 30 வரையான உறுப்பினர்களைக் கொண்ட கூட்டமாக வசிக்கின்றன. இது தன் இயல்பிடத்தில் 16 முதல் 19 ஆண்டுகள் வரையும் மனிதர்களால் பிடிக்கப்பட்டு வளர்க்கப்படும் இடங்களில் 27 ஆண்டுகள் வரையும் வாழ்கின்றன.


</doc>
<doc id="116843" url="https://ta.wikipedia.org/wiki?curid=116843" title="தமிழ்நாட்டில் உள்ள மின்னுற்பத்தி நிலையங்களின் பட்டியல்">
தமிழ்நாட்டில் உள்ள மின்னுற்பத்தி நிலையங்களின் பட்டியல்

தமிழ்நாட்டில் அனல், புனல், காற்று, அணு ஆற்றலைக் கொண்டு மின்னுற்பத்தி செய்யும் நிலையங்கள் உள்ளன. இக்கட்டுரை அவற்றைப் பட்டியலிடுகிறது.




ஊராட்சிக்கோட்டை கதவணை நீர்மின் நிலையம்





</doc>
<doc id="116844" url="https://ta.wikipedia.org/wiki?curid=116844" title="மூங்கில் லெமூர்">
மூங்கில் லெமூர்

மூங்கில் லெமூர் என்பது லெமூர் இனத்தைச் சேர்ந்த ஒரு நடுத்தர அளவிலான முதனி. இவை மற்ற லெமூர்களைப் போலவே மடகாட்கர் தீவை தாயகமாகக் கொண்டவை.

இது சாம்பல் பழுப்பு நிறத்திலான ரோமத்தினைக் கொண்டிருக்கும். காதுகள் வட்டமாகவும் முடிகளுடனும் இருக்கும். 26-46 செ.மீ நீளமும் 2.5 கிலோ வரை எடையும் இருக்கும். இவை மூங்கில் காடுகள் இருக்கும் இடங்களிலேயே வாழ்கின்றன. மூங்கில் லெமூர் பகலில் சுறுசுறுப்பாக இருக்கும் விலங்கு. பெரும்பாலும் மூங்கிலை மட்டுமே உண்பதால் இவை மூங்கில் லெமூர் என்று அழைக்கப்படுகின்றன.

மூங்கில் லெமூர் ஒன்று அல்லது இரண்டு குட்டிகளை ஈனும். இதன் சினைக்காலம் 135 - 150 நாட்களாகும். இவை 12 ஆண்டுகள் வரை வாழ்கின்றன.


</doc>
<doc id="116846" url="https://ta.wikipedia.org/wiki?curid=116846" title="இரவாடுதல்">
இரவாடுதல்

இரவாடுதல் என்பது இரவு வேளையில் சுறுசுறுப்பாக இயங்கி, பகலில் உறங்கும் ஒரு விலங்குப் பண்பினைக் குறிக்கும். இத்தகையப் பண்புடைய விலங்குகள் இரவாடிகள் எனப்படும்.﻿
இரவாடும் விலங்குகள் கூர்மையான காதுகளையும் மோப்பத்திறனையும் கொண்டிருக்கும். இவற்றின் கண்கள் இருட்டில் பார்ப்பதற்கேற்ப தகவமைந்திருக்கும். பூனை, ஆந்தை, வவ்வால் முதலியன இரவாடும் விலங்குகளாகும். சில இரவாடிகள் பகலிலும் நன்றாகப் பார்க்க வல்லன (பூனை). சில இரவில் மட்டுமே நன்றாகப் பார்க்கும் திறன் பெற்றிருக்கும்.

பாலை நிலங்களில் வாழும் விலங்குகளில் சில பகல் நேரத்தில் உள்ள மிகுந்த வெப்பத்தினால் ஏற்படும் உடல் நீரிழப்பைத் தவிர்க்க இரவாடுமாறு தகவமைப்பைப் பெற்றுள்ளன. இது தவிரவும் பல காரணிகள் உள்ளன.


</doc>
<doc id="116855" url="https://ta.wikipedia.org/wiki?curid=116855" title="செங்கோல்">
செங்கோல்

செங்கோல் என்பது அரசுச் சின்னங்களுள் ஒன்றாகும். மன்னனுக்கு மகுடமும், அரியணையும் போன்றே செங்கோலும் இன்றியமையாததாகும். மன்னனின் ஆட்சி நேர்மையானதாகவும், நெறி வழுவாததாகவும் அமைய வேண்டும் என்பதன் பொருட்டே செங்கோல் எனும் நேரிய தண்டு அரசன் வீற்றிருக்கும் போதெல்லாம் கையில் காணப்படும். செம்மை+கோல் என்பதுவே செங்கோல் என்றாகும் (செம்மை = நேர்மை). மாறாக, கொடுமையானதும், அட்டூழியம் நிறைந்ததுவுமான ஆட்சி கொடுங்கோல் ஆட்சி எனப்படும். 

சிலப்பதிகாரத்தில், செய்யாத தவறுக்காக கோவலனைத் தண்டித்தமையால் பாண்டியன் அறம் வழுவினான். இதனால் அவன் செங்கோல் வளைந்தது என்றும், பின்னர் தன் உயிரைக் கொடுத்து வழுவிய செங்கோலைப் பாண்டிய மன்னன் நிமிர்த்தினான் என்றும் கூறப்பட்டுள்ளது.

<references>


</doc>
<doc id="116884" url="https://ta.wikipedia.org/wiki?curid=116884" title="பத்தனம்திட்டா">
பத்தனம்திட்டா

பத்தனம்திட்டை தென் இந்தியாவில் கேரளா மாநிலத்தில் மத்திய திருவாங்கூர் பகுதியில் அமைந்துள்ள ஒரு பெரிய நகரம் மற்றும் நகராட்சி. இந்நகரம் பத்தனம்திட்டா மாவட்டத்தின் நிர்வாகத் தலைமையிடம் ஆகும். பத்தனம்திட்டை வேகமாக வளரும் நகரம் மற்றும் வணிக மையமாக உள்ளது. 

பத்தனம்திட்டை கடல் மட்டத்திலிருந்து 18 மீட்டர் (62 அடி) உயரத்தில் உள்ளது. 


</doc>
<doc id="116885" url="https://ta.wikipedia.org/wiki?curid=116885" title="பார்வதி ஓமனகுட்டன்">
பார்வதி ஓமனகுட்டன்

பார்வதி ஓமனகுட்டன் (; பிறப்பு டிசம்பர் 20, 1987) ஒரு இந்திய மாடல் மற்றும் நடிகை. 2008 ல் மிஸ் இந்தியா வேர்ல்டு பட்டத்தையும் பின்னர் மிஸ் வேர்ல்டு 2008 போட்டியில் இரண்டாவது இடத்தையும் பெற்றார். பார்வதி, ஓமனகுட்டன் நாயருக்கு முதல் குழந்தையாக கேரளாவில் உள்ள கோட்டயத்தில் டிசம்பர் 20, 1987 அன்று பிறந்தார். இவர் எஸ் சி டி பி உயர்நிலை பள்ளி பயின்றார். பின்னர் மும்பை மிதிபாய் கல்லூரியில் ஆங்கில இலக்கியம் படித்தார்.


</doc>
<doc id="116891" url="https://ta.wikipedia.org/wiki?curid=116891" title="திருவல்லா">
திருவல்லா

திருவல்லவாழ் (திருவல்லா) (, ) தென் இந்தியாவில் கேரளா மாநிலம் பத்தனம்திட்டா மாவட்டத்திலுள்ள ஒரு நகரம். இது திருவல்லா வட்டத்தின் தலைமையகமாக உள்ளது.

இங்குள்ள ஸ்ரீவல்லப கோயில், ஆழ்வார்களால் பாடப்பட்ட 108 திவ்ய தேசங்களில் ஒன்று.


</doc>
<doc id="116911" url="https://ta.wikipedia.org/wiki?curid=116911" title="1938 தமிழ்நாட்டு பெண்கள் மாநாடு">
1938 தமிழ்நாட்டு பெண்கள் மாநாடு

1938 தமிழ்நாட்டு பெண்கள் மாநாடு என்பது நவம்பர் 1938 இல் சென்னையில் நடைபெற்ற பெண்கள் மாநாடு ஆகும். தமிழ்நாட்டில் பெண்கள் பல வகையான அடக்குமுறைகளை எதிர்நோக்கி இருந்த அச் சூழலில் இந்தப் பெண்கள் மாநாடு நடைபெற்றது. இந்த மாநாடு இந்தி எதிர்ப்புப் போராட்டத்தில் பெண்களை ஈடுபட வைத்ததிலும், ஈ.வெ.ரா பெரியார் என்ற பட்டம் அளிக்கப்பட்டதும் வரலாற்று முக்கியத்துவம் பெற்ற நிகழ்வுகள். மீனாம்பாள், பண்டித நாராயணி, வா. பா தாமரைக் கண்ணி, பா. நீலாம்பிகை, மூவலூர் இராமாமிர்தம், மருத்துவர் தருமாம்பாள் உட்பட்ட பெண்கள் குழு முன்னின்று நடத்தியது.

இந்த மாநாட்டில் நிறைவேற்றப்பட்ட தீர்மானங்கள் பின்வருமாறு:

1. இந்தியாவில் இதுவரையும் தோன்றின சீர்திருத்தத் தலைவர்கள் செய்யவியலாமற்போன வேலைகளை இன்று நமது தலைவர் ஈ.வெ.ராமசாமி அவர்கள் செய்து வருவதாலும் தென்னாட்டில் அவருக்கு மேலாகவும், சமமாகவும் நினைப்பதற்கு வேறொருவருமில்லாமையாலும் அவர் பெயரைச் சொல்லிலும், எழுத்திலும் வழங்கும்போதெல்லாம் பெரியார் என்ற சிறப்புப் பெயரையே வழங்குதல் வேண்டுமென இம்மாநாடு எல்லோரையும் கேட்டுக்கொள்கிறது.

2. மணவினை காலத்தில் புரோகிதர்களையும் வீண் ஆடம்பரச் செலவுகளையும் விலக்கிவிட வேண்டுமென இம்மாநாடு கேட்டுக்கொள்கிறது.

3. மற்ற நாடுகளைப்போல் தமிழர்கள் ஒன்றுபட்டு ஒரு சமுகமாய் வாழ்வதற்கு இன்று பெருந்தடையாயிருப்பது சாதி வேற்றுமையாதலால், சாதி வேற்றுமைகளை ஒழிப்பதற்கு இன்றியமையாத கலப்பு மணத்தை இம்மாநாடு ஆதரிக்கின்றது.

4. தமிழ் மாகாணத்தில் எல்லாப் பள்ளிகளிலும் தமிழ் மொழியை கட்டாயப் பாடமாக்க வேண்டுமென்று அரசாங்கத்தாரை இம்மாநாடு கேட்டுக்கொள்வதுடன், பிறமொழிகள் தமிழ் மொழிக்கு விரோதமாகப் பள்ளிகளின் கட்டாயப் பாடமாக வைக்கக்கூடாதெனத் தீர்மானிக்கிறது.

5. சென்னையில் முதலாவது மாகாண நீதிபதியாகவிருக்கும் தோழர் அபாஸ் அலி அவர்கள், காலஞ்சென்ற பா.வே.மாணிக்க நாயக்கரவர்கட்குத் தமிழ் தெரியாது; அவர் தெலுங்கர் என்று கூறியதையும், நாடார் சமுகத்தைக் கேவலமான வார்த்தைகளால் கூறியதையும், தோழர் மு.இராகவையங்கார், தொல்காப்பியம் 2000 ஆண்டுகட்கு முற்பட்டது என்று கூறியதை மறுத்து 50 ஆண்டுகளுக்கு முற்பட்டதென்று கூறியதைக் கண்டிப்பதுடன், தமிழறிவும் நூலறிவும் இல்லாத ஒரு நீதிபதி தன்னளவுக்கு மீறிக் கோர்ட்டில் பேசி வருவதை அரசாங்கத்தாரும், ஹைக்கோர்ட்டாரும் கவனித்து ஆவன செய்யும்படி இம்மாநாடு தீர்மானிக்கிறது.



</doc>
<doc id="116917" url="https://ta.wikipedia.org/wiki?curid=116917" title="குடியேற்றக் காலத்துக்கு முந்திய அமெரிக்க ஓவியங்கள்">
குடியேற்றக் காலத்துக்கு முந்திய அமெரிக்க ஓவியங்கள்

குடியேற்றக் காலத்துக்கு முந்திய அமெரிக்க ஓவியங்கள் என்பது அமெரிக்கக் கண்டங்களில் கொலம்பசுக்கு முந்திய கால கட்டங்களில் அக்காலத்து ஓவிய மரபுகளைப் பின்பற்றி வரையப்பட்ட ஓவியங்களைக் குறிக்கும். ஐரோப்பியர்கள் அமெரிக்காக் கண்டத்தைக் கண்டுபிடித்து அங்கே தமது குடியேற்றங்களை ஏற்படுத்திக் கொண்ட காலத்துக்கு முன்னும், பின்னும்; அமெரிக்கக் கண்டங்களைச் சேர்ந்த வட அமெரிக்கா, நடு அமெரிக்கா, தென்னமெரிக்கா, கரிபியன் தீவுகள் ஆகிய பகுதிகளில் வாழ்ந்த தாயக மக்களின் பண்பாடுகள் பல வகையான காட்சிக் கலைகளை உருவாக்கியுள்ளன. இவற்றுள் ஓவியங்களும் அடங்குகின்றன. இவ்வோவியங்களை அவர்கள், துணி, விலங்குத் தோல், பாறை, முகத்தையும் உள்ளடக்கிய மனித உடற் பகுதிகள், வெண்களிப் பொருட்கள், கட்டிடச் சுவர்கள், மரப் பலகைகள், போன்ற கிடைக்கக்கூடியனவும் பொருத்தமானவையுமான பல வகையான மேற்பரப்புக்களில் வரைந்துள்ளனர். ஆனால், அழியக்கூடிய பொருட்களான துணி போன்றவற்றில் வரைந்த ஓவியங்கள் காலப்போக்கில் அழிந்துவிட்டன. நீண்ட காலம் நிலைத்து இருக்கக்கூடிய வெண்களிப் பாண்டங்கள், சுவர்கள், பாறை மேற்பரப்புகள் போன்றவற்றில் வரையப்பட்ட ஓவியங்களிற் பல இன்றும் கிடைக்கின்றன. 
இப்பகுதியில் கண்டுபிடிக்கப்பட்ட மிகப் பழைய ஓவியம், தென்னமெரிக்காவில், பிரேசிலின் அமேசான் மழைக்காட்டில் உள்ள சவெர்னா ட பெட்ரா பின்ட்டாடாவில் (Caverna da Pedra Pintada) உள்ள குகை ஓவியம் ஆகும். இது 11,200 ஆண்டுகளுக்கு முற்பட்டது. வட அமெரிக்காவில் உள்ள மிகவும் பழைய ஓவியம், ஒக்லகோமாவில் உள்ள கூப்பர் காடெருது மண்டையோடு (Cooper Bison Skull) என்பதாகும்.

அமெரிக்காக் கண்டத்தின் வெவ்வேறு பகுதிகளில் தனித்துவம் வாய்ந்தனவும், தனியான பண்பாடுகளைக் கொண்டனவுமான பல சமுதாயங்கள் வாழ்ந்து வந்திருக்கின்றன. இவை, குலக்குறிகள், சமயக் குறியீடுகளைக் கொண்ட பொருட்கள், அழகும் வெளிப்பாட்டுத்தன்மையும் கொண்ட ஓவியம் தீட்டிய பொருட்கள், போன்றவற்றை உருவாக்கியுள்ளன. தென்னமெரிக்காவினதும், கரிபியத் தீவுகளினதும் ஓவியங்களில் வலுவான ஆப்பிரிக்கச் செல்வாக்குக் காணப்படுகின்றது. ஐரோப்பியர்கள் புதிய நிலங்களைத் தேடிய காலத்திலும் அதன் பின்பும், தாயக அமெரிக்கக் கலைகள் மீது ஐரோப்பியக் கலைகள் தாக்கத்தை ஏற்படுத்தியது போலவே அமெரிக்கத் தாயக மக்களின் கலைகள் ஐரோப்பியக் கலைகள் மீது தாக்கத்தையும் செல்வாக்கையும் கொண்டிருந்தன. 15 ஆம் நூற்றாண்டிலும் அதன் பின்னரும், எசுப்பானியா, போர்த்துக்கல், நெதர்லாந்து, பிரான்சு, இங்கிலாந்து ஆகிய வலிமை மிக்க குடியேற்றவாத நாடுகள் அமெரிக்காக்களில் வலுவாகக் காலூன்றி இருந்தன. 19 ஆம் நூற்றாண்டளவில் பண்பாட்டுச் செல்வாக்கு அத்திலாந்திக்குக்குக் குறுக்கே இரு திசைகளிலும் ஏற்பட்டன. 

தியோத்திகுவாக்கான் தொல்லியல் களத்தை அழகு செய்யும் அங்குள்ள சுவரோவியங்களும், தியோத்திகுவாக்கான் ஆக்கிரமிப்பாளருடன் ஏற்பட்ட சண்டைகளை விவரித்து மாயா நாகரிக மக்களால் வெட்டப்பட்ட படவெழுத்துக் கல்வெட்டுக்களும், இப்பகுதியின் பண்டைய நாகரிகம் பற்றி விளங்கிக் கொள்வதற்குப் பெருமளவு துணை செய்கின்றன. ஆயிரக் கணக்கில் காணப்படும் சுவரோவியங்கள் கிபி 450 - 650 காலப்பகுதியில் உச்ச நிலையை எட்டின. 

தியோத்திகுவாக்கானில் உள்ள தெப்பான்தித்லா வளாகத்தில் பல சுவரோவியங்கள் கண்டுபிடிக்கப்பட்டன. இவ்வோவியங்களின் மையக்கருவாக உள்ள உருவங்கள் மழைக்கும் போருக்குமான அசிட்டெக் கடவுளான திலாலொசக்குக்கு இணையான தியோத்திகுவாக்கான் கடவுள் என 1942 ஆம் ஆண்டில், அன்போன்சோ காசோ என்னும் தொல்லியலாளர் அடையாளம் கண்டார். 1970களில் எசுத்தர் பாசுத்தோரி என்னும் ஆய்வாளர் இதனை மீளாய்வு செய்து இது பெண் கடவுள் என்றார். இக்கடவுள் உருவுடன் சேர்ந்திருக்கும் உருவங்களின் பாலினம், தலையில் இருக்கும் பச்சைப் பறவை, உருவுக்கு மேலே காணும் சிலந்திகள் என்பவற்றை அடிப்படையாக வைத்தே அவர் இந்த முடிவுக்கு வந்தார். பயிர்களுக்கும், வளத்துக்குமான "சொச்சிக்குவெட்சால்" (Xochiquetza) என்னும் காலத்தால் மிகவும் பிந்திய அசுட்டெக்குக் கடவுளுக்கு முன்னோடியான பெண்கடவுள் இது என்னும் முடிவுக்கு வந்தார். 
இதற்குப் பின்னர் இப் பெண் கடவுளை தெப்பன்தித்லா தவிர்ந்த வேறு இடங்களிலும் அடையாளம் கண்டுள்ளனர். தியோத்திகுவாக்கானில் உள்ள தெத்தித்லா வளாகம், கருஞ்சிறுத்தை மாளிகை, வேளாண்மைக் கோயில் என்பன இவ்விடங்களுள் அடங்கும் அத்துடன் இப் பெண் கடவுளின் உருவம் பல்வேறு கொள்கலன்களிலும் வரையப்பட்டுள்ளது. 

மெக்சிக்க மாநிலமான சியாப்பாசில், குவாத்தமாலாவுடனான எல்லைக்கு அருகில் உள்ள தொல்லியல் களமான பொனம்பாக்கில் பிரிய வண்ணம் தீட்டிய சுவரோவியங்கள் உள்ளன. இங்கே உயரம் குறைவானதும் படியமைப்புக் கொண்டதுமான பிரமிடு மேடையில், சுவரோவியக் கோயில் எனப்படும், மூன்று அகைகளுடன் கூடிய ஒடுங்கிய நீளமான கட்டிடம் ஒன்று அமைந்துள்ளது. இதன் உட்புறச் சுவர்களில் மாயர்களுடைய ஓவியங்களின் சிறப்பான எடுத்துக்காட்டுகள் காணப்படுகின்றன. இங்குள்ள ஓவியங்கள் ஒரு போரையும் அதன் விளைவுகளையும் சித்தரித்துக் காட்டுகின்றன. 


</doc>
<doc id="116918" url="https://ta.wikipedia.org/wiki?curid=116918" title="சாலை வலையமைப்பு அளவுகளில் நாடுகளின் வரிசைப் பட்டியல்">
சாலை வலையமைப்பு அளவுகளில் நாடுகளின் வரிசைப் பட்டியல்

சாலை வலையமைப்பு அளவுகளில் நாடுகளின் வரிசைப்பட்டியல் என்பது சிஐஏ உலக புத்தகத்தின் வரிசைப்படுத்தப்பட்டுள்ள பட்டியலை குறிக்கிறது..



</doc>
<doc id="116919" url="https://ta.wikipedia.org/wiki?curid=116919" title="டி. கே. அலெக்ஸ்">
டி. கே. அலெக்ஸ்

தேக்கேதில் கொச்சண்டி அலெக்ஸ் ("T. K. Alex") இந்திய விண்வெளி ஆராய்ச்சி நிறுவனத்தின் செயற்கைக்கோள் மையத்தின் (ISAC) இயக்குனர். இவர் கேரளா பல்கலைக்கழகத்தில் இருந்து மின்பொறியியல் துறையில் இளங்கலை பட்டமும் சென்னை ஐஐடியில் இருந்து முதுநிலை பட்டமும் பெங்களூருவில் உள்ள ஐஐஎஸ்சியில் இருந்து வான்வெளி பொறியியலில் முனைவர் பட்டமும் பெற்றார். இவர் எலக்ட்ரோ-ஆப்டிக் அமைப்புகள் மற்றும் செயற்கைக்கோள் தொழில்நுட்பத்தில் நிபுணத்துவம் பெற்றவர். 


</doc>
<doc id="116933" url="https://ta.wikipedia.org/wiki?curid=116933" title="பேயர்ன் மியூனிக் கால்பந்துக் கழகம்">
பேயர்ன் மியூனிக் கால்பந்துக் கழகம்

பயர்ன் மியூனிக் (ஜெர்மன்: Fußball-Club Bayern München) பவேரியா மாநிலத்தின் மியூனிக் நகரில் உள்ள ஓரு ஜெர்மானிய விளையாட்டு மன்றம். இது தனது காற்பந்தாட்ட குழுவிற்கு மிக பிரபலமானது. செருமனியின் கால்பந்துக் கூட்டிணைவு அமைப்பின் முதல்நிலையான புன்டசுலீகா கூட்டிணைவில் இக்கழக அணி ஆடிவருகிறது. இக்குழு 26 ஜெர்மானிய கூட்டிணைவு வாகையர் பட்டங்களையும் 18 ஜெர்மானிய கோப்பைகளையும் வென்று ஜெர்மனியின் முன்னணி காற்பந்தாட்ட அணியாகத் திகழ்கின்றது.

யூஈஎஃப்ஏ-வின் கால்பந்துக் கழகங்களின் குணகத் தரவரிசையில் இரண்டாம் இடத்திலும், பன்னாட்டுக் கால்பந்து வரலாறு மற்றும் புள்ளிவிவரக் கூட்டமைப்பின் தரவரிசையில் இரண்டாம் இடத்திலும் இருக்கின்றது.


</doc>
