<doc id="148394" url="https://ta.wikipedia.org/wiki?curid=148394" title="ஜான்சன் அண்ட் ஜான்சன்">
ஜான்சன் அண்ட் ஜான்சன்

ஜான்சன் அண்ட் ஜான்சன் (, "Johnson & Johnson") ஒரு அமெரிக்கப் பன்னாட்டு நிறுவனம் ஆகும். இது 1886 ஆம் ஆண்டு நிறுவப்பட்டது. இது மருந்துகள், மருத்துவபொருட்கள், சுகாதார பொருட்கள், ஒப்பனை உலகின் மிக பெரிய உற்பத்தியாளர்களின் ஒன்றாகும் மேலும் நுகர்வோர்கள் மற்றும் சுகாதார தொடர்பான சேவைகளையும் இது வழங்குகிறது. இந்த நிறுவனத்தின் இதன் பொதுவான பங்கு டோவ் ஜோன்ஸ் தொழில்துறையின் சராசரி ஒரு அங்கமாகும். மற்றும் இந்த நிறுவனமானது ஃபார்ச்சூன் 500 இதழ் வெளியிடும் உலகில் உள்ள 500 மிகப்பெரிய நிறுவனங்கள் பட்டியலில், இந்த நிறுவனமாகவும் இடம்பெற்றுள்ளது. இந்த நிறுவனத்தின் தலைமையகம் நியூ ஜெர்ஸி மாநிலம், நியூ பிரன்சுவிக்கில் அமைந்துள்ளது. 250 க்கும் மேற்பட்ட இதன் துணை கொண்ட நிறுவனம், 57 நாடுகளில் செயல்படுகிறது. இதன் தயாரிப்புகள் 175 நாடுகளில் மீது சந்தைப்படுத்தப்படுகின்றன. மற்றும் ஜான்சன் & ஜான்சன் பல தயாரிப்புகள் தயாரிக்கப்படுகின்றன. இதில் குழந்தைகளுக்காகத் தயரிக்கும் பெருட்கள் மிகவும் புகழ்பெற்றவைகளாகும். மேலும் தோல் அழகு உற்பத்திப் பொருள்கள், கண் தொடு வில்லைகள் (Contact Lens), முகப்பூச்சு சுத்தப்படுத்திகள் (face wash), மற்றும் காயங்களுக்குக் கட்டுப் போடுவதர்க்கு மருந்துகள் அடங்கியத் துணிகள் (bandages). ஆகியவைகள் ஜான்சன் அண்ட் ஜான்சன் தயாரிப்புகளாகும்.

ஜோசப் லிஸ்டர் கிருமி நாசினிகள் முறைகள் குறித்தும் சொற்பொழிவுகள் மூலம் ஈர்க்கப்பட்டு, ராபர்ட் வுட் ஜான்சன் 1885 தில் அறுவை சிகிச்சை கட்டுகளை பயன்படுத்த தயாராக ஒரு வரிசை உருவாக்க சகோதரர்கள் ஜேம்ஸ் வூட் ஜான்சன் மற்றும் எட்வர்ட் மீட் ஜான்சன் சேர்ந்து. 
இன் நிறுவனம் 1886 இல் தனது முதல் பொருட்கள் உற்பத்தி மற்றும் 1887 ஆம் ஆண்டு ஜான்சன் அண்ட் ஜான்சன் நிறுவனம் அதிகாரப்பூர்வமாகத் துவங்கப்பட்டது. 
ராபர்ட் வுட் ஜான்சன் நிறுவனத்தின் முதல் தலைவராக பணியாற்றினார். இவர் பத்தொன்பதாம் நூற்றாண்டில் சுகாதார நடைமுறைகளை மேம்படுத்தும் வேலை, மற்றும் நியூ புரூன்ஸ்விக், நியூ ஜெர்சியில் இவரது பெயரில் ஒரு மருத்துவமனையும் உள்ளது. 1910 இல் அவர் இறக்கும் போது, இவரது மகன் ராபர்ட் வுட் ஜான்சன் II இவர் 1932 வரையும், பின்னர் இவரது சகோதரர் ஜேம்ஸ் வூட் ஜான்சன். மற்றும் ராபர்ட் வுட் ஜான்சனின் II பேத்தி, மேரி லியா ஜான்சன் ரிச்சர்ட்ஸ், இவர் ஜான்சன் & ஜான்சன் குழந்தை தூள் (Baby Powder) அட்டைப்படத்தில் தோன்றிய முதல் குழந்தை இவர் தான். இவரது கொள்ளு பேரன், ஜேமி ஜான்சன், உலகின் மிகபெரிய சொத்துக்கு ஒரே வாரிசு, என வளர்ந்த அனுபவத்தைப் பற்றிய ஒரு ஆவணப் படத்தையும் இவர் உருவாக்கினார். இப்படத்திர்க்கு போர்ன் ரிச் (பணக்காரர் பிறந்தார்) (Born Rich) என்ற பெயரில் வெளியானது.

ஜான்சன் அண்ட் ஜான்சன் நிர்வாக குழுவின் தற்போதைய உறுப்பினர்கள்:
மேரி சூ. கோல்மேன், ஜேம்ஸ் ஜி. கல்லன், டொமினிக் கருசோ, மைக்கேல் எம்.இ. ஜான்ஸ், ஆன் டிப்பிலி ஜோர்டான், அர்னால்ட் ஜி. லான்க்பு, சூசன் எல். லிண்ட்க்யூஸ்ட், லியோ எஃப். முல்லின், வில்லியம் பெரேஸ், கிறிஸ்டின் ஏ. பூன், ஸ்டீவன் எஸ். ரெயின்முந்த், டேவிட் சாட்செர், மற்றும் வில்லியம் சி. வெல்டென்.

1900 களிலிருந்து, நிறுவனம் நிலையான பன்முகத்தன்மைக்கு கடைபிடித்தது. இது 1920 களில் நுகர்வோர் பொருட்கள் சேர்த்த நெறிமுறைகள் ஆனது, 1941 னில் அறுவை சிகிச்சைப் பொருட்களுக்கென்று ஒரு தனி பிரிவு உருவாக்கப்பட்டது. சமீபத்திய ஆண்டுகளில், ஜான்சன் அண்ட் ஜான்சன் மருந்துப்பொருள்கள், எலும்பியல் சாதனங்கள், மற்றும் இணையதள வெளியிடுதல் போன்ற பல்வேறு பகுதிகளில் விரிவடைந்து வருகிறது. மேலும் சமீபத்தில், ஜான்சன் அண்ட் ஜான்சன் உலகின் மிகப் பெரும் மருந்தியல் நிறுவனமான பைசர் நுகர்வோர் நல துறை டிசம்பர் 18, 2006 அன்று தன்னுடன் இனைத்துக் கொண்டது.

ஜான்சன் அண்ட் ஜான்சன் ஆரம்பத்தில் இணைய ஆண்டுகள் 1996 ரில் இருந்து 2000 போது பல உயர் சுயவிவரத்தை இணைய வடிவக்கூறுகள் பதிவு நிலையில் அறியப்படுகிறது. மேலும் ஜான்சன் அண்ட் ஜான்சன் நிறுவனத்திர்க்கு பேபிபவ்டர்.காம் , ஜே ஜே.காம் மற்றும் கே ஒய்.காம் ஆகிய மூன்று இணையதளங்கள் இன் நிறுவனத்தின் அதிகாரப்பூர்வமான இணையதளம் ஆகும்.


</doc>
<doc id="148395" url="https://ta.wikipedia.org/wiki?curid=148395" title="அகநானூறு பழைய உரை">
அகநானூறு பழைய உரை

அகநானூறு பழைய உரை 13ஆம் நூற்றாண்டில் தோன்றிய நூல். 1285 (கொல்லம் 460) ஆண்டில் தோன்றிய உரை இது. இதில் அகநானூறு முதல் 90 பாடல்களுக்குக் குறிப்புரை தரப்பட்டுள்ளது. அருந்தொடர்ப் பொருள், துறை விளக்கம், உள்ளுறை உவமம், இறைச்சிப்பொருள் ஆகியவற்றைச் சுட்டுவதோடு, பழந்தமிழரின் பழக்க வழக்கங்களையும், இயல்புகளையும் இவ்வுரை எடுத்துக் காட்டுகிறது. 


</doc>
<doc id="148396" url="https://ta.wikipedia.org/wiki?curid=148396" title="அசதிக்கோவை">
அசதிக்கோவை

அசதிக்கோவை என்னும் நூல் பன்னிரண்டாம் நூற்றாண்டில் வாழ்ந்த ஔவையாரால் பாடப்பட்டது. 

நூலின் பெயர்

ஔவைக்குக் கூழ் கொடுத்து அவரது அசதியைப் போக்கினானாம் ஒருவன். ஔவையார் அவனது பெயரைக் கேட்டாராம். அசதியாய் இருக்கிறது என்றானாம். அவன் தந்தை பெயரைக் கேட்டாராம். அசதியாய் இருக்கிறது என்றானாம். ஊர் எது என்றாராம். அசதியாய் இருக்கிறது என்றானாம். உன் குடிசை எங்கே இருக்கிறது என்றாராம். ஐவேல் இருக்கும் குடிசை என்றானாம். இந்தக் கற்பனைக் கதை வழியே வள்ளலின் பெயர் அசதி என்றும், அவனது ஊர் ஐவேல் என்றும், அசதியைப் பாடிய நூல் அசதிக்கோவை என்றும் கூறப்படுகிறது. 

இந்த நூல் முழுமையாகக் கிடைக்கவில்லை. சில பாடல்கள் சிதைவாகக் கிடைத்துள்ளன. 

அகத்துறைப் பாடல்களாக அவை உள்ளன.
பாடல் கட்டளைக் கலித்துறை
<poem>
அற்றாரைத் தாங்கிய ஐவேல் அசதி அணிவரைமேல்
முற்றா முகிழ்முலை எவ்வாறு சென்றாள்? முத்தமிழ்நூல்
கற்றார்ப் பிரிவும் கல்லாதவர் ஈட்டமும் கைப்பொருள்கள்
அற்றார் இளமையும் போலே கொதிக்கும் அருஞ்சுரமே
</poem>
<poem>
ஆய்ப்பாடி ஆயர்தம் ஐவேல் அசதி அணிவரையில்
கோப்பாம் இவள் எழில் கொங்கைக்குத் தோற்றிய காடிரண்டும்
சீப்பாய்ச், சிணுக்கிரியாய், சிமிழாய். சின்ன மோதிரமாய்
காப்பாய், சதுரங்கமாய், பல்லக்கு ஆகிக் கடைப்படவே. 
</poem>

பாடல்கள் கட்டளைக் கலித்துறை - இங்குப் பொருள் நோக்கில் சொல் பிரிக்கப்பட்டுள்ளது.

<poem> ஆலவட்டப் பிறை ஐவேல் அசதி அணி வரை மேல்
நீல வட்டக் கண்கள் நேர் ஒக்கும்போது அந்த நேரிழையாள் 
மாலை விட்டுச் சுற்றி வட்டமிட்டு ஓடி வரவழைத்து 
வேலை விட்டுக் குத்தி வெட்டுவள் ஆகில் விலக்கு அரிதே </poem> 

<poem> ஆய்பாடியர் தம் ஐவேல் அசதி அணிவரையில் 
கோப்பா அவள் எழில் கொங்கைக்குத் தோற்று இபக் கோடு இரண்டும் 
சீப்பாய்ச் சிணுக்கரியாய்ச் சிமிழாய்ச் சின்ன மோதிரமாய்க்
காப்பாய்ச் சதுரங்கமாய்ப் பல்லக்கு ஆகிக் கடைப்பட்டதே </poem> 

<poem> ஆதித்தனைக் கண்டு அரவம் தொடவும் அந் நகரிலுள்ளார் 
பாலித்த முத்தும் பவளத்தோடு ஆர் இந்தப் பைந்தொடியாள் 
சேனைத் தலைவனைச் செங்கோல் அசதியைச் சேர்ந்து ஒரு நாள் 
கூடித் தழுவுவம் என்று தொட்டு ஆடல் குவி முலையே. </poem> 

அசதிக்கோவை பற்றிக் குறிப்பிடும் கொங்கு மண்டல சதகம்



</doc>
<doc id="148399" url="https://ta.wikipedia.org/wiki?curid=148399" title="சாத்தையாறு">
சாத்தையாறு

சாத்தையாறு சிறுமலை பகுதியில் தோன்றி வைகையில் கலக்கும் ஓரு துணையாறு ஆகும். 819 ச.கி.மீ ஆற்றுப்படுகையும், 42.7989 ச.கி.மீ(4279.69 ஹெக்டர்) பாசப்பகுதியும் கொண்டுள்ளது.

சிறுமலை, வகுத்துமலை, காட்டுநாயக்கன்ஓடை உள்பட பல இடங்களிலிருந்து வரும் நீர் அலங்காநல்லூர் அருகே சாத்தையாறு அணைக்கு வருகிறது. அணையின் கொள்ளளவு 29 அடி. நீர்ப்பிடிப்பு பகுதிகள் 450 எக்டேர் ஆகும். அணை நீர் மூலம் எர்ரம்பட்டி, சின்னணம்பட்டி, கோவில்பட்டி, ஆதனூர் (கட்டிக்காரன் கண்மாய், குறவன்குளம்), கோணப்பட்டி உட்பட 11 கண்மாய்கள் பாசன வசதி பெறுகின்றன. பொதுப்பணித்துறை சார்பில் அணை பராமரிக்கப்படுகிறது.



</doc>
<doc id="148401" url="https://ta.wikipedia.org/wiki?curid=148401" title="மஞ்சளாறு">
மஞ்சளாறு

மஞ்சளாறு திண்டுக்கல், தேனி மாவட்டங்களில் ஓடும் வைகையின் ஒரு துணையாறு ஆகும். பழனி மலைகளில் உருவாகி கிழக்கு நோக்கிப் பாய்ந்து குன்னுவாரன்கோட்டை அருகே வைகையில் கலக்கிறது. மொத்தம் 470 ச.கி.மீ ஆற்றுப்படுகையும், 21.5553 ச.கி.மீ நீர்த்தேக்கப் பகுதியும் கொண்டுள்ளது. 

இந்த ஆற்றின் குறுக்கே தேவதானப்பட்டி அருகே அமைந்துள்ள அணையாகும். நீர் மட்டம் 57 அடியாகும். மூலாறு, வறட்டாறு, தலையாறு ஆகிய பகுதிகளில் பெய்யும் மழைநீர் மஞ்சளாறு அணைக்கு வந்து சேர்கிறது. அணையில் தேங்கும் நீர் மூலம் திண்டுக்கல், தேனி மாவட்டங்களில், 10 மேற்பட்ட கண்மாய்களில் நீர் தேக்கப்பட்டு 5 ஆயிரத்து 200 ஏக்கர் நிலங்கள் பாசன வசதியைப் பெறுகின்றன. தேவதானப்பட்டி, செங்குளத்துப்பட்டி, கெங்குவார்பட்டி, ஜி.தும் மலப்பட்டி, கணவாய்ப் பட்டி, வத்தலக்குண்டு, கட்டகாமன்பட்டி, பழைய வத்தலக்குண்டு, கரட்டுப் பட்டி, குன்னுவாரன் கோட்டை ஆகிய ஊர்கள் இதன் பாசனப்பகுதிகளாகும்.


</doc>
<doc id="148409" url="https://ta.wikipedia.org/wiki?curid=148409" title="யங் ஏசியா தொலைக்காட்சி">
யங் ஏசியா தொலைக்காட்சி

யங் ஏசியா தொலைக்காட்சி அல்லது யாடீவி இலங்கையின் முதலாவது பொதுவான ஒளிபரப்பு சேவையாக 1995ஆம் ஆண்டு ஆரம்பிக்கப்பட்டது. பிரதானமாக ஆவணப்படங்களை தயாரிக்கும் யங் ஏசியா தொலைகாட்சி(YATV) சமூக, அரசியல் மற்றும் அபிவிருத்தி சம்பந்தமான பல தொடர் ஆவணப்படங்கள், குறுந்திரைப்படங்கள் மற்றும் கலந்துரையாடல் காட்சிகளை தயாரித்துள்ளது. தொடர்ந்தும் இது இவ்வாறே செயற்பட்டு வருகின்றது.


</doc>
<doc id="148416" url="https://ta.wikipedia.org/wiki?curid=148416" title="வடக்கு சிக்கிம் மாவட்டம்">
வடக்கு சிக்கிம் மாவட்டம்

வடக்கு சிக்கிம் மாவட்டம் இந்தியாவின் சிக்கிம் மாநிலத்தில் உள்ள ஒரு மாவட்டம். இதன் தலைநகரம் மாங்கன். இம்மாவட்டம் முழுவதும் மலைப்பகுதியில் உள்ளதால் மக்கட்தொகை குறைவு. இம்மாவட்டம் இந்தியாவில் உள்ள 640 மாவட்டங்களில் மக்கள் தொகை குறைவானவற்றுள் ஏழாவதாக உள்ளது.
சிக்கிம் மாநிலத்தில் உள்ள நான்கு மாவட்டங்களில் இதுவே மிகப்பெரியதாகும். இம் மாவட்டம் அடர்த்தியான காடுகள் நிறைந்த செங்குத்தான மலைப் பகுதிகளைக்கொண்டுள்ளது. செங்குத்தான மலைப்பகுதிகள் நிறைந்திருப்பதால் இங்கு நிலச்சரிவுகள் அடிக்கடி நிகழ்கின்றன. மலை உச்சிகளில் உள்ள பனி உருகுவதாலும் மழையினால் ஏற்படும் மண் அரிப்பின் காரணமாகவும் நிலச்சரிவுகள் ஏற்படுகின்றன.

கஞ்சன்சங்கா தேசிய பூங்கா
உலக அளவில் ஏலக்காய் உற்பத்தியில் மங்கன் முதலிடம் வகிக்கிறது. மங்கன் உலகின் ஏலக்காய் தலைநகரம் என்றும் அறியப்படுகிறது. இதன் நில அமைப்பும் மழை அளவும் பல்வேறு வகை ஏலக்காய் விளைவதற்கு சாதகமாய் அமைந்துள்ளது.இங்கு பல மின்னுற்பத்தி நிலையங்கள் நிறுவப்பட்டிருப்பதால் இங்கு மின்வெட்டு என்பதே இல்லை.செங்குத்தான மலைப்பகுதிகளும் பல்வேறு ஏரிகளும் புனல் மின்திட்டங்களை நிறுவ வசதியாக உள்ளன.

சீன நாட்டின் எல்லைக்கு அருகில் அமைந்திருப்பதால் இம்மாவட்டத்தின் பல பகுதிகளைச் சுற்றிப்பார்க்க அரசாங்க அனுமதி பெறவேண்டும்.இருந்தாலும் இப்பகுதியின் இயற்கை அழகை ரசிக்க மக்கள் வந்து குவிகின்றனர்.

அடிக்கடி ஏற்படும் நிலச்சரிவுகளின் காரணமாக சாலைகள் மோசமான நிலையில் உள்ளன.


</doc>
<doc id="148421" url="https://ta.wikipedia.org/wiki?curid=148421" title="முசிறி-அலெக்சாந்திரியா வணிக உடன்படிக்கை">
முசிறி-அலெக்சாந்திரியா வணிக உடன்படிக்கை

முசிறி-அலெக்சாந்திரியா வணிக உடன்படிக்கை அல்லது வியன்னா பேப்பிரசு உடன்படிக்கை என்பது கி.பி. இரண்டாம் நூற்றாண்டில் சங்ககாலச் சேரர்களின் துறைமுகப் பட்டினமான முசிறித் துறைமுக வணிகர்களுக்கும் எகிப்து நாட்டு துறைமுகப் பட்டினமான அலெக்சாந்திரியா வணிகர்களுக்கும் நடந்த வணிக ஒப்பந்தம் ஆகும். இந்த உடன்படிக்கை கிரேக்க மொழியில் பேப்பிரசு தாளில் எழுதப்பட்டுளது. 1980ல் எகிப்து நாட்டில் கண்டறியப்பட்டு தற்போது வரை வியன்னா நகர அருங்காட்சியத்தில் காட்சிக்கு வைக்கப்பட்டுளது. இந்த கோப்பு எகிப்திய மற்றும் முசிறி வணிகர்களுக்கிடையே நடந்த கடன் மாற்று விவரங்களை குறிப்பிடுகின்றன. இதில் கங்கைச் சமவெளியிலுள்ள இலாமிச்சை, தந்தம், ஆடைகள் போன்றவற்றை 25 சதவீத சுங்க வரியுடன் விற்கப்பட்டுள்ளதாய்க் குறிப்பிடப்பட்டுள்ளது. இதை எழுதிய வணிகர் ரோமப் பேரரசுக்கு பணிந்து தான் கொண்டு செல்லும் பொருட்களுக்கு தானே உத்தரவாதம் தருவது போல் இதை எழுதியுள்ளார். இந்த உடன்படிக்கை கண்டுபிடிக்கப்பட்டப் பிறகு பண்டைய ரோம் மற்றும் சங்ககாலச் சேரர் பற்றி அறிய விரும்பிய தொல்லியல், வரலாற்றியல், சட்டவியல், நிர்வாகவியல், பொருளாதாரவியல் போன்ற துறை வல்லுநர்களுக்கு பெரிய திருப்புமுனையாய் அமைந்தது.

இந்த உடன்படிக்கையின் மேல் புறமும் கீழ் புறமும் கிடைக்கவில்லை. அதனால் அவ்வணிகர்களின் பெயரையும் அறிய முடியவில்லை. இதன் முன்பக்கத்தில் உடன்படிக்கை ஒப்புதலும் பின்பக்கத்தில் இவ்வுடன்படிக்கையில் குறிப்பிடப்பட்டுள்ள பொருட்களின் எடை அளவைகளும் தரப்பட்டுள்ளது. அந்த கிரேக்க மொழி உடன்படிக்கையின் தமிழ் மொழிபெயர்ப்பு,

இதில் வடகங்கையிலிருந்து வந்த 60 பெட்டிகள் விலை ஒரு பெட்டிக்கு 45 வெள்ளி தாலந்து (டேலன்ட்) வீதம் 60க்கு 4500 திரமம் என்று கணக்கிடப்பட்டுள்ளது. மேலும் இதில் காணப்படும் எடை மற்றும் பண அளவீடுகள்,

இந்த கப்பலில் ஏற்றிச் செல்லப்பட்ட 5,00,000 கிலோ செல்வத்தைக் கொண்டு தற்போதைய நைல் நதியைச் சுற்றியுள்ள 2400 ஏக்கர் பண்ணை நிலங்களை விலைக்கு வாங்கலாம் என்று காசன் என்ற பொருளியல் வல்லுநர் கூறியுள்ளது குறிப்பிடத்தக்கது. இன்னொரு ஆய்வாளாரான ஃபெடரிக்கோ ரோமானிசு என்றவர் இச்சரக்கின் மதிப்பு 68,000 ரோமானிய, எகிப்து தங்கக்காசுகளுக்கு சமம் எனத் தெரிவித்துள்ளார். ஒரு சரக்குப் பரிமாற்றத்தின் மதிப்பே இவ்வளவு நிலத்தின் மதிப்புக்கு ஈடாகும் என்றால் மொத்த வணிகர்களின் ஒட்டுமொத்தப் பரிமாற்றமும் எவ்வளவு மதிப்பு உடையதாய் இருக்கும் என்று நினைக்க வியப்பாய் உள்ளது என்பது காசன் கூற்று.





</doc>
<doc id="148422" url="https://ta.wikipedia.org/wiki?curid=148422" title="மங்கன் (நகரம்)">
மங்கன் (நகரம்)

மாங்கன் என்பது இந்தியாவின் சிக்கிம் மாநிலத்தில் உள்ள ஒரு நகரம். இது வடக்கு சிக்கிம் மாவட்டத்தின் தலைநகரம். இது மாவட்டத்தின் தெற்குப் பகுதியில் உள்ளது. சுற்றுலாவே இந்நகரத்தின் முக்கியமான பொருளாதார மூலம்.


</doc>
<doc id="148425" url="https://ta.wikipedia.org/wiki?curid=148425" title="சுங்தாங்">
சுங்தாங்

சுங்தாங் என்பது இந்தியாவின் சிக்கிம் மாநிலத்தில் உள்ள ஒரு நகரம். இது வடக்கு சிக்கிம் மாவட்டத்தில் உள்ளது. இந்நகரம் தீட்தா ஆற்றின் துணையாறுகளான லேச்சன், லாச்சுங் சு ஆகியன இணையும் இடத்தில் அமைந்துள்ளது. இது சிக்கிம் மாநலத் தலைநகரான கேங்டாக்கில் இருந்து 95 கிலோமீட்டர் தொலைவில் உள்ளது. மேலும் இங்கு இந்தியத் தரைப்படையின் தளம் ஒன்றும் உள்ளது.

இவ்வூரின் பெரும்பான்மையான மக்கள் இலெப்ச்சா இனத்தவர் ஆவர். இவர்கள் புத்த மதத்தையோ கிறித்துவத்தையோ பின்பற்றுகின்றனர். இவ்வூர் பல விதமான விலங்குகளையும் செடிகளையும் கொண்டு உயிரினப் பல்வகைமை நிறைந்துள்ளது. 2001-ஆம் ஆண்டுக் கணக்கெடுப்பின் படி இவ்வூரின் மக்கட்தொகை 3,766 ஆகும். மக்களடர்த்தி ஒரு எக்டேருக்கு சராசரியாக மூன்று பேர். 


</doc>
<doc id="148427" url="https://ta.wikipedia.org/wiki?curid=148427" title="அட்டாங்கயோகக் குறள்">
அட்டாங்கயோகக் குறள்

அட்டாங்கயோகக் குறள் என்னும் நூல் 16ஆம் நூற்றாண்டைச் சேர்ந்த்து.

65 குறள்பாக்கள் மட்டுமே கொண்ட சிறுநூல் இது.

இந்த நூல் அட்டாங்க யோகங்கள் விளக்குகிறது.
என்பது இந்த நூலிலுள்ள குறட்பாக்களில் ஒன்று.


</doc>
<doc id="148428" url="https://ta.wikipedia.org/wiki?curid=148428" title="அட்டாங்கயோகம் (நூல்)">
அட்டாங்கயோகம் (நூல்)

அட்டாங்கயோகம் 12ஆம் நூற்றாண்டு நூல். அடியார்க்கு நல்லார் இந்த நூலைப் பற்றிக் குறிப்பிடுகிறார். 

இந்த நூல் அட்டாங்க யோகத்தைத் தமிழ்ப் பெயர்களால் குறிப்பிட்டு விளக்குகிறது. அவை


</doc>
<doc id="148430" url="https://ta.wikipedia.org/wiki?curid=148430" title="சூறைக்குருவி">
சூறைக்குருவி

சோளப்பட்சி, ரோசா மைனா என அழைக்கப்பெறும் சூறைக்குருவி ("Rosy starling", "Sturnus roseus") சடர்னிடே குடும்பத்தைச் சேர்ந்த மரத்தை அடையும் பறவையாகும். இது நாகணவாய்ப்புள் குருவியின் பேரினத்தை அடுத்த பேரினமான சடர்னசு பேரினத்தைச் சேர்ந்ததாகும். இந்தியாவில் இது கூடு கட்டி இனப்பெருக்கம் செய்வதில்லை. ஆறிலிருந்து எட்டு முட்டைகள் வரை இட்டு ஆணும் பெண்ணும் சேர்ந்தே அடைகாக்கும் பழக்கம் கொண்டுள்ளது. வெட்டுக்கிளிகளை அதிகமாக உணவாக உட்கொள்கிறது. இதனால் இப்பறவையை "விவசாயிகளின் நண்பன்" என் அழைக்கிறார்கள். இப்பறவை மரங்களில் அடையும் பேஸ்ஸரின் (Passerine Birds) என்ற பறவை வகையச் சார்ந்ததாகும். 
சூறைக்குருவி மைனாவின் அளவுடையது; கருந்தலையும் கொண்டையும் இளஞ்சிவப்பு கலந்த வெள்ளுடலும் செம்மஞ்சள் நிற அலகு, கால்களும் உடையது.

இப்பறவைகள் பறக்கும்போது கூட்டம், கூட்டமாக வானில் பல வடிவங்களில் பறந்து பல தோற்றத்தை ஏற்படுத்தி மக்களை வியப்படைய வைக்கிறது.

வெளி நாடுகளிலிருந்து பல பறவைகள் இந்தியாவின் பல்வேறு பகுதிக்கும் வலசை வந்தாலும், தமிழ்நாடு மாநிலத்தில் வாழும் பறவையான இது இலங்கையில் உள்ள அம்பாந் தோட்டை, புத்தளம், மற்றும் கட்டுநாயக்க போனற பகுதிகளுக்குச் சென்று பிப்ரவரி, மற்றும் மார்ச் மாதங்களில் தங்கியிருந்துவிட்டு பின்னர் திரும்பிவருகின்றன. தமிழக்கத்துக்கு வந்து மே, சூன் மாதங்களில் முட்டையிட்டு அடைகாத்து குஞ்சு பொரிக்கிறது.



</doc>
<doc id="148433" url="https://ta.wikipedia.org/wiki?curid=148433" title="நீர்நாய்">
நீர்நாய்

நீர்நாய் (Otter) என்பது நீரில் வாழ தன்னை ஓரளவு தகவமைத்துக்கொண்ட ஒருவகைப் பாலூட்டி விலங்கு. நீர்நாய்கள் பொதுவாக மீன்கள், சிறிய நிலநீர்வாழிகள், பறவைகள் முதலியவற்றை இரையாகக் கொள்கின்றன. நீர்நாய்களில் மொத்தம் 13 சிற்றினங்கள் அடையாளம் காணப்பட்டுள்ளன.

நீர்நாய்கள் மெலிந்த நீண்ட உடல்வாகினைப் பெற்றுள்ளன. நீரில் செல்ல ஏதுவாக பாதங்களில் சவ்வுகளும், வேட்டையாட உதவியாக கூர்மையாக உகிர்களும் உண்டு. கடல் நீர்நாயைத் தவிர மற்ற சிற்றினங்கள் நீண்ட, உறுதியான வாலினைப் பெற்றுள்ளன. நீர்நாய்களின் இவற்றின் 13 சிற்றினங்களைப் பொறுத்து 2 முதல் 6 அடி வரை நீளமும் 1 முதல் 45 கிலோ எடையும் வளரும். இவை மிகவும் சிறுசுறுப்பான, விளையாட்டுத்தனம் கொண்ட விலங்குகள்.
நீர்நாய்கள் கூச்ச சுபாவம் கொண்டவையாக இருப்பதால் மனிதர்களிக்கண்டால் ஒளிந்துகொள்ளும் தன்மை கொண்டது.

சுமாராக 60 முதல் 86 நாட்கள் கருவுற்றிருக்கும். புதிதாய் பிறந்த குட்டிகளை தாயும், தந்தையும் முன்பிறந்த குட்டிகளும் கவனித்துக்கொள்கின்றன. பெண் நீர்நாய்கள் சுமார் 2 வருடங்களில் இனப்பெருக்கத்திற்கு தயாராகின்றன, எனினும் ஆண்கள் 3 ஆண்டுகளுக்கப்புறம் தான் இனப்பெருக்கம் செய்கின்றன. ஒரு மாதம் ஆற்றின் கரையிலிருக்கும் தன் பொந்தில் இருக்கும் குட்டிகள் 2 மாதங்களுக்குப்பின் நீந்த செய்கின்றன. இது தன் குடும்பத்துடன் 1 வருடமிருந்துவிட்டு பிரியும். இதன் ஆயுட்காலம் சுமார் 16 ஆண்டுகள்.

இவை தோற்றத்தில் கீர்ப்பிள்ளையைப் போல் காணப்படும் இவை மேற்குத் தொடர்ச்சி மலைத் தொடரில் அதிகமாக வாழுகின்றன. மேலும் தமிழகத்தில் உள்ள முக்கூர்த்தி தேசிய பூங்காவிலும், பவானிசாகர் அணையின் முகத்துவாரமான மாயாற்றிலும் இந்த இனத்தைக் காண முடிகிறது. ஆனாலும் நீர் ஆதாரங்கள் அற்றுப்போன சூழ்நிலையின் காரணமாக சிங்கப்பூர், கம்போடியா, பூட்டான் போன்ற நாடுகளில் இவை இல்லாமல் அழிந்து போய்விட்டன. 


</doc>
<doc id="148434" url="https://ta.wikipedia.org/wiki?curid=148434" title="அரக்கு பள்ளத்தாக்கு">
அரக்கு பள்ளத்தாக்கு

அரக்கு பள்ளத்தாக்கு என்பது இந்தியாவின் ஆந்திரப்பிரதேசத்தின் விசாகப்பட்டிணம் மாவட்டத்தில் உள்ள ஒரு மலைவாழிடமும் நிர்வாகப் பிரிவும் ஆகும். இது காடுகள் அடர்ந்த அழகிய பகுதியாக இருப்பதால் விசாகப்பட்டிணம் மாவட்டத்தில் குறிப்பிடத்தக்க சுற்றுலாத்தலமாக விளங்குகிறது. மேலும் இப்பகுதி காப்பித் தோட்டங்களுக்கும் பெயர் பெற்றது. இது கடல் மட்டத்தில் இருந்து சராசரியாக 911 மீட்டர் உயரத்தில் உள்ளது.

இப்பள்ளத்தாக்கு விசாகபட்டிணத்தில் இருந்து 116 கிலோமீட்டர் தொலைவில் ஒடிசா எல்லையில் கிழக்குத் தொடர்ச்சி மலையின் ஒரு பகுதியாக அமைந்துள்ளது. இதன் பரப்பளவு தோராயமாக 36 சதுரகிலோமீட்டர்கள்.


</doc>
<doc id="148435" url="https://ta.wikipedia.org/wiki?curid=148435" title="வரதராஜன் முதலியார்">
வரதராஜன் முதலியார்

வரதராஜன் முனிசுவாமி முதலியார் அல்லது வரதா பாய் (1926–1988) என்றழைக்கப்படுமிவர், தூத்துக்குடியில் பிறந்து மும்பையில் தாதாவாக திகழ்ந்தவராவார். 1970-களில் மிகப்பிரபலமான மாஃப்பியா கும்பலில் இருந்த ஹாஜி மஸ்தானுக்கும் நிகழுலகத்திற்கும் இணைப்புப் பாலமாக விளங்கினார்.

1960-களில் மும்பை தொடருந்து நிலையத்தில் சுமைதூக்குக் கூலியாக தன்னுடைய ஆரம்ப காலத்தில் வேலை செய்தார். பின்னர், போதை பொருட்கள் கடத்தல் தொழிலும், மக்தா என்னும் சூதாட்டத்திலும் ஈடுபட்டார். இவ்வாறு படிப்படியாக வளர்ந்த வரதராஜன் பின்னர் கூலிக்கு கொலை செய்தல், கொள்ளை மற்றும் கடத்தல் என அனைத்திலும் ஈடுபட்டதின் விளைவாக 1980-களில் மிகப்பெரிய தாதாவாக உருவானார். இவர் 1980-களில், கட்டப் பஞ்சாயத்திலும் ஈடுபட்டார். கரீம் லாலா-விற்கு பிறகு மிகப்பெரிய சமூகவிரோதியாக விளங்கினார். அச்சமயத்தில், கரீம் லாலா, வரதராஜன் மற்றும் ஹாஜி மஸ்தான் ஆகிய மூவரும் மும்பையில் தாதாவாக திகழ்ந்தனர்.

மாத்தூங்கா மற்றும் தாராவி பகுதிகளில் அதிகமான ஆதிக்கம் செலுத்தி வந்தார் வரதராஜன். இவர் மாத்தூங்கா பகுதியில் உள்ள கணபதி கோயிலில், விநாயக சதூர்த்தி விழாவை ஆண்டுதோறும் நடத்தி வந்தார்.

1980-களின் பிற்பாதியில் மும்பையில் அதிகப்படியான பஞ்சாலைகள் மூடப்பட்ட பிறகு இவருடைய செல்வாக்கும் குறையத்தொடங்கியது. 1980-களின் இறுதியில், இவர் சென்னைக்குத் திரும்ப வந்தார். 1988-ம் ஆண்டு தன்னுடைய 62-ம் அகவையில் காலமானார்

1987-ம் ஆண்டு, மணி ரத்னம் இயக்கத்தில் வெளியான "நாயகன்" திரைப்படத்தில், வரதராஜனின் வாழ்க்கையை அடிப்படையாகக் கொண்டு இருந்தது. கமல் ஹாசன் அக்கதாப்பாத்திரத்தில் நடித்திருந்தார்.

தயவான் என்ற பெயரில் வினோத் கண்ணா நடிப்பில் இந்தியிலும் இப்படம் 21 அக்டோபர், 1988 அன்று வெளியானது.

தொலைக்காட்சி ஒன்றில் பேட்டியளித்த, அமிதாப் பச்சன் அவருடைய அக்னீபாத் திரைப்படத்திலுள்ள வசனங்கள் வரதராஜ முதலியார் பயன்படுத்தியதில் இருந்து எடுக்கப்பட்டது என்று கூறினார்.



</doc>
<doc id="148436" url="https://ta.wikipedia.org/wiki?curid=148436" title="சிருங்கேரி">
சிருங்கேரி

சிருங்கேரி (ஆங்கிலம்:"Shringeri"), இந்தியாவின் கர்நாடகம் மாநிலத்தில் அமைந்துள்ள சிக்மகளூர் மாவட்டத்தில் துங்கா ஆற்றின் கரையில் அமைந்துள்ள நகரமாகும்.

இங்கு ஆதிசங்கரர் நிறுவியதாகக் கருதப்படும் அத்வைத பீடம் (ஸ்ரீ சாரதா பீடம்) மற்றும் ஸ்ரீ சாரதாம்பாள் ஆலயம் அமைந்துள்ளது. புராண கதைகளின்படி, ஆதி சங்கரர் இந்த இடத்தில் ஒரு தவளை நாகத்திற்கு கடும் வெயிலில் குடை பிடிப்பதைக் கண்டு வியந்து , தனது சிஷ்யர்களுக்கு பாடம் கற்பிப்பதற்கான இடமாக தேர்ந்தெடுத்து உள்ளார். இயற்கையின் விதிகளை மீறி பகைமை உணர்வை மிருகங்களே அந்த இடத்தில் கைவிட்டதே அதற்கு காரணம். அவர் இந்த இடத்தில் பன்னிரெண்டு ஆண்டுகள் வாழ்ந்துள்ளார். மேலும் அவர் இந்த மடத்தைத் தவிர்த்து வடக்கில் பத்ரிநாத் அருகில் ஜோதிர்மத்திலும், கிழக்கில்பூரியிலும், மேற்கில் துவாரகையிலும் மடங்கள் அமைத்துள்ளார். 

2001 ம் ஆண்டு எடுக்கப்பட்ட கணக்கெடுப்பின் படி, இந்த ஊரின் மக்கள் தொகை 4253. அதில் ஆண்கள் 52 சதவிகிதமும், பெண்கள் 48 சதவிகிதமும் ஆகும். ஸ்ரீங்கேரியில் எழுத்தறிவு விகிதம் 83 சதவிகிதம் ஆகும். அது இந்தியாவின் எழுத்தறிவு விகிதம் 59.5 சதவிகித்தை விட அதிகமாகும். அதில் ஆண்களின் விகிதம் 86 சதவிகிதமும், பெண்களின் விகிதம் 79 சதவிகிதமும் ஆகும். சிருங்கேரியில் 8 சதவிகிதம் 6 வயதிற்கும் குறைவான குழந்தைகள் ஆகும். பெரும்பாலான மக்கள் கன்னடமும், இன்னும் சிலர் துளுவும்(இவர்கள் உடுப்பியைச் சேர்ந்தவர்கள்) பேசுகிறார்கள். 

சிருங்கேரியைச் சுற்றி பல வரலாற்று சிறப்புமிக்க கோவில்கள் அமைந்துள்ளன. அவற்றுள் ஸ்ரீ சாரதாம்பா கோவில், ஸ்ரீ வித்யாசங்கரர் கோவில் மற்றும் பர்ஷ்வநாத் ஜெயின் கோவில் மிகவும் பிரசித்தமானது. மற்ற கோவில்கள் ஹொரநாடு, கொல்லூர் மற்றும் கலாசா அருகே அமைந்துள்ளது.

ஸ்ரீ சாரதாம்பா கோவில் கல்வி மற்றும் ஞானக் கடவுளான தேவி சாரதைக்காகக் கட்டபட்டுள்ளது. இந்த கோவில் ஆதி சங்கரர் காலத்தைச் சேர்ந்தது. 14ம் நூற்றாண்டில், வித்யாரண்யர், சந்தன விக்ரகத்தை கல் மற்றும் தங்கத்தாலான விக்ரகமாக மாற்றியுள்ளார். கோவில் கட்டடமும் 20ஆம் நூற்றாண்டின் முற்பகுதி வரை மரத்தால் அமைக்கப்பட்டுள்ளது. பின்னர், எதிர்பாராமல் ஏற்பட்ட ஒரு தீவிபத்தின் காரணத்தால், தென் இந்திய ஹிந்து கலாசார கட்டிடக்கலை படி இப்போதைய கோவில் கட்டப்பட்டுள்ளது. 



</doc>
<doc id="148447" url="https://ta.wikipedia.org/wiki?curid=148447" title="அகத்தியர் தீட்சாவிதி இருநூறு">
அகத்தியர் தீட்சாவிதி இருநூறு

அகத்தியர் தீட்சாவிதி இருநூறு என்பது சமயநெறி கூறும் ஒரு நூல். அகத்தியர் என்று போற்றப்பட்ட ஒருவர் 16ஆம் நூற்றாண்டில் இயற்றிய நூல் இது.

அகத்தைத் தூய்மையாக வைத்துக்கொண்டவர் அகத்தியர். இந்த அகத்தியர் அகத்திலிருக்கும் அழுக்குகளை எண்ணம் என்னும் தீயிலிட்டுக் கொளுத்தியவர். அக அழுக்கைத் தீயச்செய்வது தீக்கை. இந்தந் தீக்கையைத் ‘தீட்சை’ என்கிறோம்.

இந்த நூலில் 294 பாடல்கள் உள்ளன. பிரணாயாமம் என்னும் வளிநிலை, காயசித்தி செய்யும் 43 கோணங்கள், சிவபூசை முதலானவை இதில் சொல்லப்பட்டுள்ளன.

சங்கு, மணி, செகண்டி ஆகிய மூன்றும் சைவ நாதங்கள். இந்த நாதங்களால் (ஓசைகளால்) சிவயோகம் பெறுவது பற்றி இந்த நூல் விளக்குகிறது. 



</doc>
<doc id="148449" url="https://ta.wikipedia.org/wiki?curid=148449" title="நாதூ லா கணவாய்">
நாதூ லா கணவாய்

நாதூ லா கணவாய் என்பது இமயமலையில் உள்ள ஒரு கணவாய். இது இந்தியாவின் சிக்கிம் மாநிலத்தையும் சீனாவின் திபெத் தன்னாட்சிப் பகுதியையும் இணைக்கிறது. இது கடல் மட்டத்தில் இருந்து 4,310 மீட்டர் உயரத்தில் அமைந்துள்ளது. இது பண்டைய பட்டுப்பாதையின் ஒரு பகுதி. திபெத்திய மொழியில் நாதூ என்றால் கேட்கும் காதுகள் என்றும் லா என்றால் கணவாய் என்றும் பொருள். இக்கணவாய் சிக்கிமின் தலைநகரான கேங்டாக்கில் இருந்து 54 கிலோமீட்டர் தொலைவில் உள்ளது. இந்தியர்கள் மட்டுமே இக்கணவாய்க்குச் செல்ல முடியும். அவர்களும் செல்வதற்கு முன்பு அனுமதிச்சீட்டு பெற்றே செல்ல வேண்டும்.

நாதூ லா கணவாய் இந்தியாவிற்கும் சீனாவுக்கு இடையில் உள்ள மூன்று வணிகப்பாதைகளுள் ஒன்று.


</doc>
<doc id="148456" url="https://ta.wikipedia.org/wiki?curid=148456" title="அதிபரவளையத் துண்டு">
அதிபரவளையத் துண்டு

கணிதத்தில் ஒரு அதிபரவளையத் துண்டு ("hyperbolic sector") என்பது கார்ட்டீசியன் தளம் {("x","y")} -ல் அமையும் ஒரு பகுதியைக் குறிக்கிறது. இப்பகுதி கார்டீசியன் ஆள்கூற்று முறைமையின் ஆதிப்புள்ளியிலிருந்து ("a", 1/"a"), ("b", 1/"b") ஆகிய இரு புள்ளிகளுக்கு வரையப்பட்ட கதிர்கள் மற்றும் "xy" = 1 அதிபரவளையத்தின் வளைவரை ஆகியவற்றை வரம்புகளாகக் கொண்டமையும். "a" = 1 மற்றும் "b" > 1 கொண்ட ஒரு அதிபரவளையத் துண்டு திட்ட நிலையில் உள்ளதாகக் கொள்ளப்படுகிறது.

"y" = 1/"x" -ன் வளைவரை, "x" = 1, "x" = b "x" அச்சு ஆகிய வரம்புகளுக்கு இடைப்பட்ட பரப்பு கண்டுபிடித்து, அதோடு {(0, 0), (1, 0), (1, 1)} முக்கோணத்தின் பரப்பைக் கூட்டி அதிலிருந்து {(0, 0), ("b", 0), ("b", 1/"b")} முக்கோணத்தின் பரப்பைக் கழித்தால் நமக்குத் தேவையான அதிபரவளையத் துண்டின் பரப்பு கிடைக்கும்.


எனவே திட்ட நிலையிலுள்ள அதிபரவளையத் துண்டின் பரப்பளவு:

formula_2


</doc>
<doc id="148457" url="https://ta.wikipedia.org/wiki?curid=148457" title="ஐஎன்எஸ் ராஜாளி">
ஐஎன்எஸ் ராஜாளி

ஐஎன்எஸ் ராஜாளி அல்லது அரக்கோணம் கடற்படை விமான நிலையம் என அறியப்படும் இது இந்தியாவின் கடற்படை விமான நிலையம் ஆகும். இது தமிழ்நாட்டில் அரக்கோணம் அருகே அமைந்துள்ளது. மேலும் இது ஆசியாவிலேயே மிகவும் நீளமான இராணுவ ஓடுபாதையைக் கொண்டுள்ளது.

இந்த விமானத்தளம் இரண்டாம் உலகப் போரில் நேச நாடுகளின் உபயோகத்திற்காக 1942ல் கட்டப்பட்டது. முதல் பதிவுசெய்யப்பட்ட செயல்பாடு, 1942ன் மே மற்றும் செப்டம்பருக்கு இடையில், ராயல் இந்திய விமானப்படையின் இரண்டாவது படைப்பரிவு பிரித்தானிய இந்திய இராணுவத்திற்கு உதவ வெஸ்ட்லேன்ட் லிசண்டர் எனும் விமானத்தில் பறந்ததே ஆகும்.


</doc>
<doc id="148460" url="https://ta.wikipedia.org/wiki?curid=148460" title="வெங்கடாசலபதி">
வெங்கடாசலபதி

வெங்கடாசலபதி (ஆங்கிலம் : Venkateswara) என்பவர் இந்துக் கடவுள் விஷ்ணுவின் வடிவங்களில் ஒன்றாவார். இவர் ஸ்ரீீனிவாசன், பாலாஜி, வேங்கடன், திருப்பதி, கோவிந்தன் என்று பல பெயர்களாலும் அறியப்படுகிறார். இவருக்கு உள்ள கோவில்களில் திருப்பதி வெங்கடாசலபதி கோவில் மிகவும் பிரபலமானது ஆகும். திருவேங்கடம் அல்லது வேங்கடம் என்ற பகுதியில் இருப்பதால் வெங்கடாசலபதி என்ற பெயர் வந்திருக்கவும் சாத்தியக்கூறுகள் உள்ளது.

"வேம்" என்றால் பாவம் "கடா" என்றால் அழித்தல், மற்றும் "ஈஸ்வரா" என்றால் மிகப்பெரிய கடவுள் என்ற பொருள் தருகிறது. இதன் காரணமாக் வெங்கடேஸ்வரா என்ற பெயரில் அழைக்கப்படுகிறார்.

ஒரு முறை, துயரங்கள் அநீதிகள் எல்லாம் அகன்று, உலகில் சகல நன்மைகளும் பெருகவேண்டும் என்பதற்காகப் பெரும் யாகம் நடத்தத் தீர்மானித் தார்கள் முனிவர்கள். யாகத்தின் பலனை மும்மூர்த்திகளில் ஒருவருக்கு அளிப்பது என்று முடிவானது. மூவரிலும் தகுதியானவர் யார் என்பதை அறியும் பொறுப்பு, பிருகு முனிவரிடம் விடப்பட்டது. பிருகு முனிவருக்குப் பாதத்தில் ஞானக் கண் உண்டு. எதிர்காலத்தை உணரும் சக்தியும் உண்டு. இதைப் பயன்படுத்தி மற்றவர்களை மட்டம் தட்டுவதில் அவருக்கு அலாதி இன்பம்! இதனால் உண்டான அவரது கர்வத்தை பங்கம் செய்ய பரம்பொருளும் தருணம் எதிர்பார்த்திருந்தது.

பிருகு முனிவர் முதலில் சத்தியலோகம் சென்றார். அங்கு சரஸ்வதியும் பிரம்மனும் தனித்திருந்தனர். பிருகு, அனுமதி பெறாமல் உள்ளே நுழைந்துவிட்டார். பிரம்மா இதைக் கண்டித்தார். இதனால் கோபம் கொண்ட பிருகு, 'பக்தனை வரவேற்காத பிரம்மனுக்கு உலகில் பூஜையே நடக்காது’ எனச் சபித்துவிட்டு, திருக்கயிலாயத்துக்குப் புறப்பட்டுச் சென்றார்.

அங்கே, சிவ பார்வதியர் தனித்திருந்தனர். அங்கும் தடைகளைப் பொருட்படுத்தாது உள்ளே நுழைந்தார். சிவனாரும் கோபத்துடன் அவரைக் கண்டித்தார். பக்தர்களை எதிர்கொள்ளும் பக்குவம் இல்லையே என்று கருதி, ஈசனுக்கும் சாபம் தந்தார் பிருகு. 'பூலோகத்தில் உமக்கு இனி லிங்க ரூபமே கிடைக்கும். அதற்கே பூஜை நடக்கும்’ என்று சபித்தவர், அடுத்து வைகுண்டத்துக்கு சென்றார்.

அங்கே சயனத்தில் இருந்த விஷ்ணு, முனிவரின் வருகையை அறிந்தும் அறியாதவராக அரிதுயில் கொண்டிருந்தார். மிகுந்த கோபம் கொண்ட பிருகு, விஷ்ணுவின் மார்பில் எட்டி உதைத்தார். ஆனால் விஷ்ணுவோ கோபம் கொள்ளவில்லை. மாறாக பிருகுவின் பாதம் நோகுமே என்று பிருகுவின் பாதத்தைப் பிடித்துவிடுபவர்போல் அதிலிருந்த ஞானக் கண்ணையும் பிடுங்கி எறிந்து விட்டார் பகவான். பிருகு முனிவர் விஷ்ணுவின் சாந்தத்தைக் கண்டு, அவரே யாக பலனை ஏற்கத் தகுதியான மூர்த்தி என்று முடிவு செய்தார். ஆனால், தான் வசிக்கும் விஷ்ணுவின் திருமார்பை முனிவர் எட்டி உதைக்கிறார், அவரை தன் கணவர் கண்டிக்கவில்லையே என்ற கோபம் கொண்ட லட்சுமி தேவி, விஷ்ணுவை விட்டுப் பிரிந்தார். பிறகு அவர் பூலோகத்தில் ஆகாசராஜன் என்னும் அரசனின் மகளாக அவதரித்தாள்.

விஷ்ணு பூமியில் லட்சுமியைத் தேடி வேங்கட மலையில் உள்ள ஓரிடத்தில் தவமிருந்தார். அவரைச் சுற்றி புற்று உருவானது. அப்புற்றில் தவமிருந்த விஷ்ணுவின் மீது புற்றினை உடைக்க வீசப்பட்ட கோடாறியால் அவரது தலையிலிருந்து ரத்தம் வெளிப்பட்டது. பிறகு விஷ்ணு தவம் களைந்து வகுளாதேவி என்பவரின் ஆசிரமம் சென்றார். அங்கு அவருக்கு சீனிவாசன் என்று பெயரிட்ட வகுளாதேவி அன்புடன் உபசரித்தார்.

அவர்களின் ஆசிரமம் அருகே இருக்கும் சந்திரிகிரி நாட்டினை ஆகாசராஜன் என்பவர் ஆண்டு வந்தார். அவருடைய மகளான பத்மாவதிக்கு சீனிவாசனை மணம் செய்விக்க வகுளாதேவி சென்றார். இருவருடைய திருமணம் மிகச் சிறப்பாக நடந்தேற சீனிவாசன், குபேரனிடம் கடன் வாங்கினார்.

திருமலை - திருப்பதியில் உள்ள வெங்கடாசலபதி கோவில் உள்ளது. சங்கப்பாடல்கள் இதனை வேங்கட-நாடு, வேங்கட-நெடுவரை, வேங்கட-வரைப்பு, வேங்கடச்சுரம், வேங்கட மலை என்றெல்லாம் குறிப்பட்டுள்ளது. தற்பொழுது ஆந்திரப் பிரதேசத்தில் உள்ளது. ஏழுமலைகளைக் கொண்டுள்ளதால், ஏழுமலையான் என்றும் வெங்கடாசலபதியை வணங்குகின்றனர். இக்கோவில், உலகின் அதிக மக்களின் வழிபாட்டுத்தளமாகவும், மிகப்பெரிய பணக்கார கோவிலாகவும் கருதப்படுகிறது.
திருமலை மலை கடல் மட்டத்தில் இருந்து 853 மீ உயரத்தில் உள்ளது.திருப்பதி 7 மலைகளை உள்ளடக்கியது 7 என்பது ஆதிசேசன் 7 தலைகளை குறிப்பதாகும்.7 மலை பெயர்களும் பின்வருவனவாகும் சேஷாத்ரி , நீலத்ரி , கருடாத்ரி , அஞ்சனாத்ரி , ருஷுபத்ரி , நாராயன்த்ரி மற்றும் வேங்கடாத்ரி




</doc>
<doc id="148461" url="https://ta.wikipedia.org/wiki?curid=148461" title="சுப்பிரமணிய சிவா">
சுப்பிரமணிய சிவா

சுப்பிரமணிய சிவா (4 அக்டோபர் 1884 - 23 சூலை 1925) இருபதாம் நூற்றாண்டின் முற்பகுதியில் வாழ்ந்த இந்திய விடுதலைப் போராட்ட வீரர் ஆவார். அரசியலையும், ஆன்மீகத்தையும் இணைத்து விடுதலைக்காகப் போராடியவர். தமிழகத்தின் ஏராளமான மக்களுக்கு விடுதலைத் தாகம் ஏற்படச்செய்த சிறந்த மேடைப்பேச்சாளர் மற்றும் சிறந்த இதழாளர்; 1913-இல் 'ஞானபாநு' இதழை நடத்தியவர். விடுதலைப்போராட்ட வீரர் வ. உ. சிதம்பரனாருடனும் மகாகவி பாரதியாருடனும் நெருங்கிப்பழகியவர். இவர் 'வீரமுரசு' எனப் புகழப்பட்டார்.

திண்டுக்கல் மாவட்டம், வத்தலகுண்டுவில் 1884, அக்டோபர் 4 ஆம் நாள் 'சிவம்' என்றும், 'சிவா' என்றும் அழைக்கப்பட்ட சுப்பிரமணிய சிவா பிறந்தார். இவர் தந்தையார் ராஜம் ஐயர், தாயார் நாகம்மாள்(நாகலட்சுமி). பெற்றோர் இட்ட பெயர் சுப்பராமன். இவருக்கு ஞானாம்பாள், தைலாம்பாளென்ற இரு சகோதரிகளும், வைத்தியநாதன் என்ற ஒரு சகோதரரும் இருந்தனர். இவர் 12 வயது வரை மதுரையில் இருந்தார். வறுமை காரணமாக திருவனந்தபுரம் சென்று அங்கு இலவசமாக உணவு படைக்கும் ஊட்டுப்புறையில் உணவருந்திக்கொண்டே மேற்படிப்பு படித்தார். இவர் கோவை புனித மைக்கேல்ஸ் கல்லூரியில் ஒரு ஆண்டு படித்தார். மெட்ரிகுலேஷன் தேர்வில் தோற்றார். 1899-ல் மீனாட்சியம்மை என்பவரைத் திருமணம் செய்துகொண்டார்.1902இல் திருவனந்தபுரத்திலுள்ள கொட்டாரக் கரையில் நாயர் வகுப்பைச் சேர்ந்த சதானந்த சுவாமிகள் என்ற ராஜயோகியைச் சந்தித்து, அவரிடம் சிலகாலம் ராஜயோகம் பயின்றார். 1906 சிவாவின் தந்தை மறைவெய்தினார்.

1904-1905-ல் நடந்த ரஷ்ய-ஜப்பானியப் போரில் பெரிய நாடான உருஷ்யாவை ஜப்பான் தோற்கடித்தது. இது உலகெங்கும் காலனியாட்சியாளர்களிடம் அடிமைப்பட்டுக் கிடந்த நாடுகளுக்கு ஓர் உத்வேகத்தைக் கொடுத்தது. 1906இல் கர்சான் பிரபு வங்கத்தை மதத்தின் அடிப்படையில் இரண்டாகப் பிரித்தான். நாட்டில் இந்த பிரிவினைக்கு எதிர்ப்புக் கிளம்பியது. சுதேச உணர்வு மேலோங்கியது. எங்கும் "வந்தேமாதரம்" எனும் முழக்கங்கள் எழுந்தன.

சிவா 1906-07 திருவனந்தபுரத்தில் 'தர்ம பரிபாலன சமாஜம் அமைப்பை உருவாக்கினார், இளைஞர்களை கூட்டுவித்துச் சொற்பொழிவுகளை நிகழ்த்தி தேசபக்தி ஊட்டும் பணியில் ஈடுபட்டார். அரசாட்சிக்கு எதிராக இவரின் செயல்பாடுகள் அமைந்ததால் இவர் திருவனந்தபுரத்திலிருந்து வெளியேற்றப்பட்டார். இதன்பிறகு சிவா கால் நடையாகவே ஊர் ஊராய்ச் சென்று தேசிய பிரச்சாரம் செய்ய முற்பட்டார். தூத்துக்குடிக்கு வந்தபொழுது தூத்துக்குடியில் வழக்குரைஞராக இருந்த ஒட்டப்பிடாரம் சிதம்பரம் பிள்ளை சுதேசிக் கப்பல் கம்பெனியைத் தொடங்கினார். இக்காலத்தில் சிதம்பரனாருக்கும் சுப்பிரமணிய சிவாவுக்கும் உளமார்ந்த நட்பு ஏற்பட்டது. இவர்களின் சுதேச உணர்வைத் தன் 'சுதேச கீதங்களால்' இவர்களின் நண்பரான பாரதியார் தூண்டிவிட்டார். 1908இல் சிதம்பரனாரும், சிவாவும் இணைந்து நெல்லை சீமையில் சுற்றுப்பயணம் செய்து தேசிய பரப்புரை செய்தனர். மார்ச்சு 12, 1908இல் சிவா ராஜத்துரோகக் குற்றம் புரிந்தார் என்ற அடிப்படையில் கைது செய்யப்பட்டார். பின்னர் நவம்பர் 2, 1912இல் விடுதலைச் செய்யப்பட்டார்.

பிறகு சென்னையில் குடியேறினார். எழுத்துத் தொழிலை கைக்கொள்ள கருதி,ஞானபாநு என்ற மாத இதழைத் துவக்கினார். இதற்கிடையில் 15.5.1915 இல் சிவாவின் மனைவி மீனாட்சி மரணமடைந்தார். ஞானபாநு நின்றதன் பின்பு, 1916இல் 'பிரபஞ்ச மித்திரன்' என்ற வார இதழை அரம்பித்து சிலகாலம் நடத்தினார். இதில் 'நாரதர்' என்ற புனைப்பெயரில் கட்டுரைகளை எழுதிவந்தார். எழுத்துலகில் தம்மை முழுமையாக ஈடுபடுத்திக் கொண்டார். சுமார் இருபது நூல்களுக்கு மேலாக எழுதினார்.

1920 இல் கல்கத்தாவில் நடைபெற்ற காங்கிரஸ் மாநாட்டிற்குப் பிரதிநிதியாகச் சென்றார். 1921 வாக்கில் துறவி போன்று காவியுடை அணியத்துவங்கினார். "ஸ்வதந்த்ரானந்தர்" என்ற பெயரையும் சூட்டிக்கொண்டார். பாரத மாதாவுக்குக் கோயில் ஒன்று கட்டி முடிக்கத் திட்டம் வகுத்தார். நவம்பர் 17, 1921இல் இரண்டாவது முறையாக, ராஜத்துரோகக் குற்றத்துக்காகச் சிவாவின் மீது அரசு வழக்குத் தொடுத்தது, இரண்டரை ஆண்டு கடுங்காவல் தண்டனை விதிக்கப்பட்டது. திருச்சி சிறையில் தொழு நோய் வாய்ப்பட்டு அவதிப்பட்டார். படுத்த படுக்கையாகி விட்ட நிலையில் சனவரி 12, 1922இல் விடுதலைச் செய்யப்பட்டார். விடுதலையான சிவா திரும்பவும் சென்னைக்கு வந்து, சில நாட்கள் தங்கினார். உடல்நிலை சற்று தேறியதும், திரும்பவும் அரசியல் நிகழ்ச்சிகளில் கலந்து கொள்ள ஆரம்பித்தார். இதன் காரணமாக, ஓராண்டுகாலம் நன்னடத்தை பிணை கேட்டு அரசு வழக்குத் தொடுத்தது. 1923 ஆம் ஆண்டு துவக்கத்தில் தருமபுரி, கோவை, பாப்பாரப்பட்டி முதலான ஊர்களில் சுற்றுப்பயணம் மேற்க்கொண்டார். பாப்பாரப்பட்டியில் பாரதமாதா கோயிலுக்கான இடத்தைத் தேர்ந்தெடுத்தார். அவ்வூரில் நிலம் பெற்று அதற்கு பாரதபுரம் என்று பெயர் சூட்டினார். கோயிலுக்கான அடிக்கல் நாட்டு விழாவைச் சித்தரஞ்சன்தாசை கொண்டு செய்வித்தார். 1924இல் காசியில் வசித்து வந்த இவரது தாயார் காலமானார். இவருக்கு வந்திருந்த தொழுநோயைக் காரணம் காட்டி ரயில் பயணம் செய்ய ஆங்கில அரசு தடைவிதித்தது.


பாரதமாதா கோயில் திருப்பணிக்காக நிதி சேகரிக்கும் முயற்சியில் ஈடுபட்ட நிலையில், உடல்நிலை மிக மோசமடைந்ததால் மதுரையிலிருந்து, பாப்பாரப்பட்டியை 22.7.1925 இல் வந்தடைந்தார். 23.7.1925 வியாழக்கிழமை காலை ஐந்து மணிக்கு, தம்முடைய 41ஆவது வயதில் சிவா மறைந்தார். 



</doc>
<doc id="148463" url="https://ta.wikipedia.org/wiki?curid=148463" title="நெடுமுப்போட்டி">
நெடுமுப்போட்டி

நெடுமுப்போட்டி ("Triathlon", டிரையத்லான்) என்பது நீடிக்கும் திறனைச் சோதிக்கும் வண்ணம் தொடர்ச்சியாக அடுத்தடுத்து நடைபெறும் மூன்று விளையாட்டுக்கள் அடங்கியப் பல்விளையாட்டுப் போட்டியாகும். பல வேறுபாடுகள் இருந்தாலும் மிகப் பரவலாக நடைமுறையிலுள்ள நெடுமுப்போட்டியில் அடுத்தடுத்து பல்வேறு தொலைவுகளுக்கு நீச்சல், மிதிவண்டி ஓட்டப்பந்தயம், மற்றும் ஓட்டப் போட்டிகள் அங்கமாக உள்ளன. இ்ந்தப் போட்டியில் பங்குபெறுவோர் நீச்சல், மிதிவண்டி, ஓட்டம் என்ற தனித்தனி போட்டிகளுக்கு இடையே எடுத்துக்கொள்ளும் "மாறுதல்" நேரங்கள் உட்பட மொத்தம் போட்டியை விரைவாக முடிக்க போட்டியிடுகின்றனர். 

இப்போட்டிக்கு "டிரையத்லான்" என்ற பெயர் கிரேக்க மொழியிலிருந்து, (டிரை= மூன்று, அத்லோசு=போட்டி) சூட்டப்பட்டுள்ளது. 

டிரையத்லான் போட்டிகள் பல்வேறு தொலைவுகளுக்கு நடத்தப்படுகின்றன. இதனைக் கட்டுப்படுத்தும் பன்னாட்டு டிரையத்லான் சங்கம் மற்றும் அமெரிக்க டிரையத்லான் அமைப்புக்களின்படி "விரைவுத் தொலைவு" ( நீச்சல், மிதிவண்டி, ஓட்டம்), "இடைநிலை" (அல்லது சீர்தர) "தொலைவு", பொதுவாக "ஒலிம்பிக் தொலைவு" ( நீச்சல், சவாரி, ஓட்டம்), "நெடுந்தொலைவு" ( நீச்சல், சவாரி, ஓட்டம் - "பாதி இரும்பு மனிதன்"), மற்றும் மீயுயர் தொலைவு ( நீச்சல், சவாரி, மற்றும் மரத்தான்: ஓட்டம்) வகைப்படுத்தப் பட்டுள்ளன. மிகவும் புகழ்பெற்ற மீயுயர் போட்டியாக இரும்பு மனிதன் டிரையத்லான் உள்ளது.

"மாறுமிடங்கள்" என நீச்சலில் இருந்து மிதிவண்டிக்கு மாறவும் (T1), மிதிவண்டியிலிருந்து ஓட்டத்திற்கு மாறவும் (T2) ஒதுக்கப்பட்டுள்ளன. இங்கு மிதிவண்டிகள், வேண்டிய உடை சாதனங்கள், மற்றும் அடுத்தப் போட்டிக்குத் தேவையான உபகரணங்கள் வைக்கப்பட்டுள்ளன. இங்கு செலவிடப்படும் நேரமும் ( T1 , T2 ) போட்டியை முடிக்க எடுத்துக்கொள்ளும் மொத்த நேரத்தில் அடங்கும். பங்கு பெறுவோரின் எண்ணிக்கைப் பொறுத்து இந்த மாறுமிடங்களின் அளவு இருக்கும்.

இப்போட்டிகள் மூன்று விளையாட்டுக்களிலும் விளையாட்டு வீரரின் தொடர்ந்த மற்றும் அவ்வப்போதைய பயிற்சியின் மீதும் உடற்பயிற்சி மற்றும் பொது வலிமையையும் குவியப்படுத்துகிறது.




</doc>
<doc id="148470" url="https://ta.wikipedia.org/wiki?curid=148470" title="தவ்ஹீது">
தவ்ஹீது

தவ்ஹீத் (அரபி: "";) என்பது இசுலாமிய சமயத்தின் ஓரிறைக் கொள்கையைக் குறிக்கும் அரபு மொழிச்சொல் ஆகும். கடவுள் ஒருவரே, அவர் ஈடு இணையற்றவர் ஓரிறைக் கொள்கையே இசுலாமியத்தின் அடிப்படை விழுமியம். கடவுளுக்கு இணை வைப்பதும், உருவ வழிபாடு செய்வதும் பாவம் என்பதும் தவ்ஹீத் கொள்கையின் அடிப்படையில் உருவானவை. 

தவ்ஹீத் கொள்கையை முன்னிறுத்தி எழுந்த பல இசுலாமிய இயக்கங்கள், இந்தியாவில் உள்ள பல இசுலாமியர்கள் ஆஜ்மீர் தர்கா, நாகூர் தர்கா போன்ற தர்காக்களுக்குச் செல்லும் வழக்கம் உடையவராகவும் சந்தனக் கூடு போன்ற விழாக்களை நடத்தும் பழக்கம் உடையோராகவும் இருப்பது தவ்ஹீத் கொள்கையின் படி தவறு என்று எதிர்க்கின்றனர். ஜாமியத்துல் குர்ஆன் வல் ஹதீஸ், தமிழ்நாடு தவ்ஹீத் ஜமாஅத், இந்திய தவ்ஹீத் ஜமாஅத், அஹ்லே ஹதீஸ் மற்றும் ஜமாஅத் அல் முஸ்லிமீன் ஆகிய அமைப்புகள் இவற்றில் அடங்கும்.


</doc>
<doc id="148472" url="https://ta.wikipedia.org/wiki?curid=148472" title="அண்ணாமலைக் கோவை">
அண்ணாமலைக் கோவை

அண்ணாமலைக் கோவை என்னும் நூல் 16ஆம் நூற்றாண்டில் தோன்றிக் காணாமல் போன 
நூல்களில் ஒன்று. இந்த நூலைப்பற்றி முத்துத்தாண்டவப்பிள்ளை என்பவர் குறிப்பிட்டுள்ளார் என்பது மு. அருணாசலம் குறிப்பு.

திருவண்ணாமலையை முன்னிலைப்படுத்திப் பாடப்பட்ட அகத்துறை விளக்கநூல் இது என்பதை இதன் பெயரால் உணரமுடிகிறது.



</doc>
<doc id="148475" url="https://ta.wikipedia.org/wiki?curid=148475" title="கலைநய சீருடற்பயிற்சிகள்">
கலைநய சீருடற்பயிற்சிகள்

கலைநய சீருடற்பயிற்சிகள் ("Artistic gymnastics" ) போட்டியாளர்கள் பல்வேறு சீருடற்பயிற்சிக் கருவிகளில், தாவுவதற்கு போதிய நேரமின்றி, 30 முதல் 90 விநாடிகள் வரை சிறு பயிற்சிகளை நிகழ்த்தும் ஓர் சீருடற் பயிற்சி போட்டியாகும். இதனை பன்னாட்டு சீருடற்பயிற்சி கூட்டமைப்பு (FIG), கட்டுப்படுத்துவதுடன் பன்னாட்டு போட்டிகளை ஒழுங்குபடுத்தி "கோட் ஆஃப் பாயிண்ட்ஸ்" எனப்படும் போட்டியாளருக்கு புள்ளிகளை வழங்கும் முறைமையை வடிவமைக்கிறது. ஒவ்வொரு நாட்டிலும் அந்நாட்டு தேசிய கூட்டமைப்புக்கள் இதனை ஒழுங்குபடுத்துகின்றன. கோடைக்கால ஒலிம்பிக் விளையாட்டுக்களிலும் பிற போட்டிச் சூழல்களிலும் கலைநய சீருடற் பயிற்சிகள் பார்வையாளர்கள் விரும்பும் ஓர் நிகழ்வாக விளங்குகிறது.



</doc>
<doc id="148477" url="https://ta.wikipedia.org/wiki?curid=148477" title="புரூலி புண்">
புரூலி புண்

புரூலி புண் என்பது (ஆங்கிலத்தில் Buruli ulcer அல்லது Bairnsdale ulcer எனப்படுவது) ஒரு தொற்று நோயாகும். இதன் நோய்க்காரணி மைக்கோ பக்டீரியன் அல்சரன்சு (Mycobacterium ulcerans) ஆகும். இதே இனத்தைச் சேர்ந்த பக்டீரியாக்களான மை. ரியூபகுளோசிசு காசநோயையும் மை. லெப்ரே தொழு நோயையும் ஏற்படுத்துகின்றன.

தொற்று பொதுவாக தோலின் கீழ் ஏற்படும் வலியற்ற திரட்சிகள் மூலம் இனங்காணமுடியும். தென் அவுத்திரெலியாவில் தோலின் மேற்பரப்பில் பருக்கள் தோன்றுவதுடன் கூட இதன் அறிகுறிகள் தொடங்குவது அவதானிக்கப்பட்டுள்ளது. கைகள் பாதம் என்பவற்றில் அறிகுறிகள் தோன்றுவதிலும் பார்க்க முன்கைப்பகுதில் மற்றும் சூழலுக்கு வெளிக்காட்டப்படும் பகுதிகளில் அதிகம் ஏற்படும். குழந்தைகளில் முகம் வயிறு பகுதிகளிலும் அவதானிக்கப்பட்டுள்ளது நோயின் உச்சகட்டத்தில் வீக்கத்துடன் காய்ச்சல் ஏற்படும்.



</doc>
<doc id="148480" url="https://ta.wikipedia.org/wiki?curid=148480" title="தலைமையகம்">
தலைமையகம்

தலைமையகம் (Headquarters அல்லது Head Office) என்பது ஒரு நிறுவனத்தின் அல்லது அமைப்பின் முக்கிய பணிகள் எல்லாம் ஒருங்கிணைக்கப்படும் மையமாகும். பெருநிறுவன தலைமையகத்தில், முக்கிய திட்டமிடல், பெருநிறுவன தொடர்புகள், வருமான வரி, சட்டம், சந்தைப்படுத்தல், நிதியியல், மனித வளம், தகவல் தொழில்நுட்பம் மற்றும் கொள்முதல் ஆகிய முக்கிய பணிகள் நடைபெறுகிறது. பொதுவாக நிறுவனத்தின் முதன்நிலை தலைவர்கள் பணிபுரியும் இடம் இதுவாகும். பெருநிறுவனத்தின் அலுவல் பகுதியைப் பொருத்து பகுதிவாரியாக நிர்வாகம் செய்ய வட்டார தலைமையகமும் உண்டு.


</doc>
<doc id="148482" url="https://ta.wikipedia.org/wiki?curid=148482" title="அண்ணாமலையார் வண்ணம்">
அண்ணாமலையார் வண்ணம்

அண்ணாமலையார் வண்ணம் என்னும் நூல் சேறைக் கவிராசபிள்ளை என்பவரால் இயற்றப்பட்டது. 
காலம் 16ஆம் நூற்றாண்டு.

இந்த நூல் வண்ண இசையால் ஆனது.

இந்த நூலிலிருந்து ஓர் எடுத்துக்காட்டு

எழுதிய மலர் இவளது முகம் போல நடந்துவர முடியுமா? 
பொட்டு வைத்த இவள் நுதலை எழுதினால் அதில் வியர்வை அரும்புமா? 
உடுக்குப் போன்ற இவளது மிடற்றை (கழுத்தை) எழுதினால் மரப்பாச்சிப் பொம்மையையே உருகச் செய்யும், விரல் தடவும் வீணையிசை போன்ற குரல் வளம் அதிலிருந்து வருமா?



</doc>
<doc id="148485" url="https://ta.wikipedia.org/wiki?curid=148485" title="இரயில்வே பாதுகாப்புப் படை">
இரயில்வே பாதுகாப்புப் படை

இரயில்வே பாதுகாப்புப் படை (Railway Protection force) அல்லது ஆர்.பி.எஃப். இந்திய அரசின் மத்திய காவல் ஆயுதப் படைகளுள் ஒன்றாகும். இந்திய இரயில்வேயின் பாதுகாப்பிற்கும், பயணிகளின் பாதுகாப்பிற்கும் உருவாக்கப்பட்ட படையாகும். லக்னௌவில் உள்ள ஜக்ஜீவன் ராம் இரயில்வே பாதுகாப்புப் படைப் பயிற்சிப்பள்ளியில் ஆரம்பப் பயிற்சி, புதுமுகப் பயிற்சி, சிறப்புப் பயிற்சிகள் ஆகியவை அளிக்கப்படுகின்றன. இயற்கை விபத்தின் போதோ அல்லது சமூக விரோதிகளுடன் போராடும் போதோ ஏற்படும் பொருள் மற்றும் உயிர் இழப்பிற்கு மத்திய அரசின் உதவித் தொகையான இரயில் சுரக்ஷ்சா கல்யாண் நிதி (RSKN) பயன்படுத்தப்படுகிறது. மொத்தம் 65,000 வீரர்களைக் கொண்டுள்ளது.



</doc>
<doc id="148488" url="https://ta.wikipedia.org/wiki?curid=148488" title="தடியூன்றித் தாண்டுதல்">
தடியூன்றித் தாண்டுதல்

தடியூன்றித் தாண்டுதல் (தென்னிலங்கை வழக்கு: கோலூன்றிப் பாய்தல்) ("Pole vault") என்பது தட கள விளையாட்டுக்களில் ஒரு போட்டியாகும். இதில் போட்டியாளர் நீளமான நெகிழ்வுடைய கம்பு ஒன்றினைப் பயன்படுத்தி கிடைநிலை சட்டத்தின் மேலாக தாவித் தாண்டுகிறார். தற்காலத்தில், தாவப் பயன்படுத்தும் கம்பு கண்ணாடியிழை அல்லது கரிம இழைகளால் தயாரிக்கப்படுகிறது. தடியூன்றித் தாண்டும் போட்டிகள் கிரேக்கத்தில் நடைபெற்றதாகத் தெரிகிறது. இந்த விளையாட்டு கோடைக்கால ஒலிம்பிக் விளையாட்டுக்களில் 1896 முதல் ஆடவருக்கும் 2000 ஆம் ஆண்டு முதல் மகளிருக்குமான போட்டியாக விளங்குகிறது.




</doc>
<doc id="148489" url="https://ta.wikipedia.org/wiki?curid=148489" title="வட்டெறிதல் (விளையாட்டு)">
வட்டெறிதல் (விளையாட்டு)

வட்டு எறிதல் ("Discus Throw") என்ற தட கள விளையாட்டில் கனமான வட்டு ஒன்றை மிகுந்த தொலைவிற்கு எறிதல் நோக்கமாகும். இந்தப் போட்டியை கி. மு. 708இலேயே பண்டைய கிரேக்கத்தில் விளையாடியதாகத் தெரிகிறது. போட்டிகளில் மற்ற போட்டியாளர்களை விட மிகுந்த தொலைவிற்கு எறிந்தவரே வெற்றி பெற்றவராவார்.



</doc>
<doc id="148490" url="https://ta.wikipedia.org/wiki?curid=148490" title="சம்மட்டி எறிதல்">
சம்மட்டி எறிதல்

சம்மட்டி எறிதல் ("Hammer throw") ஓர் தட கள விளையாட்டு ஆகும். இதில் ஓர் கைப்பிடியடன் கம்பி ஒன்றினால் பிணைக்கப்பட்ட கனமான மாழைப் பந்து ஒன்றை வெகு தொலைவிற்கு எறிதலே போட்டியின் நோக்கமாகும். பழைமையான இசுக்காட்லாந்தின் விளையாட்டுப் போட்டிகளில் உண்மையிலேயே சம்மட்டி ஒன்றை பயன்படுத்தியதை ஒட்டி "ஹாம்மர் த்ரோ" என்ற பெயர் வந்தது.
மற்ற எறிதல் போட்டிகளைப் போலவே இதிலும் போட்டியாளர்கள் சம்மட்டியை தங்கள் தலைக்கு மேலே வட்டமாகச் சுழட்டுகிறார்கள். பின்னர் விசையை கூட்டி ஒன்று முதல் நான்கு சுற்றுக்கள் இந்த வட்டத்தில் சுற்றுகிறார்கள். ஒவ்வொருச் சுற்றிலும் விசையும் வேகமும் கூட்டுகிறார்கள். இறுதியில் வட்டத்தின் முன்னிலிருந்து சரியான கோணத்தில் பந்தை விடுகிறார். வெகு தொலைவை எட்ட பந்து விடப்படும் கோணமும் வேகமும் மிகவும் முகனையாகும். 




</doc>
<doc id="148491" url="https://ta.wikipedia.org/wiki?curid=148491" title="சசசுத்திர சீமா பல்">
சசசுத்திர சீமா பல்

சசசுத்திர சீமா பல் அல்லது எஸ்.எஸ்.பி. (Sashastra Seema Bal) என்பது இந்திய-நேப்பாளம் மற்றும் இந்திய-பூட்டான் எல்லைப் பகுதியைப் பாதுகாக்கும் இந்திய அரசின் மத்திய காவல் ஆயுதப் படைகளுள் ஒன்றாகும். உத்தராஞ்சல் (263.கி.மீ), உத்திரப் பிரதேசம் (599.3 கி.மீ), பீகார் (800.4 கி.மீ), மேற்கு வங்காளம் (105.6 கி.மீ) மற்றும் சிக்கிம் (32 கி.மீ) ஆகிய மாநிலங்களை உள்ளடக்கிய இந்திய - நேப்பாள எல்லைகளான 1751 கி.மீ தூரத்தை பாதுகாக்கிறது. சிக்கிம் (32 கி.மீ), மேற்கு வங்காளம் (183 கி.மீ), அசாம் (267 கி.மீ) மற்றும் அருணாச்சல் பிரதேசம் (217 கி.மீ) ஆகிய மாநிலங்களை உள்ளடக்கிய இந்திய-பூட்டான் எல்லைப் பகுதியையும் பாதுகாக்கிறது.

இந்திய சீன சச்சரவுகளுக்குப்பின் எல்லைப்பாதுகாப்பின் தேவையுணர்ந்து வடக்கு அசாம், வடக்கு மேற்கு வங்காளம், உத்தரப் பிரதேச மலைகள், இமாச்சலப் பிரதேசம் மற்றும் லடாக் ஆகிய எல்லைப்பகுதிகளைப் பாதுகாக்க 1963ல் உருவாக்கப்பட்டது. பின்னர் படிப்படியாக மணிப்பூர், திருபுரா, ஜம்மு(1965), மேகாலையா(1975), சிக்கிம்(1976), இராஜஸ்தான் மற்றும் குஜராத் எல்லைப்பகுதிகள்(1989), தெற்கு மேற்கு வங்காளம், நாகாலாந்து(1989) மற்றும் இதர ஜம்மு காஷ்மீர் மாவட்டங்கள் என இதன் பாதுகாப்புப் பணி விரிவு படுத்தப்பட்டன. பாதுகாப்புச் மறுசீரமைப்பிற்குப் பிறகு 2001 ஜனவரி முதல் இந்திய-நேப்பாள எல்லையும், 2004 மார்ச்சு இந்திய-பூட்டான் எல்லையும் இதன் பிரதான பாதுகாப்புப் பகுதிகளாக மாற்றப்பட்டன.



</doc>
<doc id="148495" url="https://ta.wikipedia.org/wiki?curid=148495" title="கண்ணகிபுரம்">
கண்ணகிபுரம்

கண்ணகிபுரம் என்பது இலங்கையில் ஒலிபரப்பாகும் ஒரு வானொலித் தொடர் நாடகம் ஆகும். யங் ஏசியா தொலைக்காட்சி நிறுவனம் இந்நாடகத்தைத் தயாரித்து ஒலிபரப்புகிறது. இந்நாடகம் 2009, ஆகத்து 5 ஆம் திகதி முதல் கண்ணகிபுரம் என்ற பெயரில் தமிழிலும் கண்ணகிபுர என்ற பெயரில் சிங்களத்திலும் புதன் மற்றும் வெள்ளிக்கிழைமைகளில் ஒலிபரப்பி வருகின்றது.

இலங்கையில் வாழும் மக்களுக்கிடையே சகிப்புத்தன்மை, சகவாழ்வு என்பவற்றை மையமாகக்கொண்டு உருவாக்கப்பட்டுள்ளது கண்ணகிபுரம் வானொலி நாடகம். நீண்டகாலமாக நாட்டில் ஏற்பட்டிருந்த போர் முடிவுக்கு வந்தபின்னர் மக்கள் உளவியல் ரீதியாக எவ்வாறான செயற்பாடுகளை மேற்கொள்ளவேண்டும் என்ற நோக்கத்துடன் இந்த நாடகம் தயாரிக்கப்பட்டுள்ளது. இதற்காகவே யதார்த்த பூர்வமான கண்ணகிபுரம் என்ற ஒரு கிராமத்தை உருவாக்கி அதற்கு ஏற்புடைய வகையில் கதாபாத்திரங்கள் தெரிவு செய்யப்பட்டுள்ளன.

இந்த நாடகத்தொடர் இலங்கை ஒலிபரப்புக் கூட்டுத்தாபனத்தின் தேசிய, வர்த்தக சேவைகளிலும் பிராந்திய ஒலிபரப்புச் சேவைகளான ரஜரட்ட எப்.எம்., கந்துரட்ட எப்.எம்., வயம்பஹன்ட, கொத்மலை எப்.எம்., பிறை எப்.எம்., மற்றும் யாழ்.எப்.எம் ஆகிய சேவைகளில் வாரத்திற்கு இரு தடவைகள் ஏககாலத்தில் புதன் மற்றும் வெள்ளிக்கிழமைகளில் பிற்பகல் 6.45 மணிமுதல் 7 மணிவரையில் ஒலிபரப்ப்படுகின்றது. தென்றல் எப்.எம். சேவையில் அதேநாட்களில் பிற்பகல் 5.45 மணிமுதல் 6 மணிவரை ஒலிபரப்பாகி வருகின்றது.


</doc>
<doc id="148500" url="https://ta.wikipedia.org/wiki?curid=148500" title="தேசிய பாதுகாப்புப் படை">
தேசிய பாதுகாப்புப் படை

தேசிய பாதுகாப்புப் படை (National Security Guard) என்பது பயங்கரவாத எதிர்ப்பு நடவடிக்கைகள் புரியும் இந்திய சிறப்புப் படைப்பிரிவாகும் மற்றும் மத்திய காவல் ஆயுதப் படைகளுள் ஒன்றாகும். 1986ல் இந்திய நாடாளுமன்றம் நிறைவேற்றிய "தேசிய பாதுகாப்புச் சட்டத்தின்" படி இப்படை உருவாக்கப்பட்டது. நவீன தொழிற்நுட்பங்களுடன் கைத்தேர்ந்த யுக்தியுடன் உள்நாட்டு தீவிரவாத எதிர்ப்பு நடவடைக்கைகளில் ஈடுபடுகிறது. இந்தியக் காவல் பணி தலைமையில் இயங்கும் இப்படை மத்திய உள்துறை அமைச்சகத்தின் கட்டுப்பாட்டிலுள்ளது. கருப்புப் பருத்தி உடையும், பலக்லாவா அல்லது தலைக்கவசம் கொண்ட இப்படையினரை கருப்புப் பூனை என்றும் அழைப்பதுண்டு. ஐக்கிய இராசியத்தின் எஸ்.ஏ.எஸ் மற்றும் ஜெர்மனியின் ஜி.எஸ்.ஜி-9 படைகளை ஒத்த அமைப்புடன் உருவாக்கப்பட்டுள்ளது. மொத்தம் 14,500 படை வீரர்களைக் கொண்டுள்ளது.

பணி சார்ந்த படையான இப்படையில், எல்லைப் பாதுகாப்புப் படை, மத்திய சேமக் காவல் படை மற்றும் மாநில காவல்ப்படையினருடன் உருவாக்கப்படும் சிறப்பு அதிரடிப் படை மற்றும் சிறப்பு ரேஞ்சர் குழு என இரண்டு துணைக் கூறுகள் உள்ளன.

முக்கிய நபர்களுக்கும், மிகமுக்கிய நபர்களுக்கும் சிறப்பு அதிரடிப் படை மற்றும் சிறப்பு ரேஞ்சர் குழு மூலம் பாதுகாப்பு அளிக்கிறது.



</doc>
<doc id="148514" url="https://ta.wikipedia.org/wiki?curid=148514" title="உம்மைத் தொகை">
உம்மைத் தொகை

தமிழில் ஆறு தொகைநிலைத் தொடர்கள் உள்ளன. அவற்றில் ஒன்று உம்மைத்தொகை. ஆறு தொகைநிலைத் தொடர்களில் இந்த உம்மைத்தொகை ஒன்று மட்டும் 'இருசொல் நடை' கொண்டது. ஏனையவை 'ஒருசொல் நடை' கொண்டவை. இருசொல் நடை என்பது விட்டிசைக்கும். ஒருசொல் நடை என்பது விட்டிசை இல்லாமல் ஒலிக்கப்படும். 

உம்மைத் தொகை என்பது அளவுப் பொருளில் இரண்டு சொற்கள் தொடர்ந்து வர அவற்றின் இடையிலும் இறுதியிலும் உம்மையாகிய உருபு மறைந்து நிற்பது உம்மைத் தொகை எனப்படும். அவ்வளவுகள் எண்ணல், எடுத்தல், முகத்தல், நீட்டல் என்னும் நான்கு ஆகும். 

ஒன்றேகால் - எண்ணல் அளவை உம்மைத் தொகை
கழஞ்சு கர்ணம் - எடுத்தல் அளவை உம்மைத் தொகை
மரக்கால் படி - முகத்தல் அளவை உம்மைத் தொகை
அடி அங்குலம் - நீட்டல் அளவை உம்மைத் தொகை

இவற்றை விரித்துக் கூறும் பொழுது, ஒன்றும் காலும், கழஞ்சும் கர்ணமும், மரக்காலும் படியும், அடியும் அங்குலமும் என விரியும்.

மற்ற தொகைநிலைத் தொடர்களில் காணப்படாத தனிச் சிறப்பு இவ்வும்மைத் தொகைக்கு உண்டு. மற்ற தொகைநிலைத் தொடர்களில் உருபு இரண்டு சொற்களுக்கு இடையில் மட்டுமே மறைந்து வரும். உம்மைத் தொகையில் இரண்டு சொற்களுக்கு இடையிலும் இரண்டாம் சொல்லின் இறுதியிலும் உம் என்னும் உருபு மறைந்து வருவதைக் காணலாம்.


</doc>
<doc id="148552" url="https://ta.wikipedia.org/wiki?curid=148552" title="புகாரா வரலாறு">
புகாரா வரலாறு

புகாரா வரலாறு பல்லாயிரம் ஆண்டுகளுக்கு முன்னிருந்தே தொடங்குகிறது. இது தற்போது உசுபெக்கிசுத்தான் நாட்டின் புகாரா மாகாணத்தின் தலைநகராகும். பட்டுப் பாதையில் அமைந்துள்ள இந்நகரம் பன்னெடுங்காலமாகச் சிறப்பு மிக்க வணிக மையமாகவும், அறிவியற் களமாகவும், பண்பாட்டுக் கூடமாகவும், சமய நிலையமாகவும் இருந்துள்ளது. சாமானிய அரசின் பொற்காலத்தில் இஸ்லாமிய உலகில் மட்டுமல்லாது அக்காலத்தில் முழு உலகிலுமே மிகச் சிறந்த அறிவியற் களமாக புகாரா நகரம் மிளிர்ந்தது. ஏராளமான பள்ளிவாசல்கள், மத்ரசாக்கள் போன்றவற்றைக் கொண்டுள்ள புகாராவின் வரலாற்று மையம் உலக பாரம்பரியக் களங்களுள் ஒன்றாக யுனெசுக்கோவினாற் குறிக்கப்பட்டுள்ளது.

ஆறாம் நூற்றாண்டின் தொடக்கத்தில் பாரசீக நாகரிகத்தின் முதன்மையான இடங்களுள் ஒன்றாக புகாரா திகழ்ந்தது. ஆறாம் நூற்றாண்டில், இந்நகரிற் துருக்கிய மொழிகளைப் பேசுவோரின் எண்ணிக்கை மெள்ள மெள்ளக் கூடிச் செல்லலாயிற்று. இந்நகரின் கட்டிடக்கலையும் தொல்லியற் சிறப்பும் நடு ஆசியாவின் வரலாற்றினதும் கலைப் பண்பாட்டினதும் மிகச் சிறந்த தூண்களாகும். புகாராவும் அதன் சுற்றுப் புறமும் பன்னெடுங்காலமாகவே பாரசீகப் பேரரசின் ஒரு பகுதியாகவே விளங்கியது. இந்நகரின் குடியிருப்பாளர்களின் தொடக்கம் இப்பகுதியில் ஆரியர்களின் குடியேற்ற காலத்துக்கு இட்டுச் செல்கிறது.

ஈரானியக் காப்பியமான சாஃனாமாவின்படி, ஈரானின் பிசுதாக்கு மரபின் மன்னருள் ஒருவரான கைக்காவுசு என்பவரின் மகன் மன்னர் சியாவசு என்பவராலேயே இந்நகரம் தோற்றுவிக்கப்பட்டது. இதன் ஏராளமான ஆறுகள், வெப்பமான நிலங்கள் மற்றும் பட்டுப் பாதையில் இதன் அமைவிடம் என்பவற்றின் காரணமாகவே இந்நகரைத் தோற்றுவிக்கத் தேவைப்பட்டதாக அவர் கூறினார். கதையின் படி, சியாவசு தனது சிற்றன்னையான சுதாபிஃ என்பவர் மீது காதலுற்று அவரை மயக்கவும் கெடுக்கவும் முனைந்ததாகக் குற்றஞ்சாட்டப்பட்டது. தான் குற்றமற்றவரெனக் காட்டுவதற்காக அவர் நெருப்பினுள் நடந்ததாகக் கூறப்படுகிறது. தீச்சுவாலைகளினுள்ளிருந்து எவ்விதக் காயமும் படாதவராக வெளிப்போந்த பின்னர், அவர் தற்காலத்தில் ஆமூதர்யா எனப்படும் ஒக்சசு ஆற்றைக் கடந்து தூரானுக்குச் சென்றார். சமர்கந்தின் மன்னன் அபுராசியாபு என்பவன் தன்னுடைய மகளான "பரங்கீசு" (பாரசீகம்: فرنگيس) என்பவரைச் சியாவசுக்கு மணமுடித்து வைத்ததுடன் புகாரா சோலைவனப் பகுதியல் ஒரு சிற்றரசையும் வழங்கினார். அங்கே அவர் பாரசீக மொழியிற் கோட்டை என்ற பொருளில் ஆர்கு என அழைக்கப்படும் புகாரா கோட்டையையும் அதனைச் சூழவும் நகரையும் நிறுவினார். சில ஆண்டுகளுக்குப் பின்னர், சியாவசு தன்னுடைய மாமனரைப் பதவியிலிருந்து விலக்கிவிட்டு ஒன்றுபட்ட ஈரானுக்கும் தூரானுக்கும் மன்னராக முயல்வதாகக் குற்றஞ்சாட்டப்பட்டது. இதனை நம்பிய மன்னன் அபுராசியாபு தன்னுடைய மகளான பரங்கீசின் முன்னிலையிலேயே சியாவசைக் கொல்லுமாறு ஏவினான். சியாவசின் தலை கோட்டையின் வைக்கோல் வணிகர் வாயிலுக்குக் கீழே புதைக்கப்பட்டது. இதற்குப் பழிவாங்கு முகமாக, கைக்காவுசு மன்னர் அக்காலத்தில் ஈரானின் மிகச் சிறந்த வீரனான ருஸ்தம் என்பவனைத் தூரானின் மீது படையெடுத்துச் செல்லுமாறு அனுப்பினார். அபுராசியாபைக் கொன்ற ருஸ்தம், பரங்கீசையும் சியாவசின் மகன் கைக்குஸ்ரூவையும் பாரசீகத்துக்கு அழைத்துச் சென்றான்.

உத்தியோகபூர்வமாக இந்நகரம் பொ.மு. 500 வாக்கில், தற்போது ஆர்கு எனப்படும் பகுதியில் நிறுவப்பட்டது. எனினும் புகாரா சோலைவனம் அதற்கும் நெடுங்காலத்துக்கு முன்னரேயே குடியிருப்புப் பகுதியாகவே இருந்துள்ளது. உருசியத் தொல்லியலாளர் குசுமினா என்வர் 2007 ஆம் ஆண்டு "வரலாற்றுக்கு முந்திய பட்டுப் பாதை", பொ.மு. மூன்றாம் ஆயிரவாண்டில் நடு ஆசியாவில் இந்தோ-ஆரியர்களின் பரவலுக்கு முன்னிருந்த சாமான்-பாபா நாகரிகத்துடன் தொடர்புள்ளதென எழுதுகிறார். பொ.மு. 3000 முதல் வரகுசா, வர்தான், பைக்கந்து, ராமித்தான் ஆகிய இடங்களிற் சப்பல்லி நாகரிகம் எனப்படும் முன்னேறிய வெண்கலக் காலப் பண்பாடொன்று நிலவியது. பொ.மு. 1500 இல், வறண்ட காலநிலை, இரும்புத் தொழினுட்பம், ஆரிய நாடோடிகளின் வருகை போன்ற காரணிகள் இச்சோலைவனத்திலும் அதனைச் சூழவுள்ள பகுதியிலும் மக்கட்டொகையைச் சடுதியாகக் கூட்டியது. சப்பல்லியரும் ஆரியரும் சரௌசான் ஆற்றின் மருங்குகளிலிருந்த ஏரிக் கரைகளின் அடர்த்தியான காடுகளுக்கு நடுவிலமைந்திருந்த கிராமங்களில் ஒன்றாக வாழ்ந்தனர். பொ.மு. 1000 ஆம் ஆண்டு வாக்கில், இவ்விரு கூட்டத்தினரும் ஒரு தனித்துவமான பண்பாட்டைத் தோற்றுவித்தனர். பொ.மு. 700 ஆம் ஆண்டளவில், சுகுது எனவழைக்கப்பட்ட இப்புதிய பண்பாடு சரௌசான் பள்ளத்தாக்கின் நகர அரசுகளிற் கோலோச்சியது. இக்காலப் பகுதியில், இங்கிருந்த ஏரியிற் சகதி நிறைந்து வற்றிப் போனதால், அரணமைக்கப்பட்ட மூன்று குடியிருப்புக்கள் தோன்றின. பொ.மு. 500 ஆம் ஆண்டாகும் போது நன்கு வளர்ச்சியடைந்திருந்த இக்குடியிருப்புக்கள் மூன்றையும் சுற்றி மதிலமைக்கப்பட்டு, புகாரா நகரம் தோற்றுவிக்கப்பட்டது.

பொ.மு. 500 ஆம் ஆண்டில், பாரசீகப் பேரரசின் கீழடங்கிய சிற்றரசாக புகாரா வரலாற்றில் நுழைந்தது. பிற்காலத்தில், அது மகா அலெக்சாண்டர், கிரேக்க அடிப்படையிலான செலூசியப் பேரரசு, கிரேக்க-பக்திரியன்கள், குசான் பேரரசு என்பவற்றினால் ஆளப்பட்டது. அக்காலத்தில் அது அநாகித்தா என்னும் பெண் கடவுளின் வழிபாட்டிடமாகத் திகழ்ந்ததுடன் அக்கடவுளின் ஆலயமும் அங்கிருந்தது. சரௌசான் பள்ளத்தாக்கினர் அக்காலத்தில் ஒவ்வொரு சந்திர மாதத்துக்கு ஒரு முறையுமெனத் தம் அநாகித்தாவின் பழைய சிலைகளை அக்கடவுளின் புதிய சிலைகளைக் கொண்டு மாற்றினர். அநாகித்தாவின் மோகு ஆலயத்துக்கு முன்னாலேயே வணிகப் பண்டிகை இடம்பெறுவதாயிருந்தது. அப்பண்டிகை அங்கிருந்த குடியிருப்பாளர் அனைவரும் தங்கி வாழ்ந்த நிலத்தின் வளத்துக்கு மிகத் தேவையாயிருந்தது. அவ்வணிகப் பண்டிகைகளின் காரணமாக, புகாரா சிறப்பு மிக்க வர்த்த நிலையமாக மாறியது. பண்டைக் காலத்தில் வார்க்கப்பட்ட மிகப் பெரிய தங்க நாணயமான கிரேக்க-பக்திரிய அரசன் இயூக்கிரத்திடேசு (பொ.மு. 170-145) என்வனின் 20-இசுத்தாத்தர் என்னும் 169.2 கிராம் நிறையுடை தங்க நாணயம் புகாராவிற் கண்டெடுக்கப்பட்டது. எனினும், அது பிற்காலத்தில் மூன்றாம் நெப்போலியன் என்பவனால் பாரிசு நகரின் பதக்கக் காப்பகம் என்னும் அருங்காட்சியகத்துக்கு உரித்தாக்கப்பட்டது.

பட்டுப் பாதையில் வணிகத்தை மிகப் பாதுகாப்பானதாக்கும நோக்கில், வடக்கத்திய இனக் குழுக்களை ஹான் மரபினர் (பொ.மு. 206 - பொ.கா. 220) துரத்தியடித்ததைத் தொடர்ந்து பட்டுப் பாதையிலான வணிகம் முன்னேறியதும், ஏற்கனவே வளமான நகராயிருந்த புகாரா மிகச் சிறந்த வணிகச் சந்தையாக மாறியது. பொ.மு. 350 கள் வரையில் அங்கு நடந்த பட்டு வணிகம் புகாராவின் மக்கட்டொகையைப் பெரிதும் கூடிச் செல்ல வைத்தது. குசான் பேரரசின் வீழ்ச்சியின் பின்னர் மொங்கோலியாவின் உவார் இனத்தினரின் ஆளுகையின் கீழ் புகாரா நகரம் வந்ததும் அதன் சிறப்புக் குன்றத் தொடங்கியது.

அரபியராற் கைப்பற்றப்படுவதற்கு முன்னர், சாசானியப் பேரரசின் கீழ் வாழ்ந்த ஆயினே மானீ, கிழக்கத்திய அசீரியத் திருச்சபை ஆகிய இரு சமயங்களினதும் அரணாக புகாரா விளங்கியது. ஏழாம் நூற்றாண்டின் பிற்பகுதி அல்லது எட்டாம் நூற்றாண்டின் முற்பகுதியைச் சேர்ந்த கிறித்தவ சமயச் சின்னங்களைக் கொண்ட ஏராளமான நாணயங்கள் புகாராவினுள்ளும் அதனைச் சூழவும் கண்டெடுக்கப்பட்டுள்ளன. ஏராளமான நாணயங்களில் சிலுவை போன்ற கிறித்தவ சமயச் சின்னங்கள் காணப்படுகின்றமை காரணமாக, அக்காலத்திய ஆட்சியாளர் கிறித்தவ சமயத்தைப் பின்பற்றியிருக்கலாம் என்ற கருத்தும் சிலரிடையே நிலவுகிறது. நடு ஆசியாவில் வேறெங்கும் காணப்படாதளவு மிகப் பெரும் எண்ணிக்கையிலான சிலுவைச் சின்னங்கள் கொண்ட நாணயங்கள் புகாராவிலேயே கண்டெடுக்கப்பட்டுள்ளன.

பொ.கா. 650 இல் இஸ்லாமியப் படைகள் வந்த போது, பல்லின, பல் சமயக் கூட்டு மக்களைக் கொண்ட நகரமாக புகாரா இருந்தது. இஸ்லாமியக் கலீபகத்தின் ஆட்சியின் கீழ் ஒரு நூற்றாண்டு கழிந்துவிட்ட நிலையிலும் கூட, புகாரா நகரத்தாரிற் பலரும் இஸ்லாத்திற்கு மாறாமல், தங்களது பழைய சமயங்களிலேயே இருந்தனர். நடு ஆசியாவில் மைய அரசொன்று இல்லாதிருந்தமையினால் எந்தவொரு சண்டையிலும் அரபியரால் மிக எளிதாகவே வெற்றி பெற முடிந்ததெனினும் அவர்களால் நடு ஆசிய ஆட்சிப் பகுதியைக் கட்டுப்பாட்டில் வைத்திருக்க முடியவில்லை. உண்மையில், சுகுதியக் கூட்டமைப்பின் ஏனைய சிற்றரசுகளைப் போலவே, புகாராவும் தாங் பேரரசுக்கு எதிராக இஸ்லாமியக் கலீபகத்தின் உதவியைப் பெற்றிருந்தனர். எவ்வாறெனினும், பொ.கா. 751 இல் தலாசுப் போர் நிகழும் வரையில் அரபிகள் உண்மையில் புகாராவை முழுமையாகக் கைப்பற்றியிருக்கவில்லை. அக்காலப் பகுதியில் புகாராவின் மிகச் செல்வாக்கான சமயமாக இஸ்லாம் மாறியது. இப்போது வரைக்கும் இஸ்லாமே புகாராவின் மிகச் செல்வாக்கான சமயமாகத் திகழ்கிறது.

நர்சகி தன்னுடைய "புகாரா வரலாறு" (பொ.கா. 943-44 நிறைவு செய்யப்பட்டது) என்ற நூலிற் பின்வருமாறு குறிப்பிடுகிறார்: .
தலாசுப் போர் நிகழ்ந்ததிலிருந்து ஒரு நூற்றாண்டு காலத்தினுள் இஸ்லாம் மெள்ள மெள்ள புகாராவினுள் வேரூன்றியது. பொ.கா. 850 இற்சாமானியப் பேரரசின் தலைநகரமாக புகாரா மாறியது. அக்காலப் பகுதியிலேயே அரபு ஆதிக்கத்திலிருந்த புகாராவிற் பாரசீக மொழியும் பண்பாடும் மீண்டும் தழைத்தோங்கின. சாமானியப் பேரரசின் ஆளுகையிலிருந்த போது, அதன் பெருமையைப் பொறுத்தவரையில் பக்தாத் நகருக்குப் போட்டி நகரமாக புகாரா விளங்கியது. அரபு மொழிக்கு மிக்க சங்கை செய்திருந்த அதேவேளை, பூயி மரபினர் மற்றும் சபாரிய மரபினர் ஆகியோரின் ஆட்சிக் காலங்களைவிட மிகக் கூடியளவிற் பாரசீக மொழியையும் பண்பாட்டையும் மீளத் தழைத்தோங்கச் செய்வதில் சாமானியர் பெரும் பங்காற்றினரென அறிஞர்கள் குறிப்பிடுகின்றனர். "இங்கே இப்பகுதியின் மொழி பாரசீகமாகும். இதன் ஆட்சியாளர் பாரசீக மன்னர்களே." எனச் சாமானிய ஆட்சியாளர் கூறியதாகப் புகழ் மிக்க கூற்றொன்று உள்ளது.

சாமானிய அரசின் பொற்காலத்தில் இஸ்லாமிய உலகில் மட்டுமல்லாது அக்காலத்தில் முழு உலகிலுமே மிகச் சிறந்த அறிவியற் களமாக புகாரா நகரம் மிளிர்ந்தது. குறிப்பிடத் தக்க அறிஞர்கள் பலரும் இந்நகரிலேயே தமது ஆக்கங்களை அமைத்தனர். முகம்மது அல்-புகாரி எனவழைக்கப்படும் தலைசிறந்த ஹதீஸ் கலை அறிஞரும் இந்நகரிற் பிறந்தவரே. அவரது ஹதீஸ் தொகுப்பே இஸ்லாமிய உலகில் இன்று வரையும் மிகவும் போற்றப்படும் ஒன்றாகத் திகழ்கிறது. அவரது காலப் பகுதியில், புகாரா நகரம் நடு ஆசியாவின் மிகப் பெரும் நகரமாகவும் குர்துபா, கெய்ரோ, பக்தாத் போன்ற பெருநகரங்களைப் போன்று 300,000 பேருக்கு மேற்பட்ட மக்கட்டொகையையும் கொண்டிருந்தது. இந்நகரம் நக்சபந்திய்யா தரீக்கா போன்ற பல்வேறு சூபிய வழிமுறையினரினதும் சிறப்புக்குரிய இடமாகவும் காணப்பட்டது. பொ.கா. 999 இல், சாமானியரிடமிருந்த புகாராவின் ஆட்சி துருக்கிய இனத்தவரான கராகான் மரபினரின் கைகளுக்கு வந்தது. அதன் பின்னர் புகாரா நகரம் குவாரசம் பேரரசின் கீழ் வந்தது. குவாரசம் மரபினரே மொங்கோலியத் தூதரைக் கொலை செய்து அவர்களின் பகையைத் தேடிக் கொண்டோராவர். 1220 ஆம் ஆண்டில், அதன் காரணமாகப் படையெடுத்து வந்த மொங்கோலியப் பேரரசன் செங்கிசு கான் இந்நகரைத் தரைமட்டமாக்கினான். அதன் பின்னர் மீண்டும் மெதுவாகத் தளிர்த்த இந்நகரம் சகதாயி கானரசு, தைமூரியப் பேரரசு என்பவற்றின் பகுதியாக விளங்கியது.

சுகுது ஆற்றிற் தொடங்கி புகாராவின் தோட்டங்களுக்கும் சமவெளிகளுக்கும் நீர் வழங்கிய முதன்மையான ஓடைகளையும் கால்வாய்களையும் பற்றி இப்னு ஹௌக்கல் என்பவர் விபரமாக எழுதியுள்ளார்.

பொ.கா. 1005 இல், கராகானிய மரபினரின் துருக்கிய அரசினுள் புகாரா உள்வாங்கப்பட்டது. இஸ்லாமிய உலகின் மிக அழகிய மினாராக்களுள் ஒன்றான கல்யாண் மினாராவைக் கராகான் ஆட்சியாளர் அர்சலான் கான் கட்டுவித்தார்.

கித்தான் என்னும் நாடோடிக் கூட்டத்துக்கு எதிராகப் போரிடுவதற்காக சீனாவின் சொங் மரபினர் புகாராவின் முஸ்லிம் கூலிப்படையினரை வரவழைத்தனர். 1070 இல், வடகிழக்கிலிருந்த லியாவோ பேரரசுக்கு எதிராகப் போராடுவதற்கும் போரினால் அழிவுற்ற பகுதிகளில் மீண்டும் குடியிருப்புக்களை ஏற்படுத்துவதற்குமென சொங் பேரரசர் சென்சொங் 5,300 முஸ்லிம் ஆண்களை புகாராவிலிருந்து சென்று சீனாவிற் குடியேறுமாறு வேண்டி நின்றார். லியாவோ பேரரசுக்கெதிரான தனது போர் நடவடிக்கைகளில் உதவுவதற்கு சொங் பேரரசர் அக்கூலிப்படையினரைப் பயன்படுத்திக் கொண்டார். பிற்காலத்தில் அவ்வாட்கள் சொங் தலைநகரமான கைபெங்கிற்கும் யெஞ்சிங்கிற்கும் (தற்கால பெய்ஜிங்) இடையிற் குடியேறினர். 1080 இற் சீனாவின் வடக்கு மற்றும் வடகிழக்கு மாகாணங்களில் 10,000 இற்கு மேற்பட்ட முஸ்லிம்கள் அழைக்கப்பட்டுக் குடியமர்த்தப்பட்டனர். அவர்கள் சீன மொழியில் சையிது "சோபையர்" என அழைக்கப்பட்ட அப்போதைய புகாராவின் அமீரின் தலைமையிற் சென்று குடியேறினர். அவரே சீனாவில் இஸ்லாத்தின் "தந்தை" எனவழைக்கப்படுகிறார். இஸ்லாத்துக்குச் சீனாவின் தாங் மற்றும் சொங் அரசுகள் வழங்கிய பெயர் சீன மொழியில் "தஷி ஃபா" ("அரபியரின் சட்டம்") என்பதாகும். ஆனால் அவர் "ஹுயிஹுயி ஜியாவோ" ("ஹுயிஹுயியினரின் சமயம்") எனப்படும் புதிய பெயரை இஸ்லாத்துக்கு வழங்கினார்.

13 ஆம் நூற்றாண்டின் தொடக்கத்தில் இது குவாரசம்சா முகம்மது (1200–1220) என்பவற்றாற் கைப்பற்றப்பட்டது.

இது 16 ஆம் - 18 ஆம் நூற்றாண்டுகளில் நிலவிய ஒரு நிலப்பண்ணை முறை அரசாகும். அவ்வரசு "புகாரா கானரசு" எனப் பெயர் பெறக் காரணம் சைபானியர் அரசு (1500–1598) புகாராவுக்கு மாறியதனாலாகும். அதன் கடைசி சைபானிய ஆட்சியாளரான இரண்டாம் அப்துல்லாஹ் கான் (ஆ. 1577–1598) என்பவரது காலத்திலேயே மிகப் பெரும் பரப்பளவையும் புகழையும் கொண்டிருந்தது. 1740 இல் அது நாதிர் ஷாவினால் வெற்றி கொள்ளப்பட்டது. அவரது இறப்பின் பின்னர், 1747 இல், உசுபேக்கிய அமீர் குதாயர்-பீ என்பவரின் வழித்தோன்றல்களால் அது "அத்தாலீக்கு" எனப்படும் அமைச்சுப் பதவிகளினூடாக ஆட்சி செய்யப்பட்டது. 1785 இல் அவரது வழித்தோன்றலான "ஷா முராத்" என்பவர் மங்கீத்து மரபினர் எனப்படும் அக்குடும்பத்தின் மரபுவழி ஆட்சியை முறை செய்த பின்னர், கானரசு புகாரா அமீரகமாக மாறியது.

உருசியப் பேரரசுக்கும் பிரித்தானியப் பேரரசுக்கும் இடையிலான பெரும் ஆதிக்கப் போட்டியின் போது, புகாரா மிக முக்கிய பங்கு வகித்தது. சார்ளசு இசுட்டொடார்த்து, ஆர்த்தர் கொனொல்லி ஆகியோர் புகாராவின் சுல்தானாற் கைது செய்யப்பட்டுச் சிறிது காலத்தின் பின்னர் கோட்டைக்கு வெளியிற் சிரச்சேதம் செய்யப்பட்டனர். 1845 இல் அவர்களைத் தேடிச் சென்ற யோசேப்பு வுல்பு என்பவர் ஒருவாறு அத்தண்டனையிலிருந்து தப்பிவிட்டார். கடைசியாக புகாரா அமீரகம் உருசியப் பேரரசின் கீழ்ப்பட்ட நாடாக இணைத்துக்கொள்ளப்பட்டது.

19 ஆம் நூற்றாண்டிலும் கூட, நடு ஆசியப் பகுதியின் மிக முக்கியமான சமய, பண்பாட்டுக் கூடலாக புகாரா விளங்கியது. 1834 இற் பிரெஞ்சுகீழைநாட்டியலாளர் ழான் யக்குயசு பியேர் டெசுமைசன்சு என்பவர் ஒரு முஸ்லிம் வணிகர் போன்று நாடகமாடி அங்குச் சென்றார். 

புகாராவின் கடைசி அமீர் முகம்மது ஆலிம் கான் (1880–1944) ஆவார். கசுவீன் ஊடறுப்புத் தண்டவாளம் 19 ஆம் நூற்றாண்டின் பிற்பகுதியில் அமைக்கப்பட்டது. புகாராவுக்கு மிக அண்மித்த தொடருந்து நிலையம் அங்கிருந்து பனிரெண்டு மைல் தொலைவிலுள்ள காகன் எனுமிடத்தில் இருந்த போதிலும், அமீரின் சொந்தத் தேவைக்கென ஒரு தனியான தண்டவாளம் புகாராவை அடையும் வண்ணம் காணப்பட்டது.

1920 முதல் 1925 வரை புகாரா மக்கள் சோவியத் குடியரசு காணப்பட்டது. 1925 இல் அது உசுபெக் சோவியத் சமவுடைமைக் குடியரசுடன் இணைக்கப்பட்டது. மொஸ்கோ நகரில் உள்ள பிரித்தானியத் தூதரகத்திற் கடமையாற்றிய இளம் இராசதந்திரி பிட்சுரோயி மக்லியன் என்பார் 1938 ஆம் ஆண்டு புகாரா நகருக்கு அடிக்கடி பயணித்ததுடன், புகாராவின் புகழ் மிக்க இடங்களைப் பார்வையிடுவதிலும் இந்நகரின் பூங்காக்களிற் படுத்துறங்குவதிலும் இன்பம் கண்டார். அவர் புகாராவைச் சிறந்த கட்டிடக் கலையைக் கொண்ட புனிதமிக்க நகரம் என்றே குறிப்பிடுகிறார்.


</doc>
<doc id="148557" url="https://ta.wikipedia.org/wiki?curid=148557" title="சமநிலையில்லா சட்டங்கள்">
சமநிலையில்லா சட்டங்கள்

சமநிலையில்லாச் சட்டங்கள் ("Uneven Bars") அல்லது ஒரு சீரில்லா சட்டங்கள் ("asymmetric bars") ஓர் கலைநய சீருடற் பயிற்சி கருவியாகும். இதனை பெண் சீருடற் பயிற்சியாளர்கள் மட்டுமே பயன்படுத்துவர். இதன் சட்டகம் எஃகினால் ஆனது. சட்டங்கள் கண்ணாடியிழைகளால் ஆக்கப்பட்டு மரப் பூச்சு கொடுக்கப்பட்டிருக்கும்; அரிதாக மரத்தினாலும் செய்யப்பட்டிருக்கும். சீருடற் பயிற்சிகளில் மதிப்பெண் இடும்போது இந்த நிகழ்ச்சிக்கு ஆங்கிலச் சுருக்கமாக UB அல்லது AB, கொடுக்கப்படுகிறது. இரு சட்டங்களும் வெவ்வேறு உயரங்களில் அமைக்கப்பட்டிருப்பதால் ஒன்றிலிருந்து மற்றொன்றிற்கு தாவுவதற்கு எளிதாக உள்ளது. 

பன்னாட்டு சீருடற்பயிற்சி போட்டிகளில் பயன்படுத்தப்படும் சமநிலையில்லாச் சட்டங்கள் பன்னாட்டு சீருடற்பயிற்சிகள் கூட்டமைப்பு (FIG) வரையறுக்கும் விவரக்கூற்றுகள் மற்றும் வழிகாட்டுதல்களுக்கேற்ப அமைந்திருக்க வேண்டும். 

தங்கள் பயிற்சிகளுக்கு சீருடற்பயிற்சியாளர்கள் பெரும்பாலும் ஒரு சட்டத்தையே பயன்படுத்துவர்; பாதுகாப்புக்காகவும் எளிதான கவனப்படுத்தலுக்காகவும் இவ்வாறு பயில்கின்றனர்.
பன்னாட்டு சீருடற்பயிற்சிகள் கூட்டமைப்பு வெளியிட்டுள்ள "கருவி அளவைகள்" சிற்றேட்டின்படி:




</doc>
<doc id="148560" url="https://ta.wikipedia.org/wiki?curid=148560" title="கிடைச் சட்டம் (சீருடற்பயிற்சி)">
கிடைச் சட்டம் (சீருடற்பயிற்சி)

கிடைச் சட்டம் (Horizontal Bar) அல்லது உத்தரம் (High Bar) ஆண் சீருடற்பயிற்சியாளர்களால் கலைநய சீருடற்பயிற்சிகளில் பயன்படுத்தப்படும் ஓர் கருவியாகும். இது வழைமையாக விளையாட்டுத் தரைக்கு மேலாகவும் இணையாகவும் கம்பிவடங்களாலும் வளையாத செங்குத்து தாங்கிகளாலும் நிலைநிறுத்தப்பட்டுள்ள ஓர் உருளைவடிவ மாழையாலான (பொதுவாக எஃகு) சட்டம் ஆகும். இதில் விளையாடுபவர்கள் தோல்பொருளாலான பிடிப்புகளைப் பயன்படுத்துவர். தற்போதைய உயர்நிலை போட்டிகளில் பெண்களின் சமநிலையில்லாச் சட்டங்கள் மற்றும் ஆண்களின் இணைச் சட்டங்கள் கருவிகளைப் போலவே சற்றே நெகிழ்வான கண்ணாடியிழைச் சட்டத்தை பயன்படுத்துகின்றனர். 



</doc>
<doc id="148571" url="https://ta.wikipedia.org/wiki?curid=148571" title="அடுக்கேற்றம்">
அடுக்கேற்றம்

அடுக்கேற்றம் (Exponentiation) என்பது ஒரு கணிதச் செய்கை. இதை "b" என்று குறிப்பது வழக்கம். இதில், "b" என்பதை அடி எனவும், "n" ஐ "அடுக்கு" அல்லது "படி" எனவும் அழைப்பர். "n" நேர் முழு எண்ணாக இருக்கும்போது, அடுக்கேற்றம், "b" ஐ "n" தடவைகள் தொடர்ச்சியாகப் பெருக்குவதாக இருக்கும்.

"அடுக்கு" பொதுவாக "அடி"யின் வலப்பக்கத்தில் மேலெழுத்தாகக் குறிக்கப்படும். "b" என்னும் அடுக்கேற்றத்தை "b" இன் "n" ஆவது அடுக்கு என்றோ, "b" இன் "n" ஆம் படி என்றோ வாசிப்பது வழக்கம். சில அடுக்கேற்றங்களைச் சில சமயங்களில் அவற்றுக்கேயுரிய தனியான சொற்களால் குறிப்பிடுவர். எடுத்துக்காட்டாக "b" என்பதை "b" இன் வர்க்கம் எனவும், "b" என்பதை "b" இன் கனம் எனவும் வாசிப்பதுண்டு.


</doc>
<doc id="148573" url="https://ta.wikipedia.org/wiki?curid=148573" title="அண்ணாமலையார் வெண்பா">
அண்ணாமலையார் வெண்பா

அண்ணாமலையார் வெண்பா என்னும் நூல் குரு நமசிவாயர் என்பவரால் பாடப்பட்டது. இந்தப் புலவர் 16ஆம் நூற்றாண்டில் வாழ்ந்தவர். 

குரு நமசிவாயரின் ஆசிரியர் ‘குகை நமசிவாயர்’. இவரது பெயரை இந்த நூல் 10 வெண்பாக்களில் வைத்துப் பாடிப் போற்றியுள்ளது.

இந்த நூலில் 100 வெண்பாக்களும், காப்பு வெண்பா ஒன்றும், நூற்பயன் கூறும் வெண்பா ஒன்றும் உள்ளது. ஒவ்வொரு வெண்பாவும் ‘அண்ணாமலை’ என்னும் முடிவினைக் கொண்டுள்ளது. நூற்பயன் கூறும் இதன் நூற்பா இந்த நூலின் பெயரை ‘அண்ணாமலை மாலை’ எனக் குறிப்பிடுகிறது.

திருவண்ணாமலையில் எழுந்தருளியுள்ள சிவபெருமானின் அருளையும் ஆற்றல்களையும் இந்த நூல் போற்றுகிறது. அவற்றுள் சில.
தில்லை, காசி, ஆரூர், மதுரை, நெல்லை ஆகிய கோயில்களைப் போற்றியுள்ளார். 



</doc>
<doc id="148574" url="https://ta.wikipedia.org/wiki?curid=148574" title="இணை ஒலிம்பிக் விளையாட்டுக்கள்">
இணை ஒலிம்பிக் விளையாட்டுக்கள்

இணை ஒலிம்பிக் விளையாட்டுக்கள் அல்லது மாற்றுத் திறனாளர் ஒலிம்பிக் விளையாட்டுக்கள் ("Paralympic Games") உடல் குறைபாடுள்ள விளையாட்டு வீரர்கள் பங்கேற்கும் முதன்மையான பன்னாட்டு பல் விளையாட்டு போட்டிகள் ஆகும்; இதில் உடலியக்கக் குறைபாடுகள் உள்ளோர், உறுப்பு நீக்கப்பட்டோர், கண் பார்வை குறைவுள்ளோர், மற்றும் பெருமூளை வாதம் உள்ளோர் பங்கேற்கின்றனர். இந்தப் போட்டிகள் குளிர்காலத்திலும் கோடைக்காலத்திலும் தொடர்புடைய ஒலிம்பிக் விளையாட்டுக்கள் நடந்த பின்னர் அதன் தொடர்ச்சியாக நடத்தப்படுகிறது. இந்தப் போட்டிகளை பன்னாட்டு இணை ஒலிம்பிக் குழு (IPC) கட்டுப்படுத்தி ஒழுங்குபடுத்துகிறது.

இணை ஒலிம்பிக் விளையாட்டுக்களின் துவக்கம் 1948ஆம் ஆண்டு பிரித்தானிய இரண்டாம் உலகப் போர் முதுவர்களின் சிறு சந்திப்பில் நிகழ்ந்தது. படிப்படியாக முன்னேறி இருபத்தொன்றாம் நூற்றாண்டின் மிகப்பெரும் பன்னாட்டு விளையாட்டுப் போட்டிகளில் ஒன்றாகத் திகழ்கிறது. மாற்றுத் திறன் விளையாட்டாளர்கள் வழமையான விளையாட்டு வீரர்களுக்குச் சமமாக விளங்க பாடுபட்டாலும் இருவருக்குமிடையே மிகுந்த நிதியளிப்பு வேறுபாடு உள்ளது. சில விளையாட்டுத் துறைகளில் , காட்டாக தட கள விளையாட்டுக்கள், மாற்றுத் திறனாளிகளை வழைமையான விளையாட்டாளர்களுடன் போட்டியிட மிகுந்த தயக்கம் உள்ளது. இருப்பினும் சில மாற்றுத் திறனாளிகள் ஒலிம்பிக் விளையாட்டுக்களில் பங்கெடுத்துள்ளனர்.

இணை ஒலிம்பிக் விளையாட்டுக்கள் உடற்குறை உள்ளவர்களுக்காக ஒலிம்பிக் விளையாட்டுக்களுடன் இணையாக நடத்தப்படுகின்றன;பன்னாட்டு ஒலிம்பிக் குழுவால் அங்கீகரிக்கப்பட்ட உலக சிறப்பு ஒலிம்பிக் விளையாட்டுக்கள் அறிவுத் திறன் குறைபாடு உள்ளவர்களையும் கேள்குறை ஒலிம்பிக் விளையாட்டுக்கள் கேட்கவியலாத விளையாட்டாளர்களையும் சேர்த்துக் கொள்கின்றன.

மாற்றுத் திறனாளிகளின் பரந்த வகைகளைக் கணக்கில் கொண்டு பல பகுப்புகளில் போட்டியாளர்கள் பங்கேற்கின்றனர். அனுமதிக்கப்பட்ட பகுப்புகளாக ஆறு பரந்த பகுப்புகளில் போட்டியாளர்கள் வகைப்படுத்தப்படுகின்றனர்: உறுப்பிழந்தோர், பெருமூளை வாதம், அறிவுத்திறன் குறைபாடு, சக்கரநாற்காலி, பார்வைக் குறைபாடு, மற்றும் "லெ ஆதெர்சு " (Les Autres, பொருள் "பிறர்" - இந்த ஐந்து பகுப்புகளில் அடங்காதவர்கள்; இவர்களில் குள்ளத் தன்மை, தண்டுவட மரப்பு நோய், மற்றும் பிறவிக் குறைபாடு உள்ளோர் அடங்குவர்). இந்தப் பகுப்புகள் மேலும் பல வகைபாடுகளாகப் பிரிக்கப்படுகின்றன; இவை விளையாட்டைப் பொறுத்தவை. இத்தகைய வகைப்பாடுகளை ஒட்டி பல போட்டியாளர்கள் தங்கள் குறைபாடுகளை மிகைப்படுத்தி ஏமாற்றுவதாக சர்ச்சைகள் எழுந்துள்ளன; தவிர மற்ற விளையாட்டுப் போட்டிகளைப் போலவே இதிலும் செயல்திறனை மேம்படுத்தும் மருந்துகளைப் பயன்படுத்தும் சர்ச்சைகளும் உண்டு.




</doc>
<doc id="148586" url="https://ta.wikipedia.org/wiki?curid=148586" title="புங்கணூர் பசு">
புங்கணூர் பசு

புங்கணூர் பசு, ஒரு வகையான பசு இனமாகும். இப்பசுவின் பிறப்பிடம் சித்தூர் மாவட்டம், ஆந்திரப் பிரதேச மாநிலம் ஆகும். இந்த வகைப் பசுவின் பால் அதிக கொழுப்புச் சத்துக் கொண்டது. இதன் பாலில் அதிக மருத்துவ குணம் உள்ளதாக நம்பப்படுகிறது. பொதுவாகப் பசும்பாலில் 3.5 முதல் 4 சதவீதம் வரையான கொழுப்புச் சத்துதான் இருக்கும். ஆனால் இந்தப் புங்கணூர் பசுவின் பால் எருமைப் பாலைப் போல் 8 % கொழுப்புச் சத்தைக் கொண்டுள்ளது. 

புங்கணூர் பசுக்கள் வெள்ளை மற்றும் சாம்பல் நிறங்களில் காணப்படுகின்றன. இதன் சராசரி உயரம் 70 - 90 செ.மீ ஆகும். இதன் எடை 115-200 கிலோ ஆகும். இது ஒரு நாளைக்கு சராசரியாக 3 முதல் 5 லிட்டர் பால் தரவல்லது. இது ஒரு நாளுக்கு 5 கிலோ தீவனம் சாப்பிடும்.



</doc>
<doc id="148591" url="https://ta.wikipedia.org/wiki?curid=148591" title="உள்துறை அமைச்சகம் (இந்தியா)">
உள்துறை அமைச்சகம் (இந்தியா)

உள்துறை அமைச்சகம் (Ministry of Home Affairs) என்பது நாட்டின் உள்விவகாரங்களைக் கவனிக்கும் இந்திய அரசின் அமைச்சகங்களுள் ஒன்றாகும். இவ்வமைச்சகத்தின் பணிகள் பல்வேறாகயிருந்தாலும் முக்கியமாக உள்நாட்டின் பாதுகாப்பையும், உள்நாட்டுக் கொள்கையையும் உறுதிசெய்வதாகும். மாநில அரசியல் அமைப்பு உரிமைகளுக்குட்பட்டு மனிதவளம், நிதி உதவி மற்றும் ஆலோசனைகளை மாநிலங்களுக்கு வழங்குகிறது. இதன் தலைவர் உள்துறை அமைச்சர் எனப்படுவார். உள்துறை இணை அமைச்சர்களும், இந்தியக் குடியியல் அதிகாரிகளான செயலர்களும் இவ்வமைச்சகத்தில் செயல்படுகிறார்கள்.

உறுதியான மற்றும் வளமான நாடாக இந்தியா வளர, நாட்டின் அமைதியும், ஒற்றுமையும் கருத்தில் கொண்டு இவ்வமைச்சகம் கீழ் கண்ட நோக்கங்களைக் கொண்டுள்ளது:

இந்திய அரசு (வணிக ஒதுக்கீடு) விதி, 1961ன் படி இவ்வமைச்சகம் கீழ்கண்ட துறைகளாக பிரிக்கப்பட்டுள்ளது.

நாட்டின் நிர்வாகம் மற்றும் கண்காணிப்புப் பணிகள், அமைச்சகத்தின் பிற பிரிவுகளின் பணிகளைத் தீர்மானித்தல், தகவல் உரிமைச் சட்டம் 2005ன் படி தகவல்களை கண்காணித்தல் ஆகியவை இதன் பணிகளாகும். மேலும், அரசியல் அதிகார அட்டவணை, பத்ம விருதுகள், வீர விருதுகள், ஜீவன் ரக்ஷா படக் விருதுகள், தேசியக் கொடி, தேசியச் சின்னம், மாநிலங்களின் சின்னம் மற்றும் செயலாளர்களின் பாதுகாப்பு அமைப்புகள் ஆகியவற்றையும் தீர்மானிக்கிறது.

நாட்டின் நிர்வாகம், இராசதந்திரம், பாதுகாப்பு, புலனாய்வு, சட்டம், ஒழுங்குமுறை மற்றும் நிதி முகமைகள் ஆகியவற்றை ஒருங்கிணைத்து, சர்வதேச எல்லைகள், உள்கட்டமைப்புகள், எல்லைப்பகுதி மேம்பாடுகள், கடலோரப் பாதுகாப்பு மற்றும் பல்நோக்கு தேசிய அடையாள அட்டைகள் ஆகியவற்றை செய்துமுடிக்கிறது.

ஆளுநர் நியமனம், புதிய மாநிலம் உருவாக்கல், பாராளுமன்ற பிரதிநிதிகள், மாநிலங்களுக்கிடையேயான எல்லைப் பகிர்வு, மாநிலத்தின் குற்ற சூழல்கள் மேற்பார்வை, மாநிலத்தில் குடியரசு ஆட்சியை அமலாக்கல், குற்றம் மற்றும் குற்றவியல் கண்காணிப்பு வலையமைப்பு முறை போன்ற மத்திய மாநில அரசு விவகாரங்களிலை கையாளுகிறது.

பாராளுமன்ற விவகாரங்கள், பொது புகார்கள்(public grievances), அமைச்சகத்தின் ஆண்டுச் சுற்றறிக்கைகள், அமைச்சகத்தின் ஆண்டுத் திட்டங்கள், பதிவு நினைவாற்றல் அட்டவணை, உளமைச்சக வேலை தரவுகள் போன்றவற்றில் அமைச்சகத்தின் ஒருங்கிணைப்பை பேணுகிறது.

இயற்கை(பஞ்சம், தொற்று நோய்கள் உட்பட) மற்றும் மனிதப் பேரழிவுகளால் ஏற்பட்ட பாதிப்புகளை சரி செய்து நிவாரணங்கள் வழங்குவது தன் பொறுப்பாகும். மற்றும் சட்டம், கொள்கை, தடுப்பு, கட்டமைப்பு, மட்டுப்படுத்தல் போன்றவைகள் மூலம் மறுவாழ்விற்கு துணை புரிகிறது.

ஒருங்கிணைந்த நிதித் திட்டத்தின் படி அமைச்சகத்தின் வரவுசெலவுகளை ஒழுங்குபடுத்தி, கட்டுப்படுத்தி நிர்வகிக்கிறது.

நுழைவு சீட்டு, குடியேற்றம், குடியுரிமை, இந்திய வெளிநாட்டு குடியுரிமை, வெளிநாட்டினர் பங்களிப்பு மற்றும் விருந்தோம்பல் ஏற்பு போன்றவைகளை கையாளுகிறது.

இந்திய சுதந்திரப் போராட்ட வீரர்களின் ஓய்வூதியத் திட்டத்தை வடிவமைத்து செயல்படுத்துகிறது. கிழக்கு மற்றும் மேற்கு பாக்கிஸ்தான், வடக்கு இலங்கை, திபெத் போன்ற நாடுகளிலிருந்து வரும் அகதிகளுக்கு மறுவாழ்வு அளிக்கிறது.

தேசிய ஒற்றுமை மற்றும் சமூக ஒற்றுமை போன்ற விவகாரங்களிலும், மனித உரிமை காப்பதிலும் இப்பிரிவு தலையிடுகிறது.

"உள்நாட்டு பாதுகாப்புப் பிரிவு -1" தேசவிரோத மற்றும் கிளர்ச்சி நடவடிக்கைகள் செய்யும் அமைப்புகள், தீவிரவாத கொள்கை மற்றும் செயல்பாடுகள், பாதுகாப்பு அனுமதிகள், பாக்கிஸ்தானின் ஐ.எஸ்.ஐ மற்றும் அதன் செயலாளர்களின் நடவடிக்கைகள், போதைப் பொருள் கடத்தல் உட்பட உள்நாட்டு சட்ட ஒழுங்கு ஆகியவற்றை கண்காணிக்கிறது.

"உள்நாட்டு பாதுகாப்புப் பிரிவு -2" ஆயுதங்கள், வெடிபொருட்கள், போதைப் பொருள் மற்றும் போதை கட்டுப்பாட்டு செயலகம், தேசிய பாதுகாப்புச் சட்டம் ஆகியவற்றை கையாளும் பிரிவாகும். மேலும் பாராளுமன்ற உறுப்பினர்களின் விவகாரங்கள், சில ஆணையங்களின் விசாரணைகள், குற்றம் சாட்டப்பட்ட மற்றும் சரணடைந்தவர்களின் முடிவு நிலை அகியவற்றையும் புரிகிறது.

அரசியலமைப்புச் சட்டம் 370ன் படி சம்மு காசுமீரின் அரசியல் விவகாரங்கள் மற்றும் தீவிரவாத/இராணுவ பொதுக் கொள்கைகளில் தலையிடுகிறது. மற்றும் பிரதமரின் சிறப்புத் திட்டத்தையும் இம்மாநிலத்தில் அமல்படுத்துகிறது.

இந்திய குற்றவியல் நடைமுறைச் சட்டம், குற்ற நடவடிக்கைகள் நடைமுறைச் சட்டம் மற்றும் ஆணைக்குழு விசாரணைச் சட்டம் ஆகிய சட்டவிசயங்கள் இப்பிரிவைச் சார்ந்ததாகும். குடியரசுத் தலைவரின் தலையீடு, சுதந்திரத்திற்கு முன்னிருந்த அரசியல்வம்ச ஓய்வூதியம், 72ம் சரத்துப்படி கருணை மனுக்கள் போன்ற மாநில சட்ட விவகாரங்களிலும் தலையிடுகிறது.

நக்சலைட்களுக்கு எதிராக 2006 அக்டோபர் 19ல் உருவாக்கப்பட்டப் பிரிவாகும். நக்சலைட்களின் நிலை, பாதிக்கப்பட்ட மாநிலங்களின் எதிர்ப்பு நடவடிக்கைகள், தேவைப்படும் இதர கடை நிலை சட்ட மற்றும் கொள்கைகளை கண்காணிக்கிறது. உரிய அமைச்சகத்தை மேற்பார்வையிட்டு, எதிர்ப்புத் திட்டங்களின் செயல்படுகளை உறுதிபடுத்துகிறது.

இந்திய வடகிழக்கு மாநிலங்களின் சட்ட ஒழுங்கு மற்றும் இதர அமைப்புகளின் தேசவிரோத கலவரங்களைக் கண்காணிக்கிறது.

இந்தியக் காவல் பணியின் கட்டுப்பாட்டு மையமாகவும், குடியரசுத் தலைவரின் காவலர் விருதுகள் மற்றும் வீரதீர விருதுகளின் "காவல்துறை -1 பிரிவு" தலையிடுகிறது.

மத்திய காவல் படையின் பணியாளர்கள் மற்றும் நிதி சார்ந்த விடயங்களும், மத்திய காவல் படையின் செயல்திட்டங்கள், நலஉதவுகள், கொள்கைகள் ஆகியவற்றை "காவல்துறை -2 பிரிவு" நிர்வகிக்கிறது. மத்திய காவல் ஆயுதப் படை இப்பிரிவின் கீழ் செயல்படுகிறது.

இப்பிரிவு மாநிலங்களின் காவல் படை மற்றும் மத்திய காவல் படையின் நவீனமயமாக்கல், மேற்பார்வை, சீர்திருத்தங்கள், கொள்கைகள் ஆகியவற்றைப்புரிகிறது. மேலும் முக்கிய நபர்கள், முக்கிய வரலாற்று தலங்கள், முக்கிய தொழிற்நுட்ப மையங்கள் ஆகியவற்றிற்கு பாதுகாப்பு அளிக்கிறது. 

உள்நாட்டுக் பாதுகாப்புக் கொள்கை, தீவிரவாத எதிர்ப்பிற்கு சர்வதேச ஒத்துழைப்பு, சர்வதேச உடன்படிக்கைகள், இருதரப்பு உதவி ஒப்பந்தங்கள் மற்றும் இதர சார்ந்த கொள்கைகளில் இப்பிரிவு செயல்படுகிறது.

டெல்லி உட்பட இந்திய ஒன்றியப்பகுதிகளின் சட்டம் மற்றும் அரசியல் விசயங்களின் தலையிடுகிறது. மேலும் அருணாச்சல் பிரேதேசம், கோவா, மிசோராம் மற்றும் ஒன்றியப்பகுதிகளின் இந்திய ஆட்சிப் பணி, டெல்லி-அந்தமான் மற்றும் நிக்கோபார் தீவு குடியியல் பணி, டெல்லி-அந்தமான் மற்றும் நிக்கோபார் தீவு காவல் பணி ஆகிய அதிகாரிகளை நிர்வகிக்கிறது. மேலும் ஒன்றியப்பகுதிகளின் குற்றங்கள், சட்ட ஒழுங்குகள் ஆகியவற்றையும் கண்காணிக்கிறது.


</doc>
<doc id="148592" url="https://ta.wikipedia.org/wiki?curid=148592" title="லப்பிரச்கொப்பி">
லப்பிரச்கொப்பி

பையூடுருவி நோக்கி ("laparoscopy", லாப்பரசுக்கொப்பி, பண்டைய கிரேக்கம்: "λαπάρα", லப்பாரா) என்பது ஒரு நவீன தொழில்நுட்ப அறுவைச் சிகிச்சை முறையாகும். இந்த லப்பிரசுக்கொப்பி சத்திரசிகிச்சைச் சிக்கல்கல்கள் எதுவும் இல்லாது எல்லோராலும் விரும்பப்படுவதும் ஏற்றுக்கொள்ளக் கூடியதுமான சிகிச்சை வகையாகும். ஏனெனில் இவ்வகை சத்திரசிகிச்சையின் போது வயிற்றில் பாரிய காயங்கள் எதுவும் ஏற்படுவதில்லை. அதேபோல் வைத்தியசாலையில் நாட்கணக்கில் தங்க வேண்டியதுமில்லை. குறிப்பாக இந்த சிகிச்சை முறையில் பெண்நோயியலில் உள்ள நோய்கள் எல்லாவற்றிற்கும் தீர்வுகள் பெற்றுக்கொள்ள முடியும். இதன் மூலம் பெரிய காய தழும்புகைளை ஏற்படுத்தும் திறந்து செய்யப்படும் பாரம்பரிய சத்திரசிகிச்சைகளைத் தவிர்த்துக் கொள்ளலாம்.

இந்த முறை சத்திரசிகிச்சையின் போது சத்திரசிகிச்சை மேற்கொள்ளும் நோயாளியை முழுமையாக மயக்கமடையச் செய்ய வேண்டும். பின்னர் அவரது தொப்புல் பகுதியை சிறியதொரு துளை போட்டு அதற்கூடாக ஒரு சிறிய குளாய் போன்ற புகைப்படக்கருவியை உட்செலுத்தி பின்னர் அதிலிருந்து இணைப்புகள் எற்படுத்தப்பட்டிருக்கும் தொலைக்காட்சியில் வயிற்றின் நிலவரத்தை பார்க்க முடியும். தொலைக்காட்சியில் வயிற்றுள் தெரியும் படத்தை மையமாக வைத்து, உருவப்படமும் ஏனைய உபகரணங்களையும் உட்செலுத்தி மேற்கொள்ள வேண்டிய சிகிச்சைகளை செய்யக்கோடியதாக உள்ளது. இதற்கான நேரம் சத்திரசிகிச்சை வகையை பொறுத்து 15 நிமிடத்திலிருந்து 45 வரை வேறுபடும். சிகிச்சை முடிவடைந்து உணர்வு திரும்பிய பின் கூடுதலானவர்கள் அதே நாளில் வீடு திரும்பக்கூடியதாக உள்ளது.

</doc>
<doc id="148593" url="https://ta.wikipedia.org/wiki?curid=148593" title="பூலாவுடையார் சமணர் படுகை">
பூலாவுடையார் சமணர் படுகை

பூலாவுடையார் சமணர் படுகை என்பது திருநெல்வேலி மாவட்டம் சீவலப்பேரியிலுள்ள சமணர் படுகையாகும். இப்படுகையில் சமண முனிவர்கள் படுப்பதற்கேற்ப கல்லில் படுக்கை செய்யப்பட்டுளது. மழை பெய்யும் போது மழைநீர் சமண முனிவர்கள் மேல் படாமல் இருக்க அதில் காடிகள் வெட்டப்பட்டுள்ளன. மேலும் இதில் தமிழ் பிராமி எழுத்துக்களில் பொறிக்கப்பட்டுள்ள கல்வெட்டு ஒன்று காணப்படுகிறது.

இப்படுகையில் காணப்படும் கல்வெட்டில் வெண் காசிபன் கொடுபித கல் கஞ்சனம் என்று தமிழ் பிராமி எழுத்துக்களில் பொறிக்கப்பட்டுளது. இதன் எழுத்துக்களைக் கொண்டு இதன் காலம் கி.மு. இரண்டாம் நூற்றாண்டு என நிறுவியுள்ளனர்.

தமிழக அரசு வெளியிட்ட பன்னிரெண்டாம் நிதியறிக்கையில் இந்த படுகையையும் சேர்த்து மொத்தம் 40 இடங்களுக்கு 7.8 கோடி ரூபாய் பராமரிப்பு பணம் ஒதுக்கப்பட்டுளது. அதில் இப்படுகைக்கான 2.65 லட்ச ரூபாயும் அடக்கம்.



</doc>
<doc id="148598" url="https://ta.wikipedia.org/wiki?curid=148598" title="செப்பேடு">
செப்பேடு

செப்பேடுகள் என்பவை பழங்காலத்தில் மன்னர்களின் கோவில் தானங்கள், வம்சாவளி
, போர்க்குறிப்புகள், மரபு வழிக்கதைகள் போன்ற நிகழ்வுகளைப் பதிந்து வைப்பதற்குப் பயன்படுத்தப்பட்ட உலோகத் தகடு ஆகும். இவை தற்காலத்தில் பழங்காலத்தைப் பற்றி அறியும் தொல்லியல் சான்றுகளாக இருந்து வருகின்றன. இவற்றில் சென்னை அருங்காட்சியகத்தில் இருக்கும் 280 செப்பேடுகளை படியெடுக்க -முயற்சி எடுக்கப்பட்டுள்ளது.

இயற்கையாக ஓலைச்சுவடிகள் அழிவது போலச் செப்பேடுகள் அழிவது இல்லை. எனவே பண்டைய மக்கள் செப்பேடுகளைப் படிக்கவும் பாதுகாக்கவுமின்றிப் பூமியில் புதைத்து வைத்தனர். மேலும் பல செப்பேடுகள் உருக்கப்பட்டுப் பாத்திரங்களாக மாறின. செம்பின் உபயோகத்துக்காக பல செப்பேடுகள் அழிக்கப்பெற்றன. இவற்றை மீறி சில செப்பேடுகள் தொல்லியல் ஆய்வாளர்களால் கண்டெடுக்கப்பட்டன.

செப்பேடுகள் அவை கிடைத்த இடத்தைக் கொண்டோ அவை இருக்கும் இடத்தைக் கொண்டோ பெயரிடப்படுகின்றன. செப்பேடுகளை அவை கிடைக்கும் இடத்தை மட்டும் வைத்து அவ்விடத்திற்கே உரியது என்று கூறமுடியாது. ஏனெனில் செப்பேடுகளை எடுத்துச் செல்வது எளிமையாக இருப்பதன் காரணமாக ஓரிடத்திற்குரியவை வேறுபட்ட தொலைவான இடங்களில் கூடக் கிடைக்கலாம்.

இந்தியாவில் இதுவரையில் 1561 செப்பேடுங்கள் கண்டுபிடிக்கப்பட்டுள்ளன. அவற்றின் விவரம்:


</doc>
<doc id="148599" url="https://ta.wikipedia.org/wiki?curid=148599" title="தமிழகத் தொல்லியல் அருங்காட்சியகங்கள்">
தமிழகத் தொல்லியல் அருங்காட்சியகங்கள்

தமிழகத்தில் மொத்தம் 14 தொல்லியல் அருங்காட்சியகங்கள் உள்ளன. அவற்றின் விவரம்:



</doc>
<doc id="148603" url="https://ta.wikipedia.org/wiki?curid=148603" title="அணியியல்">
அணியியல்

அணியியல் என்பது ஒரு இயற்றமிழ் இலக்கண நூல் ஆகும். 
இது ஒரு தனி நூலாகவோ, அல்லது ஒரு நூலின் பகுதியாகவோ இருக்கவேண்டும். 

அணியியல் என்னும் பெயரைச் சொல்லி அதிலிருந்து இரண்டு நூறுப்பாக்களை அடியார்க்கு நல்லார் தம் சிலப்பதிகார உரையில் மேற்கோள் காட்டியுள்ளார். 
மேலே கண்ட இரு நூற்பாக்களும் தண்டியலங்காரத்தில் காணப்படுகின்றன. 

12ஆம் நூற்றாண்டு நூலான தண்டியலங்காரம் அடியார்க்கு நல்லார் காலத்துக்கு முந்தியது. அந்நூல் எடுத்தாண்டுள்ள அணியியல் நூற்பாக்கள் தண்டியலங்காரத்துக்கும் முந்தியவை.
தண்டியலகார உரை, யாப்பருங்கல விருத்தியுரை அகிய நூல்களும் ‘அணியியல்’ நூலைக் குறிப்பிடுகின்றன.


</doc>
<doc id="148606" url="https://ta.wikipedia.org/wiki?curid=148606" title="சாகிரா கல்லூரி, கொழும்பு">
சாகிரா கல்லூரி, கொழும்பு

சாஹிரா கல்லூரி ("Zahira College", சாஹிரா கல்லூரி) இலங்கை தலைநகர் கொழும்பில் உள்ள ஒரு முஸ்லிம் ஆண்கள் பாடசாலை ஆகும். இது 1892, ஆகஸ்ட் 22 இல் நிறுவப்பட்டது.

இப்பாடசாலை முக்கியமாக முஸ்லிம்களுக்கு என ஆரம்பிக்கப்பட்டதாயினும், இப்போது இங்கு பல மதத்தவர்களும் ஆங்கிலம், சிங்களம், தமிழ் என மூன்று மொழிகளிலும் ஆரம்ப, மற்றும் இடைநிலைக் கல்வியைப் பெறுகின்றனர். இப்பாடசாலையில் ஆண்டு ஒன்று முதல் 13 வரை வகுப்புகள் நடைபெறுகின்றன.






</doc>
<doc id="148611" url="https://ta.wikipedia.org/wiki?curid=148611" title="தண்டி (வடமொழிப் புலவர்)">
தண்டி (வடமொழிப் புலவர்)

தண்டி என்னும் புலவர் பல்லவர் ஆட்சிக் காலத்தில் காஞ்சிபுரத்தில் வாழ்ந்து வந்தார். இவர் வடமொழியில் ‘தண்டியலங்காரம்’ என்னும் நூலை இயற்றினார். இந்த நூலைத் தழுவித் தமிழில் தண்டியலங்காரம் என்னும் நூல் தோன்றியது. தமிழில் எழுதப்பட்ட இந்த நூலும் தண்டியலங்காரம் என்னும் பெயரைப் பெற்றது. தமிழில் தண்டியலங்காரம் செய்த ஆசிரியர் பெயர் தெரியவில்லை. 

தண்டி எழுதிய வடமொழி நூல்கள் மூன்று


</doc>
<doc id="148619" url="https://ta.wikipedia.org/wiki?curid=148619" title="சாஹிரா கல்லூரி">
சாஹிரா கல்லூரி

சாஹிரா கல்லுரி என்ற பெயரில் உள்ள இலங்கைப் பாடசாலைகள் பின்வருமாறு:



</doc>
<doc id="148625" url="https://ta.wikipedia.org/wiki?curid=148625" title="சமபக்க முக்கோணி">
சமபக்க முக்கோணி

சமபக்க முக்கோணி அல்லது சமபக்க முக்கோணம் ("Equilateral Triangle") என்பது மூன்று பக்கங்களும் சமமாக உள்ள முக்கோணம் ஆகும். எந்தவொரு முக்கோணியினதும் அகக்கோணங்களின் கூட்டுத்தொகையானது 180° ஆக இருக்கும். ஆகவே, எந்தவொரு சமபக்க முக்கோணத்தின் அகக்கோணங்களின் கூட்டுத்தொகையும் 180° ஆகவே இருக்கும்.

சமபக்க முக்கோணியொன்றின் அகக்கோணமொன்று 60° ஆகவும் புறக்கோணமொன்று 120° ஆகவும் இருக்கும்.


சமபக்க முக்கோணத்தின் உயரத்தின் மூலமாக மேலுள்ள வாய்ப்பாடுகள்:


ஒரு சமபக்க முக்கோணத்தின் குத்துக்கோடுகள், பக்கங்களின் நடுக்குத்துக்கோடுகள், கோண இருசமவெட்டிகள், இடைக்கோடுகள் ஒன்றோடொன்று பொருந்தும்.

ஒரு முக்கோணத்தில் வழமையான குறியீடுகள்:
முக்கோணம் "ABC" இன் பக்கங்கள் "a", "b", "c", அரைச்சுற்றளவு "s", பரப்பளவு "T", வெளிவட்ட ஆரங்கள் "r", "r", "r", சுற்றுவட்ட ஆரம் "R" , உள்வட்ட ஆரம் "r" .

கீழே தரப்பட்டுள்ள ஒன்பது வகைகளில் ஏதேனும் ஒன்று உண்மையாக ‘இருந்தால், இருந்தால் மட்டுமே’, ஒரு முக்கோணம் சமபக்க முக்கோணமாக இருக்கும். எனவே இவை ஒவ்வொன்றும் சமபக்க முக்கோணத்தின் தனிப்பட்ட பண்புகளாகும்.







சமபக்க முக்கோணங்களில் (மட்டும்) மூன்று வகை விழுகோடுகள் சமநீளமானவை:


சமபக்க முக்கோணத்தின் ஒவ்வொரு முக்கோண மையங்களும் அம்முக்கோணத்தின் நடுக்கோட்டுச்சந்தியுடன் ஒன்றுபடும். 

ஒரு முக்கோணத்தின் சில முக்கோண மையச்சோடிகள் ஒன்றுபடுகின்றன என்ற கூற்றே அந்த முக்கோணம் சமபக்க முக்கோணமாக இருக்கும் என்பதை உறுதிப்படுத்தப் போதுமான முடிவாக இருக்கும்:



ஒரு முக்கோணத்தின் மூன்று நடுக்கோடுகளும் அம்முக்கோணத்தை ஆறு சிறு முக்கோணங்களாகக் பிரிக்கின்றன.




மோர்லியின் தேற்றம்:

நெப்போலியன் தேற்றம்:

ஒரு முக்கோணத்தின் பக்கங்களின் மீது உட்புறமாகவோ அல்லது வெளிப்புறமாகவோ வரையப்படும் சமபக்க முக்கோணங்களின் மையங்கள் ஒரு சமபக்க முக்கோணத்தை அமைக்கின்றன.

சமச்சுற்றளவுச் சமனிலி:

முக்கோணங்களுக்கான சமச்சுற்றளவுச் சமனிலியின்படி, சமச்சுற்றளவு கொண்ட முக்கோணங்களுக்கும் அதிகபட்ச பரப்பளவுள்ள முக்கோணம் சமபக்க முக்கோணமாகும்.

விவியானியின் தேற்றம்: 

ஒரு சமபக்க முக்கோணத்தின் உட்புறமுள்ள ஒரு புள்ளி "P" யிலிருந்து அம்முக்கோணத்தின் பக்கங்களின் தூரங்கள் "d", "e", "f" எனில்:
இம்முடிவு சமபக்க முக்கோணத்தின் உட்புறத்தேயுள்ள எல்லாப்புள்ளிகளுக்கும் பொருந்தும்.

பாம்ப்யூவின் தேற்றம்:
சமபக்க முக்கோணம் "ABC" இன் தளத்திலமையும் புள்ளி "P" எனில், "PA", "PB", "PC" நீளமுள்ள பக்கங்களைக் கொண்ட ஒரு முக்கோணம் இருக்கும்.

ஆய்லரின் சமனின்மையின்படி, சுற்றுவட்ட ஆரத்திற்கும் உள்வட்ட ஆரத்திற்குமான விகிதம் "R"/"r" ஆனது எல்லா முக்கோணங்களையும்விட சமபக்க முக்கோணத்தில்தான் மிகச்சிறியதாக இருக்கும். சமபக்க முக்கோணத்தில் "R"/"r" = 2 ஆகும்.</math> இன் மதிப்பு மிக அதிகபட்சமானதாக இருக்கும்.

வேறெந்த முக்கோணங்களையும்விட ஒரு சமபக்க முக்கோணத்தில் அதன் பரப்பிற்கும் சுற்றளவின் வர்க்கத்திற்குமுள்ள விகிதம் formula_29 மிகப் பெரியதாக இருக்கும்.

சமச் சுற்றளவுகளும், "A" , "A" பரப்பளவுகளும் கொண்ட இரு பகுதிகளாக ஒரு சமபக்க முக்கோணம் பிரிக்கப்பட்டால் கீழுள்ள முடிவு உண்மையாகும்:

சிக்கலெண் தளத்தில் வரையப்பட்ட ஒரு முக்கோணத்தின் உச்சிகள் "z", "z", "z"; மெய்யெண் அல்லாத ஒன்றின் முப்படி மூலம் formula_31. கீழுள்ள முடிவு உண்மையாக ‘இருந்தால், இருந்தால் மட்டுமே’ அந்த முக்கோணம் சமபக்க முக்கோணமாக இருக்கும்.

ஒரு சமபக்க முக்கோணத்தின் உட்புறமுள்ள ஒரு புள்ளி "P" எனில், இப்புள்ளிக்கும் சமபக்க முக்கோணத்தின் உச்சிகளுக்கும் இடைப்பட்ட தூரங்களின் கூடுதலுக்கும், பக்கங்களிலிருந்து இப்புள்ளியின் தூரங்களின் கூடுதலுக்கும் உள்ள விகிதத்தின் அளவு 2 ஆகும். வேறெந்த முக்கோணத்திலும் விட சமபக்க முக்கோணத்தில் இந்த அளவு மிகக் குறைந்த அளவாகும்.

"ABC" முக்கோணத்தின் தளத்திலமைந்த ஒரு புள்ளி "P". முக்கோணத்தின் உச்சிகள் "A" "B" "C" லிருந்து இப்புள்ளிக்குள்ள தூரங்கள் முறையே "p", "q", "t" எனில்,

ஒரு சமபக்க முக்கோணத்தின் உள்வட்டத்தின் மேலமையும் புள்ளி "P" ; இப்புள்ளிக்கும் சமபக்க முக்கோணத்தின் உச்சிக்கும் இடைப்பட்ட தொலைவுகள் "p", "q", "t" எனில்:

சமபக்க முக்கோணம் "ABC" இன் சுற்றுவட்டத்தின் சிறுவில்லான "BC" இன் மேலமையும் புள்ளி "P" ; முக்கோணத்தின் உச்சிகள் "A" "B" "C" லிருந்து இப்புள்ளிக்குள்ள தூரங்கள் முறையே "p", "q", "t" எனில்:

மேலும் சமபக்க முக்கோணத்தின் BC பக்கத்தின் மீதமையும் புள்ளி D ஆனது, PD = "y", DA = "z" என்றவாறு PA ஐப் பிரிக்குமானால்:

சமபக்க முக்கோணமாக ’இருந்தால், இருந்தால் மட்டுமே’, சமக்குறிக்கு உண்மையாகும் பல முக்கோணச் சமனிலிகள் உள்ளன.

சமபக்க முக்கோணம், அதிகபட்ச சமச்சீர் கொண்ட முக்கோணமாகும். சமபக்க முக்கோணத்திற்கு அதன் மையத்தைப் பொறுத்து, மூன்று எதிரொளிப்பு அச்சுகளும், மூன்று சுழற்சி அச்சுகளும் உள்ளன. சமபக்க முக்கோணத்தின் சமச்சீர் குலமானது வரிசை ஆறு கொண்ட ஒரு இருமுகக் குலமாகும் ("D").

முக்கோணங்களிலேயே, சமபக்க முக்கோணங்களுக்கு மட்டுமே அதன் ஸ்டெயினர் உள்நீள்வட்டம் ஒரு வட்டமாகும், அதாவது அதன் உள்வட்டமாகும்.
பல வெவ்வேறு வடிவவியல் அமைவுகளில் சமபக்க முக்கோணங்கள் காணப்படுகின்றன. எடுத்துக்காட்டாக ஒரு ஒழுங்கு நான்முகியானது நான்கு சமபக்க முக்கோணங்களால் உருவானதாகும்.

கவராயத்தையும் நேர்விளிம்பையும் மட்டும் பயன்படுத்திச் சமபக்க முக்கோணியை வரைய முடியும்.
சமபக்க முக்கோணத்தின் பரப்பளவு காணும் வாய்ப்பாட்டை (formula_41) பித்தாகரசு தேற்றத்தைப் பயன்படுத்தி அல்லது முக்கோணவியல் மூலம் காணலாம்.

பொதுவாக ஒரு முக்கோணத்தின் பரப்பளவு காணும் வாய்ப்பாடு:

செங்குத்துயரத்தால் சமபக்க முக்கோணம் இரு சர்வசம செங்கோண முக்கோணங்களாகப் பிரிக்கப்படுகிறது. அவற்றின் ஒரு தாங்கு பக்கத்தின் நீளம் "a"/2; மற்றொரு தாங்கு பக்கமானது சமபக்க முக்கோணத்தின் செங்குத்துயரம், செம்பக்கத்தின் நீளம் "a".

பித்தாகரசின் தேற்றப்படி, 

எனவே சமபக்க முக்கோணத்தின் செங்குத்துயரம்:

செங்குத்துயரத்தின் மதிப்பை முக்கோணத்தின் பரப்பளவு காணும் வாய்ப்பாட்டில் பதிலிட சமபக்க முக்கோணத்தின் பரப்பளவு:

முக்கோணத்தின் பரப்பளவு காணும் வாய்ப்பாடு:
முக்கோணத்தின் பக்க நீளங்கள் "a" , "b" ; அப்பக்கங்களுக்கு இடைப்பட்ட கோணம் "C" எனில்,

சமபக்க முக்கோணத்தின் ஒரு கோணத்தின் அளவு 60°, பக்க நீளம் "a" என்பதால் சமபக்க முக்கோணத்தின் பரப்பளவு:


</doc>
<doc id="148627" url="https://ta.wikipedia.org/wiki?curid=148627" title="லாச்சென்">
லாச்சென்

லாச்சென் என்பது இந்தியாவின் சிக்கிம் மாநிலத்தில் உள்ள ஒரு சிறு நகரம். இது கடல் மட்டத்தில் இருந்து 2750 மீட்டர் உயரத்தில் உள்ளது. லாச்சென் என்பதற்கு பெரும் கணவாய் என்று பொருள். சிக்கிம் அரசு இந்நகரை சுற்றுலா இடமாக மேம்படுத்தி வருகிறது. குருதோங்மார் ஏரிக்குச் செல்வதற்கு இங்கு தங்கிச் செல்வதே சிறந்த வழி. இவ்வூர் மாநிலத்தலைநகரான கேங்டாக்கில் இருந்து 129 கிலோமீட்டர் தொலைவில் உள்ளது. இச்சாலை குறுகியது சவால் நிறைந்தது. கேங்டாக்கில் இருந்து லாச்செனை அடைய ஆறு மணி நேரம் ஆகும். ஆண்டு தோறும் தாங்கு எனப்படும் யாக் எருமைப் பந்தயம் இங்கு நடைபெறுகிறது.


</doc>
<doc id="148629" url="https://ta.wikipedia.org/wiki?curid=148629" title="புள்ளிமான்">
புள்ளிமான்

புள்ளி மான் இந்தியா, இலங்கை, நேப்பாளம், வங்கதேசம், பூட்டான் ஆகிய நாடுகளின் காட்டுப்பகுதிகளில் வாழும் ஒரு வகை மானினம். இது பாக்கித்தானிலும் சிறு அளவில் காணப்படுகிறது. இந்தியக் காடுகளில் அதிகம் காணப்படும் மானினம் இதுவேயாகும். இது தெலுங்கானாவின் மாநில விலங்காகும்.

இந்தியாவில் தோன்றிய இந்த மானினம், பின்னர் இங்கிருந்து நேபாளம், பூட்டான், இலங்கை உள்ளிட்ட இதர ஆசிய நாடுகளுக்குப் பரவியது. பிறகு இந்த நாடுகளிலிருந்து, இந்த மான்களை தென் ஆப்பிரிக்கா, அமெரிக்கா, அர்ஜென்டினா போன்ற நாடுகளுக்குக் கொண்டுசென்று வளர்க்கத் தொடங்கினர். புல்வெளிகளும், நீர்நிலைகளும் நிறைந்திருக்கிற காடுகளில் புள்ளி மான்கள் அதிக அளவில் காணப்படும். புள்ளி மான்கள் எப்போதும் கூட்டமாகவே சுற்றித் திரியும் "சமூக விலங்கு" ஆகும். புலி, சிங்கம் போன்ற வேட்டை விலங்குகளின் முக்கிய உணவாக இவை இருப்பதால், இவை எப்போதும் எச்சரிக்கை உணர்வுடன் இருக்கும். இரைகொல்லிகளின் நடமாட்டம் இருப்பதாகத் தெரிந்தால், தன் கூட்டத்தையும் சேர்த்துக் காப்பாற்றுவதற்காக, எச்சரிக்கைக் குரலை எழுப்பிவிட்டு இவை ஓடும். இவை மணிக்குச் சுமார் 60 கிலோமீட்டர் வேகத்தில் ஓடக் கூடியன.

இதன் தோல் பழுப்பு நிறத்திலும் வெள்ளைப் புள்ளிகளுடனும் காணப்படும். இதன் காரணமாகவே இது புள்ளிமான் என்றழைக்கப்படுகிறது. இதன் அடிப்பாகம் வெண்ணிறத்தில் இருக்கும். இந்த மான் இனத்தில் ஆண் மான்களுக்கு மட்டுமே கொம்புகள் இருக்கும். இந்த கொம்புகளை ஆண்டுக்கு ஒரு முறை உதிர்க்கும். பொதுவாக மூன்று கிளைகளாகப் பிரிந்திருக்கும் இதன் கொம்பு இரண்டரை அடி நீளம் வரை வளரும். மூன்று அடி உயரம் வரையும் 85 கிலோ எடை வரையும் புள்ளிமான்கள் வளரும். ஆண் மான்கள் பெட்டைகளை விடப் உருவில் பெரிதாக இருக்கும். இது 8 முதல் 14 ஆண்டுகள் வரை வாழும்.


</doc>
<doc id="148631" url="https://ta.wikipedia.org/wiki?curid=148631" title="இம்பா மக்கள்">
இம்பா மக்கள்

இம்பா மக்கள் என்போர் 20,000 முதல் 50,000 எண்ணிக்கையிலான ஓர் ஆப்பிரிக்க இனக்குழு. இவர்கள் வடக்கு நமீபியாப் பகுதியில் உள்ள குனென் பகுதியிலும் குனென் ஆற்றுக்கப்பால் அங்கோலாவிலும் வாழ்கின்றனர். கமன்சாபு என்னுமிடத்தில் அண்மையில் இவர்கள் இரு சிற்றூர்களை அமைத்துள்ளனர். இவை சுற்றுலா இடங்களாக அறியப்படுகிறன்றன. இவர்கள் நாடோடிகள் ஆவர். இவர்கள் ஒட்சிகிம்பா என்னும் மொழியைப் பேசுகின்றனர்.

ஆடு, மாடுகள் வளர்ப்பது இவர்களது முதன்மையான தொழிலாகும். பால் கறத்தல் பெண்களின் பணி. மேலும் குழந்தைகளைப் பராமரிப்பதும் பெண்களின் பணியே. இம்பா மக்கள் மிகக் குறைவான ஆடைகளையே அணிகின்றனர். ஆண்களும் பெண்களும் மேற்சட்டை அணிவதில்லை. விலங்குகளின் தோலினால் ஆன சிறு பாவாடை போன்ற ஆடையையே அணிகின்றனர். இவர்களது வீடு சிறு வட்ட வடிவிலான குடிசை ஆகும்.


</doc>
<doc id="148636" url="https://ta.wikipedia.org/wiki?curid=148636" title="நாடோடி">
நாடோடி

நாடோடிகள் ("nomads") என்போர் நிலையாக ஓரிடத்தில் தங்கி வாழாமல் தொடர்ந்து இடம் விட்டு இடம் பெயர்ந்து வாழும் மக்கள் குழுவினர். உலகெங்கும் மொத்தம் 30 முதல் 40 மில்லியன் வரையிலான நாடோடிகள் இருக்கலாம் என்று கணிக்கப்பட்டுள்ளது.

நாடோடிகள் உலகின் பல பகுதிகளிலும் உள்ளனர் எனினும் நன்கு தொழில் வளர்ச்சியடைந்த பகுதிகளில் இவர்களைக் காண்பதரிது.

நாடோடிகளை அவர்களது பொருளாதாரச் செயல்பாடுகளின் அடிப்படையில் மூன்று வகையினராகப் பிரித்துள்ளனர். முதல் வகையினர் அவர்கள் செல்லும் இடங்களில் உள்ள வளங்களை வேட்டையாடியும் சேகரித்தும் வாழ்க்கை நடத்துபவர்கள். இரண்டாவது வகையினர் விலங்குகளை வளர்ப்பவர்கள். இவர்கள் மேய்ச்சல் நிலமுள்ள பகுதிகளுக்கு தமது வளர்ப்பு விலங்குகளுடன் நகர்ந்து கொண்டே இருப்பர். மூன்றாவது வகையினர் தமது திறமைகளைப் பயன்படுத்தி தங்களுடன் பயணிப்பவர்களுக்கு உதவி பொருளீட்டுவோர்.
பல பழங்குடியின் மக்கள் பல இடங்களில் கடலிலேயே வாழுகிறார்கள். மலேசியா, பிலிப்பைன்ஸ், இந்தோனேஷியா போன்ற நாடுகளுக்கு அருகில் அமைந்துள்ள போர்னியா தீவை அடுத்த கடல் பகுதியில் பஜாவு என்ற பழங்குடி மக்கள் நாடோடிகளாக வாழ்ந்து வருகிறார்கள். 

இந்தியாவின் தமிழ் நாடு மாநில மக்கள் தொகையில் 5 லட்சம் மக்கள் நாடோடிகளாக இருப்பதாகக் கணக்கிடப்பட்டுள்ளது. இவற்றுள் முக்கியமாக தாசரிகள், மணியாட்டிக்காரர்கள், குடுகுடுப்பைகாரர்கள், பாம் பாட்டிகள், சாட்டையடிக்காரர்கள், கூத்தாடிகள், பகல்வேசக்காரர்கள், பூம்பூம் மாட்டுக்காரர்கள், நரிக்குறவர்கள், மற்றும் வம்சராஜ் என பல இனத்தவர்கள் வாழுகிறார்கள். 


</doc>
<doc id="148645" url="https://ta.wikipedia.org/wiki?curid=148645" title="சிவந்தி ஆதித்தன்">
சிவந்தி ஆதித்தன்

சிவந்தி ஆதித்தன் (Sivanthi Adithan) (செப்டம்பர் 24, 1936 - ஏப்ரல் 19, 2013) தமிழ் செய்தி நாளேடுகள் தினத்தந்தி மற்றும் மாலைமலரின் உரிமையாளராகவும், முதன்மை தொகுப்பாசிரியராகவும் இருந்தவர். தினத்தந்தி நிறுவனர் சி. பா. ஆதித்தனார் - கோவிந்தம்மாள் தம்பதியரின் இரண்டாவது மகன் ஆவார். கைப்பந்தாட்டத்தில் மிகுந்த முனைப்பு உடையவர். இந்திய கைப்பந்து விளையாட்டு சங்கத் தலைவராகவும் இந்திய ஒலிம்பிக் சங்கத் தலைவராகவும் பணியாற்றியவர்.

2008ஆம் ஆண்டில் இவருக்கு பத்மசிறீ விருது வழங்கப்பட்டது. 


</doc>
<doc id="148647" url="https://ta.wikipedia.org/wiki?curid=148647" title="ஒலிம்பியா, கிரீசு">
ஒலிம்பியா, கிரீசு

ஒலிம்பியா ( கிரேக்கம்: "Olympía"), கிரீசிலுள்ள பண்டைய புகலிடம் ஆகும். இவ்விடம் பண்டைய ஒலிம்பிக் விளையாட்டுக்களை நடத்தியதற்காக அறியப்படுகிறது. இங்கு, கி.மு. 776 முதல் நான்கு ஆண்டுகளுக்கு ஒருமுறை ஒலிம்பிக் விளையாட்டுக்கள் நடத்தப்பட்டு வந்தன. கிரேக்கக் கடவுள் சியுசு நினைவாக முதல் ஒலிம்பிக் விளையாட்டுக்கள் நடந்தன. கி.பி. 394 இல், இந்த விளையாட்டுக்களை அஞ்ஞானிகளின் வழிபாடு எனக் கருதி அப்போதைய மன்னர் தியோடோசியசு முடிவுக்கு கொண்டு வந்ததாக நம்பப் படுகிறது.



</doc>
<doc id="148648" url="https://ta.wikipedia.org/wiki?curid=148648" title="காவலூர்">
காவலூர்

காவலூர், ஜவ்வாது மலையில் அமைந்துள்ள ஒரு சிறிய கிராமம். இது தமிழ்நாட்டின் வாணியம்பாடி வட்டம், வேலூர் மாவட்டத்தில் உள்ளது. இது ஒரு முக்கிய சுற்றுலாத் தளம் ஆகும். இவ்வூரில் ஆசியாவின் பெரிய தொலைநோக்கியான வைணு பாப்பு வானாய்வகம் உள்ளது.

மக்கள் தொகை கணக்கெடுப்பு 2011 இன் படி , மொத்த மக்கள் தொகையாக 1010 யும் அதில் 496 ஆண்கள் மற்றும் 514 பெண்கள். படிப்பறிவு 48.45 சதவீதம்.


</doc>
<doc id="148654" url="https://ta.wikipedia.org/wiki?curid=148654" title="சமநிலை விட்டம் (சீருடற்பயிற்சி)">
சமநிலை விட்டம் (சீருடற்பயிற்சி)

சமநிலை விட்டம் ("Balance Beam") கலைநய சீருடற்பயிற்சிக் கருவியாகும். இக்கருவியில் நிகழ்த்தும் விளையாட்டும் இப்பெயராலேயே அழைக்கப்படுகிறது. சில நேரங்களில் கருவி, நிகழ்ச்சி இரண்டுமே சுருக்கமாக "விட்டம்" (Beam) எனப்படுகிறது. சீருடற்பயிற்சி போட்டிகளில் மதிப்பெண் குறிக்க இந்நிகழ்ச்சிக்கு BB என்ற குறியீடு வழங்கப்பட்டுள்ளது.

தரையிலிருந்து உயரத்தில் இரு முனைகளிலும் கால் அல்லது ஆதரவால் தாங்கப்பட்டுள்ள விட்டம் நீளமாகவும் குறுகலாகவும் உள்ளது. இந்த விளையாட்டு பெண்களால் மட்டுமே விளையாடப்படுகிறது.

பன்னாட்டு சீருடற்பயிற்சி போட்டிகளில் பயன்படுத்தப்படும் சமநிலையில்லாச் சட்டங்கள் பன்னாட்டு சீருடற்பயிற்சிகள் கூட்டமைப்பு (FIG) வரையறுக்கும் விவரக்கூற்றுகள் மற்றும் வழிகாட்டுதல்களுக்கேற்ப அமைந்திருக்க வேண்டும். இந்த விவரக்கூற்றுக்களுக்கிணங்க அமெரிக்காவின் ஏஏஐ, ஐரோப்பாவின் யான்சென் அண்ட் பிரிட்சென், ஆத்திரேலியாவின் அக்ரோமாட் நிறுவனங்கள் சமநிலை விட்டங்களைத் தயாரிக்கும் சிலவாகும். 

பெரும்பாலான சீருடற்பயிற்சி பள்ளிகள் இத்தகைய சீர்தர விட்டங்களைப் பயன்படுத்தினாலும் சில பள்ளிகள் விரிப்பிட்ட மேற்பரப்புள்ள விட்டங்களை பயில்வதற்காக பயன்படுத்துகின்றன. பயில்கையில் சீர்தர விட்டத்தின் அளவைகளைக் கொண்ட விட்டத்தை தரையிலிருந்து உயரத்தை மட்டும் குறைத்துக் கொண்டு பயன்படுத்துவதும் உண்டு. 
பயிற்சி விட்டங்கள் மற்றும் சிறு விட்டங்களிலும் பாயில் கோடுகள் வரைந்தும் பயில்கிறார்கள். 

துவக்கத்தில், விட்டத்தின் மேற்பரப்பு சமமாக தேய்க்கப்பட்ட மரமாக இருந்தது. முந்தைய ஆண்டுகளில் சில போட்டியாளர்கள் கூடைப்பந்து போன்ற பொருளால் ஆன விட்டங்களைப் பயன்படுத்தினர். இருப்பினும் மிகவும் வழுக்கும் தன்மையாக இருந்தமையால் இவ்வகையான விட்டங்கள் தடை செய்யப்பட்டன. 1980களிலிருந்து விட்டங்களின் மேற்பரப்புகள் தோல் அல்லது வழவழப்பான சுவேடு துணியால் மூடப்பட்டுள்ளன. மேலும் கடினமான கவிழ்தல் மற்றும் நடனத் திறன் அழுத்தங்களைத் தாங்கும் வண்ணம் சுருள்வில் தன்மையும் உடைத்தாயுள்ளது.

பன்னாட்டு சீருடற்பயிற்சிகள் கூட்டமைப்பு வெளியிட்டுள்ள கருவி அளவைகள் சிற்றேட்டின்படி:
துவக்கத்தில் விட்டத்தில் கவிழ்தலை விட நடனத் திறன் காட்டும் நிகழ்ச்சிகளே முன்னிலையாக இருந்தன. உயர்நிலை போட்டிகளில் கூட தாவுதல், நடன நிலைகள், கைகளால் நிற்றல், உருளல்கள் மற்றும் நடையழகு ஆகியவற்றின் கலவைகளாலேயே தொகுக்கப்பட்டிருந்தது. 1960களில் மிகவும் கடினமான திறன் வெளிப்பாடாக பின் கைக்கரணம் விளங்கியது.

1970களில் சமநிலை விட்டப் பயிற்சிகளின் கடினத்தன்மை கூடலாயிற்று. ஓல்கா கோல்புட்டும் நாடியா கொமனட்சியும் உயர்தர கவிழ்தல் கலவைகளையும் காற்றுவழித் திறன்களையும் வெளிக்காட்டிய முன்னோடிகளாகத் திகழ்ந்தனர்; விரைவிலேயே இவற்றை பயிற்சியாளர்களும் போட்டியாளர்களும் கடைபிடிக்கத் துவங்கினர். இக்காலத்தில் மர விட்டங்களிலிருந்து பாதுகாப்பான வழுக்காத சுவீடுத்துணி மேற்பரப்புள்ள விட்டங்களுக்கான மாற்றமும் நிகழ்ந்தது. 1980கள் முதல் சீருடற் பயிற்சியாளர்கள் வழைமயாக பறக்கும் செய்முறைகளையும் பல காற்றுவழி செய்முறைகளையும் நிகழ்த்தலாயினர். 

தற்கால சமநிலை விட்ட நிகழ்ச்சிக் கோவை கழைக்கூத்தாடுத் திறன்கள், நடனத்திறன்கள், தாவல்கள்,நிலைகள் இவற்றின் கலவையாக இருப்பினும் இவற்றின் கடனத்தன்மை மிகவும் உயர்ந்துள்ளது. 

ஓர் விட்ட நிகழ்வுக் கோவை கட்டாயமாக கொண்டிருக்க வேண்டியன:

போட்டியாளர் ஓர் குதிப்பலகையை பயன்படுத்தியோ பாயிலிருந்தோ விட்டத்திற்கு ஏறலாம். இருப்பினும் ஏற்றம் ஆட்ட விதிமுறைகளுக்கேற்ப இருக்க வேண்டும். இந்த நிகழ்வுக்கோவை 90 வினாடிகள் வரை இருக்கலாம்.

போட்டியாளரின் இறுதி மதிப்பெண்கள் நிகழ்த்தலின் பல கூறுபாடுகளைக் கொண்டு தீர்மானிக்கப்படுகின்றன. நிகழ்வுக்கோவையின் அனைத்து கூறுகளையும் மற்றும் அனைத்துப் பிழைகளையும் நடுவர்கள் கவனத்தில் கொள்வர்.

போட்டியாளர் வெறுங்காலுடனோ விட்டத்திற்கான சிறப்பு காலணிகளுடனோ பங்கேற்கலாம். மேலும் விட்டத்தில் கூடுதல் நிலைத்திருப்புக்காக கைகளிலும் (அல்லது) கால்களிலும் சுண்ணப்பொடி போட்டுக் கொள்ளலாம். விட்டத்தின் மீது சிறு குறிகளை வைக்கலாம்.



</doc>
<doc id="148655" url="https://ta.wikipedia.org/wiki?curid=148655" title="நிலக்கரி அமைச்சகம், இந்தியா">
நிலக்கரி அமைச்சகம், இந்தியா

நிலக்கரி அமைச்சகம் (Ministry of Coal) என்பது நாட்டின் நிலக்கரி மற்றும் பழுப்பு நிலக்கரி வளங்களைக் கவனிக்கும் இந்திய அரசின் அமைச்சகங்களுள் ஒன்றாகும். நாட்டின் நிலக்கரி இருப்பிட ஆய்வையும், நிலக்கரி மற்றும் பழுப்பு நிலக்கரி கையிருப்பு மேம்பாட்டையும், இதர சுற்றுச்சூழல் முக்கியத்துவ விசயங்களைக் கையாளுகிறது. இவ்வமைச்சகத்தின் கீழே நாட்டின் நிலக்கரிச் சுரங்கள் செயல்படுகின்றன. அரசின் இந்தியா நிலக்கரி நிறுவனம் மூலமாகவும், நெய்வேலி பழுப்பு நிலக்கரி நிறுவனம் போன்ற துணை நிறுவனங்கள் மூலமாகவும் விலை நிர்ணயத்தையும் தீர்மானிக்கிறது. மேலும் ஆந்திர மாநிலத்திலுள்ள சிங்கனேரி நிலக்கரி நிறுவனத்தின் 49% பங்குகளை இவ்வமைச்சகமும், மீதி 51% பங்குகளை அம்மாநில அரசும் கொண்டுள்ளன.
நாட்டின் நிலக்கரி மற்றும் பழுப்பு நிலக்கரியின் கையிருப்பை இவ்வமைச்சகமே தீர்மானிக்கிறது. இந்திய அரசு (வணிக ஒதுக்கீடு) விதி 1961ன் படி இவ்வமைச்சகத்தின் துறைகள் உருவாக்கப்பட்டன. அதன் படி கீழ்கண்ட பணிகளை செய்கிறது.


</doc>
<doc id="148656" url="https://ta.wikipedia.org/wiki?curid=148656" title="புத்தமித்திரர்">
புத்தமித்திரர்

புத்தமித்திரர் ஒரு சிற்றரசர். பொன்பற்றியூர் என்னும் ஊரில் வாழ்ந்தவர். அவர் காலத்துச் சோழ அரசன் வீரராசேந்திரன். இவனது காலம் கி.பி. 1060-1090. இவன் ‘வீரசோழன்’ எனப் பாராட்டப்பட்டவன். இவன் பெயரால் புத்தமித்திரர் செய்த நூல் ‘வீரசோழியம்’. புத்தமித்திரர் பௌத்த சமயத்தைச் சேர்ந்தவர். 

தமிழ் இலக்கணம் எழுத்து, சொல், பொருள் என்று மூன்றாகப் பகுத்து எழுதப்பட்டு வந்தது. புத்தமித்திரர் தமக்கு முன்னர் தோன்றிய ‘அணியியல்’ போன்ற நூல்களை உள்ளத்தில் கொண்டு தமிழ் இலக்கணத்தை எழுத்து, சொல், பொருள், யாப்பு, அலங்காரம்(அணி) என ஐந்தாகப் பகுத்துக்கொண்டு இலக்கணநூல் செய்துள்ளார். 

வடமொழி இலக்கணத்தைத் தமிழ்-இலக்கணத்தில் இவர் புகுத்தியுள்ளார். தமிழுக்கு இயல்பில்லாத இலக்கணத்தைப் புகுத்தியதால் இவரது நூல் தமிழ்ப்பெருமக்களால் பின்பற்றப்படவில்லை. 



</doc>
<doc id="148657" url="https://ta.wikipedia.org/wiki?curid=148657" title="டோஷிரோ மிபூன்">
டோஷிரோ மிபூன்

டோஷிரோ மிபூன் (Toshiro Mifune) (ஜப்பானிய மொழி 三船 敏郎 "குரோசாவா அகிரா", 1920 - 1997) உலகப் புகழ்பெற்ற ஜப்பானியக் கலைப்பட இயக்குனராவார்.1947 ஆம் ஆண்டு வெளியான சன்ஷிரோ சுகடா என்ற திரைப்படத்தின் மூலம் இயக்குனராக அறிமுகமானார்.1995 ஆம் ஆண்டு தனது இறுதிப்படைப்பான மடடாயோ திரைப்படத்தினை இயக்கிய அகிரா குரோசாவா வாழ்நாள் சாதனையாளருக்கான ஆஸ்கார் விருதினையும் பிரெஞ்சு விருதான லீஜியன் டி ஹானர் விருதினையும் பெற்றவரென்பது குறிப்பிடத்தக்கது.


</doc>
<doc id="148661" url="https://ta.wikipedia.org/wiki?curid=148661" title="தொல்லியல் அருங்காட்சியகம், குற்றாலம்">
தொல்லியல் அருங்காட்சியகம், குற்றாலம்

குற்றாலம் தொல்லியல் அருங்காட்சியகம் என்பது திருநெல்வேலி மாவட்டம், தென்காசி வட்டம், குற்றாலம் பேரூராட்சியிலுள்ள தமிழ்நாடு அரசு தொல்லியல் துறையின் அருங்காட்சியகம் ஆகும்.

இந்த அருங்காட்சியகமானது குற்றாலத்தின், பேருந்து நிலையத்தில் இருந்து பிரதான அருவிக்கு செல்லும் வழியில் அமைந்துள்ள கொச்சம்பட்டி சத்திரம் எனும்கட்டத்தில், தொல்லியல்துறையால் வைக்கப்பட்டுள்ளது. இந்த அகழ் வைப்பகத்தில், திருநெல்வேலி மாவட்டத்தின் பல்வேறு பகுதிகளில் கிடைத்த தொல்பொருட்களும், குற்றாலம் அருகில் உள்ள அழுதகண்ணியாறு, திருமலாபுரம், செந்தட்டியாபுரம், சாயர்புரம் போன்ற ஊர்களில் சேகரிக்கப்பட்ட நுண்கற்காலக் கருவிகளும், தென்காசி ஆசாத் நகர், கீழ ஆம்பூர் ஆகிய பகுதிகளில் சேகரிக்கப்பட்ட புதிய கற்காலக் கருவிகளும், பெருங்கற்கால பொருட்களும், அக்கால மக்கள் சமூகத்தவர்களின் கல், இரும்பு ஆயுதங்கள், சிலைகள், உருவாரங்கள், மரச் செதில்கள் மற்றும் சிவப்பு மற்றும் கருப்பு ஈமத்தாழிகள் ஆகியவை காட்சிக்கு வைக்கப்பட்டுள்ளன.
ஆண்டிப்பட்டியில் சேகரிக்கப்பட்ட 16 ஆம் நூற்றாண்டைச் சேர்ந்த சுடுமண் பொம்மைகள், தென்காசி காசி விஸ்வநாதர் திருக்கோயில் கோபுரத்தை புதுப்பிக்கும்போது கிடைத்த சுதைச் சிற்பங்கள், கல்லூரணியில் சேகரிக்கப்பட்ட 13 ஆம் நூற்றாண்டைச் சேர்ந்த சீன தேசத்து களிமண் பெண் உருவம், பாபநாசம் சொரிமுத்து அய்யனார் கோயிலில் இருந்து சேகரிக்கப்பட்ட பித்தளையால் ஆன கால் சிலம்புகள், பாண்டியர் காலத்து செப்பேடு, மருத்துவக் குறிப்புகளைக் கொண்ட ஓலைச் சுவடிகள், இராமாயண ஓவியச் சுவடி போன்ற சுவடிகளும், கோயில்களில் பயன்படுத்தப்படும் விசிறி, குடை, சாமரம், ஆலவட்டம் ஆகியவையும், கி.மு. முதலாம் நூற்றாண்டைச் சேர்ந்த முதுமக்கள் தாழி முதல் கி.பி. 19 ஆம் நூற்றாண்டைச் சேர்ந்த பீரங்கிக் கல் குண்டுகள், பூலித் தேவன் பயன்படுத்திய கவண் கற்கள் போன்றவையும் காட்சிக்கு வைக்கப்பட்டுள்ளன.

இந்த அருங்காட்சியகமானது குற்றால மலைப்பகுதிகளிலுள்ள வேடர் மற்றும் பழங்குடிகள் ஆகியவர்களின் வரலாற்றை ஆய்வதற்கு முதன்மையாக நிறுவப்பட்டது. இதனால் பழங்குடியின மக்கள் பயன்படுத்திய மர உரல், தேன் குடுவை, வில், எலிப்பொறி, மரத்தால் ஆன கொண்டை ஊசி, என காண அரிதான பழங்குடி மக்களின் பல்வேறு பொருட்கள் இங்கு காட்சிக்கு வைக்கப்பட்டுள்ளன. 

அழுதகன்னி ஆற்றுப்படுகையில் கற்காலச் சமூகத்தைச் சேர்ந்த மக்களின் நில அடையாளக் கற்குவைகளும் அவர்கள் பயன்படுத்திய பெருங்கற்கால ஆயுதங்கள், குறுனிக்கற்கால ஆயுதங்கள் போன்றவை 1980களில் தமிழக தொல்லியல் ஆய்வுத்துறையால் கண்டுபிடிக்கப்பட்டன.

குற்றாலம், தொல்லியல் அருங்காட்சியகத்தில் உள்ள சில தொன்மை வாய்ந்த படிமங்கள்:


</doc>
<doc id="148664" url="https://ta.wikipedia.org/wiki?curid=148664" title="சிந்து">
சிந்து

சிந்து என்ற தலைப்பு பின்வரும் கட்டுரைகளில் ஏதேனும் ஒன்றைக் குறிக்கலாம்:


</doc>
<doc id="148665" url="https://ta.wikipedia.org/wiki?curid=148665" title="தமிழ் இலக்கண விரிவு">
தமிழ் இலக்கண விரிவு

தமிழ் இலக்கணப் பகுப்புகள் காலப்பாதையில் விரிந்தன.


இயல்தமிழ் இலக்கணத்தில் எழுத்து. சொல் ஆகிய இரண்டும் தமிழ்மொழியின் இயல்பைக் கூறுவன. பொருள் இலக்கணம் தமிழரின் வாழ்வியல் பாங்கைக் கூறுவது. அத்துடன் தமிழ் இலக்கியங்கள் எவ்வாறு அமைந்துள்ளன என்னும் செய்தியையுமை கூறுகின்றன. 

தொல்காப்பியம் தமிழ் இலக்கணத்தைத் தமிழ்மரபில் பகுத்துக் கண்டது. பின்னர் பொருள் இலக்கணம் ஐந்தாகப் பிரிந்தது. பிரிவில் தமிழ்மரபு இருந்தது. பிரிப்பின் சேர்க்கையில் தமிழ்மரபோடு வடமொழி மரபும் ஒட்டிக்கொண்டது. இப்படி விரிந்தவையே பாகுபாட்டுப் பிரிவுகள்.

தொல்காப்பியர் தமிழ் இலக்கணத்தை இவ்வாறு மூன்று பகுதிகளாகக் கண்டார். இதில் உள்ளுறை உவமம், ஏனை உவமம் பற்றிய குறிப்புகளும் உள்ளன. இவை அணியிலக்கணத்துக்கு அடிப்படை. யாப்பியல் என்னும் பகுதி யாப்பிலக்கணத்துக்கு அடிப்படை.



</doc>
<doc id="148668" url="https://ta.wikipedia.org/wiki?curid=148668" title="மீட்சியியல்">
மீட்சியியல்

மீட்சியியல் 

ஒரு பொருளின் மீது செயல்படும் வெளிவிசை நீக்கப்படும் போது அல்லது நிறுத்தப்படும் போது அது தன்னுடைய தொடக்க நிலையை அடையும் பண்பு மீட்சியியல் எனப்படும். 

ஒரு பொருளின் மீது ஏதேனும் ஒரு புறவிசை செயல்படும் போது அதனுடைய பரிமாணத்திலும், உருவத்திலும் ,மாற்றம் அடைகிறது அந்த புறவிசை நிறுத்தப்பட்டதும் தன்னுடைய பழைய தொடக்க நிலையை முற்றிலும் அடைகிறது. அத்தகைய பொருட்கள் மீட்சி அடையும் பொருட்கள் எனப்படும். 
எ.கா. குவார்ட்ஸ், எக்கு 

அவ்வாறு தன்னுடைய பழைய தொடக்க நிலையை அடையாத பொருட்கள் மீட்சி அடையாப் பொருட்கள் எனப்படும். 
எ.கா: பிளாஸ்டிக், களிமண்


</doc>
<doc id="148669" url="https://ta.wikipedia.org/wiki?curid=148669" title="அத்தியூர்க் கோவை">
அத்தியூர்க் கோவை

அத்தியூர்க் கோவை என்பது பெருமாள்மீது பாடப்பட்ட கோவை நூல். 

இந்த நூலின் பாடல் ஒன்று இலக்கண விளக்கம் என்னும் நூலுக்கு எழுதிய உரையில் மேற்கோளாகக் காட்டப்பட்டுள்ளது. 



</doc>
<doc id="148671" url="https://ta.wikipedia.org/wiki?curid=148671" title="சண்முக கவசம்">
சண்முக கவசம்

சண்முக கவசம் என்பது, முருகப் பெருமான் மீது பாம்பன் குமரகுருதாச சுவாமிகளால் இயற்றப்பட்ட பாடல்களின் தொகுப்பு ஆகும். அறுசீர்க் கழிநெடிலடி ஆசிரிய விருத்தமாக 30 பாடல்கள் அத்தொகுப்பில் அமைந்துள்ளது.

இவர் ஆறுமுகனை வழிபட்டு வந்த ஓர் தமிழ்த்துறவி ஆவார். திருஞானசம்பந்தர், அருணகிரிநாதர் வழியில் சித்திரக் கவிகள் எழுதியுள்ளார். தனது வாழ்நாள் முழுவதும் தமிழுக்கும் சைவ நெறியாகிய குகப்ரம்ம நெறிக்கும் தனது பாடல்களாலும், சாத்திரங்களாலும் தொண்டாற்றினார். முருகனின் வழிபாடாக இவர் இயற்றிய பாடல்கள் 6666. இவை ஆறு மண்டலங்களாகப் பிரிக்கப்பட்டுள்ளன. இவர் இயற்றிய பாடல்களுள் சண்முக கவசம் மிகவும் புகழ்பெற்றது.

அகர வரிசையில், "அ"-னாவில் தொடங்கும் இப்பாடல் தொகுப்பானது, "அ" முதல் "ஒள" வரையிலான உயிரெழுத்துகளையும், "க" முதல் "ன" வரையிலான மெய்யெழுத்துகளையும் முதல் எழுத்துகளாக கொண்டு அறுசீர்க் கழிநெடிலடி ஆசிரிய விருத்தத்தில் எழுதப்பட்டுள்ளது.




</doc>
<doc id="148675" url="https://ta.wikipedia.org/wiki?curid=148675" title="மும்பையின் ஏழு தீவுகள்">
மும்பையின் ஏழு தீவுகள்

மும்பையின் ஏழு தீவுகள் இது இந்தியாவின், மும்பை தீவுக்கூட்டத்தை குறிப்பதாகும். அவை
என அறியப்படும் 

கிமு மூன்றாம் நூற்றாண்டில், மௌரியப் பேரரசு பம்பாயின் ஏழு தீவுகளை இந்து மற்றும் புத்த பண்பாட்டின் மையமாக மாற்றியது. பின்னர், போர்ச்சுகீசியர்களும் அவர்களைத் தொடர்ந்து பிரித்தானிய கிழக்கிந்திய நிறுவனமும் குடியேறுவதற்கு முன்னர் அந்த தீவுகள் வெற்றிபெற்ற உள்நாட்டு பேரரசுகளின் கட்டுப்பாட்டில் இருந்தன.அவை ஒருங்கிணைக்கப்பட்டு, இந்நகரம் பம்பாய் என்று பெயரிடப்பட்டது. 18ஆம் நூற்றாண்டின் நடுவில், இது ஒரு முக்கிய வணிக நகரமாக உருவானது.

19ஆம் நூற்றாண்டின் போது பொருளாதார மற்றும் கல்வி வளர்ச்சி நிலைகள் இந்நகரை பெருமைப்படுத்தின . 20ஆம் நூற்றாண்டின் போது, இது இந்திய விடுதலைப் போராட்டத்தில் ஒரு வலிமையான தளமாக இது விளங்கியது. 1947ல் இந்தியா விடுதலை பெற்ற போது, இந்நகரம் பம்பாய் மாநிலத்துடன் இணைக்கப்பட்டது. 1996ல், பம்பாய் மும்பை என்று பெயர் மாற்றப்பட்டது.



</doc>
<doc id="148678" url="https://ta.wikipedia.org/wiki?curid=148678" title="அனுராதபுர இராச்சியம்">
அனுராதபுர இராச்சியம்

அனுராதபுர இராச்சியம் ("Anuradhapura Kingdom") அல்லது அனுராதபுர இராசதானி ( என்பது பண்டைய இலங்கையின் இரண்டாவது இராச்சியம் ஆகும். கி.மு. 377 ஆம் ஆண்டில் பண்டுகாபய மன்னானால் இவ்விராச்சியம் நிறுவப்பட்டது. இது இலங்கையில் அதிக காலம் ஆட்சியில் இருந்த இராசதானி ஆகும். அவனே அனுராதபுரத்தைத் தலைநகரமாக மாற்றினான். அனுராதபுர இராச்சியத்தின் மிகவும் குறிப்பிடத்தக்க நிகழ்வாக நாட்டிற்கு புத்த மதம் அறிமுகமானதைக் குறிப்பிடலாம். இவ்விராச்சியம் கிட்டத்தட்ட 1500 ஆண்டுகள் இருந்தது. இவ்விராச்சியத்தின் அதிகாரம் நாடு முழுவதும் நீடித்திருந்தது. எனினும் ஆங்காங்கே சில சுதந்திரப் பிரதேசங்களின் வளர்ச்சியை இவ்விராச்சியத்தினால் கட்டுப்படுத்த முடியவில்லை.


</doc>
<doc id="148680" url="https://ta.wikipedia.org/wiki?curid=148680" title="பொலன்னறுவை இராச்சியம்">
பொலன்னறுவை இராச்சியம்

பொலன்னறுவை இராச்சியம் ("Polonnaruwa Kingdom") அல்லது பொலன்னறுவை இராசதானி () என்பது அனுராதபுர இராச்சியம் சோழர்களால் கைப்பற்றப்பட்ட பின்னர் அவர்களால் இலங்கையில் உருவாக்கப்பட்ட இராச்சியம். இது முதலில் மும்முடிச் சோழ மண்டலம் என அழைக்கப்பட்டது. பின்னர் சிங்கள மன்னர்களால் ஆட்சி செய்யப்பட்டது. இலங்கை நீர்வள நாகரிகத்தின் பொற்காலமாக இதனைக் குறிப்பிடலாம்.

அநுராதபுர காலத்தின் போது பொலன்னறுவை புகழ் வாய்ந்த நகரமாகக் காணப்பட்டது. ஐந்தாம் மகிந்தன் அனுராதபுர இராசதானியை ஆட்சி செய்த போது இராசேந்திர சோழன் என்ற சோழ மன்னனால் இராசரட்டை கைப்பற்றப்பட்டது, பின் அப்பகுதி சோழப்பேரரசின் பகுதியாகியதுடன் அது 'மும்முடிச் சோழ மண்டலம்' எனப்பெயரிடப்பட்டது. பின்னர் இராசேந்திர சோழனால் உருகுணையில் ஐந்தாம் மகிந்தன் பிடிபட்டு சோழ நாட்டிற்கு கைதியாக கொண்டு செல்லப்பட்டான். சோழர்களால், மகாவலி கங்கையால் சூழப்பட்ட பொலன்னறுவை தலைநகரமாக தெரிவு செய்யப்பட்டது. பொலன்னறுவை சோழர்களால் ஜனநாதபுரம் என்று அழைக்கப்பட்டது. சோழர்கள் 52 ஆண்டுகள் இங்கு ஆட்சி செய்தார்கள். சோழர்களை தோற்கடித்த முதலாம் விஜயபாகு பொலன்னறுவையின் முதலாவது சிங்கள மன்னனாவான். இவன் விகாரைகள் பலவற்றை அமைத்தான். இவ்வரசன் பாண்டியர்களோடு திருமண ஒப்பந்தங்களைச் செய்தான்.

பொலன்னறுவையின் முதன்மையான ஆட்சியாளன் ஆவான். பராக்கிரம சமுத்திரத்தைக் கட்டிய பெருமை இவனையே சாரும்.

முதலாம் பராக்கிரமபாகுவின் பின் நிசங்கமல்லன் ஆட்சி செய்தான். பின்னர் சில பலமற்ற அரசர்களும் அரசிகளும் ஆட்சி செய்தார்கள்.

கலிங்க மாகன் உடைய படையெடுப்புடன் பொலன்னறுவை இராச்சியம் வீழ்ச்சியுற்றது. இவன் கி.பி.1215 இல் பலம்வாய்ந்த ஏறக்குறைய 24000 பேரினைக்கொண்ட கேரளப்படையை கொண்டு இலங்கையை ஆக்கிரமித்தான்.

கலைகள் அதிகம் வளர்ச்சியடைந்த காலமாக இதனைக் குறிப்பிட முடியும். பொலன்னறுவை காலக் கட்டடங்கள் இதனைப் பறைசாற்றுகின்றன. பொலன்னறுவை காலச் சந்திரவட்டக்கல்லில் இந்து மதத்தின் செல்வாக்கை அறியலாம். அனுராதபுர சந்திரவட்டக்கல்லில் காணப்பட்ட எருது வடிவம் பொலன்னறுவை காலச் சந்திரவட்டக்கல்லில் இருந்து நீக்கப்பட்டமை இதற்கு ஆதாரமாகும்.

பெளத்த மதமே பிரதானமான மதமாகும். எனினும் சோழர் ஆட்சிக்காலத்தில் இலங்கையில் இந்து மதம் நன்றாகப் பரவியது. பிற்காலத்தில் ஆட்சிக்கு வந்த முதலாம் பராக்கிரமபாகு மன்னன் முதலியோர் பெளத்த மதத்தில் நிலவிய பிரிவினைகளை ஒழித்தனர். இதன் மூலம் பெளத்த மதம் வளர்ச்சியுற்றது. இலங்கை மக்களின் கலாச்சாரத்தில் பெளத்த மதம் பின்னிப்பிணைந்து காணப்பட்டது.

உலோகக் கைத்தொழில் உயர்மட்டதில் காணப்பட்டது, போர்ப்படைக்குத்தேவையான கருவிகள், சிலைகள் என்பன உருவாக்கப்பட்டன. வீடு கட்ட செங்கல்லையும் மரத்தையும் பயன்படுத்தினர். புடவை, சுரங்கக் கைத்தொழில்களும் அக்காலத்தில் மேற்கொள்ளப்பட்டன.


</doc>
<doc id="148692" url="https://ta.wikipedia.org/wiki?curid=148692" title="அத்துவாக் கட்டளை">
அத்துவாக் கட்டளை

அத்துவாக் கட்டளை என்பது ஒரு சிறிய நூல். இது உரைநடையில் உள்ளது.

அத்துவா என்பது ஒரு சமயநெறி. இதில் வழி, மந்திரம், பதம், வண்ணம், புவனம், தத்துவம் என்னும் ஆறு அத்துவாக்கள் உள்ளன. இவற்றை விளக்குவது இந்த நூல்.

அத்துவா என்பது வடமொழித்தொடர். ‘துவா’ என்றால் இரண்டு. ‘அத்துவா’ என்றால் இரண்டாக இல்லாமை. அதாவது ஒன்று. தானும் இறைவனும் ஒன்று, தனக்குள்ளை இறிவன், இறைவனுக்குள்ளே தான் எனக் காணும் நெறி அத்துவாநெறி. 


</doc>
<doc id="148693" url="https://ta.wikipedia.org/wiki?curid=148693" title="திவ்யா பல்தொழில்நுட்பக் கல்லூரி">
திவ்யா பல்தொழில்நுட்பக் கல்லூரி

திவ்யா பல்தொழில்நுட்பக் கல்லூரி தமிழ்நாட்டில் திருவண்ணாமலை மாவட்டத்தில் உள்ள சேத்துப்பட்டில் பா.செல்வராஜன் கல்வி அறக்கட்டளை மூலம் 2008 ஆம் ஆண்டில் நிறுவப்பட்ட ஒரு பல்தொழில்நுட்பக் கல்லூரியாகும். இக்கல்லூரி அகில இந்திய தொழில்நுட்பக் கல்விக் குழுவால்அங்கீகரிக்கப்பட்டு, சென்னையிலுள்ளதொழில்நுட்பக் கல்வி இயக்குனரகத்தின் கீழ் இணைக்கப் பெற்றுள்ளது.

இங்கு மூன்று ஆண்டு கால அளவிலான கீழ்க்காணும் பட்டயப்படிப்புகள் கற்றுத் தரப்படுகின்றன. 




</doc>
<doc id="148700" url="https://ta.wikipedia.org/wiki?curid=148700" title="சிங்களம் உள்வாங்கிக் கொண்ட ஆங்கிலச் சொற்கள்">
சிங்களம் உள்வாங்கிக் கொண்ட ஆங்கிலச் சொற்கள்

சிங்களம் உள்வாங்கிக் கொண்ட ஆங்கிலச் சொற்கள் ("Sinhala Words of English Origin") என்னும் இக்கட்டுரை இலங்கையில் சிங்கள மொழிக்கும் ஆங்கில மொழிக்கும் இடையிலான தொடர்புகளால் சிங்கள மொழியில் உள்வாங்கப்பட்ட ஆங்கிலச் சொற்களைப் பட்டியலிடுகிறது.



</doc>
<doc id="148702" url="https://ta.wikipedia.org/wiki?curid=148702" title="அபங்">
அபங்

அபங்(க்) () அல்லது அபங்கா என்பது இந்திய பக்தி இசையின் ஒரு வகை. அபங்க் பாடல்கள் அனைத்துமே விட்டலரைப் போற்றிப் பாடுபவை.

ஞானேஸ்வர், நாமதேவர், துக்காராம், ஏகநாதர் போன்ற வர்க்காரித் துறவிகளே இந்த அபங்க் பாடல்களைப் பாடியோருள் முக்கியமானோர். வர்க்காரித் துறவிகள் பண்டரிபுரம் நோக்கிச் செல்லும் வாரி எனும் யாத்திரையின் போது இந்த அபங்க் பாடல்களைப் பாடுவர். இவை எளிமையாகவும் துள்ளல் இசையுடனும் அமைந்திருப்பவை. 

சமஸ்கிருதம் மட்டுமே சமய மொழியாகவும் பிராமணர்களே பெரும்பாலும் குருமார்களாக இருந்த நிலையில் பிராமணர் அல்லாத வர்க்காரித் துறவிகள் மக்களின் மொழியில் (மராத்தி) பாடிய அபங்க் பாடல்கள் சாதாரண மக்களிடையே வரவேற்பைப் பெற்றன. 

“தீர்த்த விட்டலா, ஷேத்ர விட்டலா, தேவ விட்டலா, தேவ பூஜா விட்டலா”

“பாண்டுரங்க விட்டலா பண்டரிநாத விட்டலா”

“விட்டலா விட்டலா ஜெய ஜெய விட்டலா”என்பது போன்ற எளிமையான வரிகளை இப்பாடல்களில் காணலாம். 

அபங்க் பாடல்களைப் பாடும் கருநாடக இசைக் கலைஞர்களுள் அருணாசாயிராம் குறிப்பிடத்தக்கவர்.

அருணா சாயிராம் - அபங் பாடல் காணொளி


</doc>
<doc id="148708" url="https://ta.wikipedia.org/wiki?curid=148708" title="பி. ஏ. சங்மா">
பி. ஏ. சங்மா

பூர்னோ அகிடோக் சங்மா (1947-2016) என்பவர் ஒரு இந்திய அரசியல்வாதி. மக்களவைத் தலைவராகவும் மேகாலயா முதலமைச்சராகவும் பதவி வகித்தவர். தேசியவாத காங்கிரசு கட்சியின் (NCP) நிறுவனர்களில் ஒருவர். இந்திய மக்களவைக்கு எட்டுமுறை தேர்ந்தெடுக்கப்பட்டார்.

மேகாலயா மாநிலத் தலைநகர் ஷில்லாங்கில் பழங்குடியின வகுப்பைச் சார்ந்த குடும்பத்தில் 1947ஆம் ஆண்டு செப்டம்பர் 1 அன்று பி. ஏ. சங்மா பிறந்தார். அங்குள்ள புனித அந்தோணி கல்லூரியில் பி.ஏ பட்டம் பெற்றார். பின்பு, திப்ருகர் பல்கலைக்கழகத்தில் சர்வதேச உறவுகளில் எம்.ஏ பட்டம் பெற்றார். பின்பு எல்.எல்.பி பட்டமும் பெற்றார்.

1973இல் இளைஞர் காங்கிரஸில் துணைத் தலைவராக தேர்ந்தெடுக்கப்பட்டார். பின்பு தலைவராகவும் தேர்ந்தெடுக்கப்பட்டு அரசியலில் பரிணாம வளர்ச்சி அடைந்தார். 1975 - 1980 களில் மேகாலயா மாநில காங்கிரஸ் கட்சியின் பொதுச் செயலாளராகவும் தேர்ந்தெடுக்கப்பட்டார். 1988-1990 வரை மேகாலயா மாநில முதல்வராக இருந்தார்.

காங்கிரஸ் கட்சியுடன் எழுந்த கருத்து வேறுபாட்டின் காரணமாக சரத்பவார், தாரிக் அன்வர் ஆகியோருடன் சேர்ந்து தேசியவாத காங்கிரஸ் என்னும் கட்சியைத் தொடங்கினார். பின்பு அக்கட்சியின் தலைவரான சரத் பவார் காங்கிரஸ் கட்சியின் கொள்கைகளை பின்பற்றுவதை எதிர்த்து தேசிய திரிணமூல் காங்கிரஸ் கட்சியுடன் தன்னை இணைத்து கொண்டார். பின்பு அக்கட்சியில் இருந்து விலகி மீண்டும் தேசியவாத காங்கிரஸ் கட்சியில் சேர்ந்தார்.

இந்திய மக்களவையின் 6ஆவது, 7ஆவது, 8ஆவது, 10ஆவது, 11ஆவது, 12ஆவது, 13ஆவது, 14ஆவது அவைகளில் தேர்ந்தெடுக்கப்பட்டார். கடைசியாக, மேகாலயாவின் எட்டாவது சட்டமன்றத்திற்கு மேற்கு காரோ குன்று மாவட்டத்தின் டுரா மக்களவைத் தொகுதியிலிருந்து தேர்ந்தெடுக்கப்பட்டார்.


2012இல் நடைபெற்ற இந்தியக் குடியரசுத் தலைவர் தேர்தலில் போட்டியிடுவதற்கு ஆதரவு திரட்டினார். இவரை ஆதரிக்கப்போவதாக தமிழ்நாடு முதலமைச்சர் செ. செயலலிதாவும், ஒடிசா முதலமைச்சர் நவீன் பட்நாயக்கும் ஆதரவு தெரிவித்தனர்.



</doc>
<doc id="148710" url="https://ta.wikipedia.org/wiki?curid=148710" title="தப்லீக் ஜமாஅத்">
தப்லீக் ஜமாஅத்

தப்லீக் ஜமாஅத் "(Tablighi Jamaat, இறை நம்பிக்கையைப் பரப்புவதற்கான கழகம்)" (, என்பது
1926 ஆம் ஆண்டு முகம்மது இல்யாஸ் அல்-கந்த்லவி என்பவரால் இந்தியாவில் புணர்மனம் செய்யப்பட்ட உழைப்பாகும். இந்த உழைப்பு தியோபந்தி இயக்கத்தின் ஒரு கிளையாக உருவானது.
இந்த உழைப்பு உலகளாவிய தலைமையிடம் இந்தியாவின் தலைநகரான டெல்லி அருகில் மேற்கு நிஜாமுதீன் பகுதியில் உள்ள நிஜாமுதீன் மர்கஸ் மசூதி ஆகும்.

மெல்ல மெல்ல வளர்ந்த இந்த உழைப்பு இன்று 150 நாடுகளில் பரவியுள்ளது. இந்த ஜமாஅத் இந்தியா, பாகித்தான், வங்காளம் போன்ற நாடுகளை மையமாகக் கொண்டுள்ளது.

இந்திய சுதந்திரத்திற்க்கு முன்பு இந்தியாவில் முஸ்லீம்களை விட இந்துக்கள் அதிகமாக இருக்கும் கால கட்டத்தில் முஸ்லீம்களிடத்தில் தொழுகையில்லாமல், இந்துக்களுடைய கலாசாரத்தை முஸ்லீம்கள் சிறிது ,சிறிதாக பின்பற்ற ஆரம்பித்தார்கள் .

இதனைக்கண்ட மௌலான இல்யாஸ் (ரஹ்) அவர்கள் கவலையினால் "முஸ்லீம்கள் முஸ்லீமாக வாழவேண்டும் ,அவர்களை பள்ளியின் பக்கம் ஒன்றினைக்க இணைக்கவேண்டும்" என நினைத்தார்கள் .

அதற்க்காக 1926- ல் தொடங்கப்பட்டது தான் இந்த தப்லீக் ஜமாத் . "தப்லீக் ஜமாத்" என்பதற்க்கு "நம்பிக்கையை வழுப்படுத்த வந்த சமுதாயம்" என்று பொருள் காணப்படுகிறது.1946- ல் அமெரிக்கா ,ஆசியா, மலேசியா இதைப்போன்ற நாடுகளுக்கும் தப்லீக் ஜமாத் விரிவடைந்தது.


</doc>
<doc id="148717" url="https://ta.wikipedia.org/wiki?curid=148717" title="தொல்லியல் அருங்காட்சியகம், பூம்புகார்">
தொல்லியல் அருங்காட்சியகம், பூம்புகார்

பூம்புகார் கடலடி அருங்காட்சியகம் என்பது நாகப்பட்டினம் மாவட்டம் சீர்காழி வட்டம் பூம்புகார் பகுதியிலுள்ள தமிழ்நாடு அரசு தொல்லியல் துறையின் அருங்காட்சியகம் ஆகும். இது 1997ல் ஆரம்பிக்கப்பட்டது. இந்தியாவிலுள்ள ஒரே கடலடி அருங்காட்சியகம் என்ற தனிச்சிறப்பு பெற்றது இது.

சிரட்டைச் சில்லிகள், புத்தர் தலை மற்றும் புத்தர் பாத உருவாரம், பெருங்கல் மணிகள், ரோமானிய மற்றும் சீன பானை ஓடுகள், அழகன்குளம் ஆய்வில் கண்டறியப்பட்ட முத்திரைப் பானை ஓடுகள், மரக்க்லைப் பொருட்கள், வட்டக்கிணறு, பெருங்கற்கால சேர்ப்பொருட்கள், சீன ஜாடிகள், பிரித்தானிய குளிர் ஜாடிகள், ஈயக்கட்டிகள், புத்தர் சிலை, சிலம்பு, ஐயனார் கற்சிலை, கப்பல் மாதிரி பொம்மைகள் போன்றவை காட்சிக்கு வைக்கப்பட்டுள்ளன.

தமிழக தொல்லியல் துறை வலைதளம்

</doc>
<doc id="148719" url="https://ta.wikipedia.org/wiki?curid=148719" title="குரும்பப்பட்டி வன உயிரியல் பூங்கா">
குரும்பப்பட்டி வன உயிரியல் பூங்கா

குரும்பப்பட்டி வன உயிரியல் பூங்கா சேலம் மாவட்டத்தில் உள்ள சுற்றுலாத்தலமாகும். ஏற்காடு மலையின் அடிவாரத்தில் இயறகை எழில் சூழ்ந்த இடத்தில், குரும்பப்பட்டி வன உயிரியல் பூங்கா அமைந்துள்ளது. 1981-ஆம் ஆண்டு குரும்பப்பட்டி உயிரியல் பூங்கா துவங்கப்பட்டது. முதலில், 11 ஹெக்டர் பரப்பில் அமைந்திருந்த பூங்கா தற்போது, 31.73 ஹெக்டேர் பரப்பளவில் விரிவுபடுத்தப்பட்டு, விலங்குகள் எண்ணிக்கையும் அதிகரிக்கப்பட்டுள்ளது. இதில் மான் பூங்காவிற்காக மட்டும் 1.5 ஹெக்டேர் ஒதுக்கப்பட்டுள்ளது. சேலம் மற்றும் சுற்றுவட்டாரப் பகுதி மக்களின் பொழுது போக்கு தளங்களில் குரும்பப்பட்டி பூங்கா முக்கிய இடம் வகிக்கிறது.

இங்கு பல்வேறு வகையான குரங்குகள், புள்ளி மான்கள், வெள்ளை மயில், முதலை, யானை மற்றும் வெளிநாட்டுப் பறவைகள் உள்ளிட்டவைகள் கூண்டுகளிலும், திறந்தவெளியிலும் விடப்பட்டுள்ளது. 
வண்டலூருக்கு அடுத்தபடியாக சேலம் குரும்பப்பட்டி பூங்கா பெரியதாகும். வண்டலூர் மிருகக்காட்சி சாலையிலிருந்து ஆறு கடமான்கள் பெரிய கூண்டுகளில் அடைத்து கொண்டுவரப்பட்டு, குரும்பப்பட்டி வன உயிரியல் பூங்காவிலுள்ள மான் பூங்காவில் விடப்பட்டது. மதுரை அழகர் கோவிலில் பராமரிக்கப்பட்டு வந்த 60 வயதான ஆண்டாள் என்ற பெண் யானைக்கு, உடல் நிலை முடியாத காரணத்தால், அந்த யானையை பராமரிக்கும் பொறுப்பு, சேலம் வனத்துறையிடம் ஒப்படைக்கப்பட்டது.



</doc>
<doc id="148723" url="https://ta.wikipedia.org/wiki?curid=148723" title="அத்துவித சாரம்">
அத்துவித சாரம்

அத்துவித சாரம் என்பது சாத்திரம் கூறும் ஒரு சிறுநூல். 

கமலை ஞானப்பிரகாசர் என்பவரால் பாடப்பட்டது. 

இதில் காப்புச் செய்யுள் ஒன்றும் 60 விருத்தப் பாடல்களும் உள்ளன. 

அத்துவிதமாய் தனக்குள் விளங்கும் மோனகுருவைத் தனக்கு ஞானம் நல்கும்படி இதன் காப்புச் செய்யுள் வேண்டுவது புதுமையாக உள்ளது.

மாணவன் வினாவுக்குக் குரு விடை சொல்வது போலப் பாடல்கள் அமைந்துள்ளன.
இந்தப் பாடலில் இவரது ‘மெய்யுணர்வு’ புலனாகிறது.



</doc>
<doc id="148724" url="https://ta.wikipedia.org/wiki?curid=148724" title="அத்துவிதக் கலிவெண்பா">
அத்துவிதக் கலிவெண்பா

அத்துவிதக் கலிவெண்பா என்னும் நூல் அத்துவிதக் கொள்கையை விளக்குகிறது.

இதன் ஆசிரியர் உமாபதி சிவாசாரியார். கலிவெண்பாவாலான இந்த நூலில் 30 கண்ணிகள் உள்ளன.

இந்த நூலின் காலம் 15ஆம் நூற்றாண்டு



</doc>
<doc id="148725" url="https://ta.wikipedia.org/wiki?curid=148725" title="அதிகாரப்பிள்ளை அட்டவணை">
அதிகாரப்பிள்ளை அட்டவணை

அதிகாரப்பிள்ளை அட்டவணை என்னும் பெயரில் இரு நூல்கள் உள்ளன. 
இந்தப் பெயர் தெரியாத நூலாசிரியர் சிவானந்த மாலை, தத்துவ விளக்கம், திருநெறி விளக்கம் போன்ற நூல்களையும் இயற்றினார் என்பர். இது பொருந்தாது என்பது மு. அருணாசலம் கருத்து. 



</doc>
<doc id="148743" url="https://ta.wikipedia.org/wiki?curid=148743" title="காந்தவிசையேற்புத்திறன்">
காந்தவிசையேற்புத்திறன்

காந்தவிசையேற்புத்திறன் (Magnetoception) என்பது விலங்குகளின் காந்தப் புலம் கொண்டு திசை, உயரம், இடம் போன்ற இருப்பிடம் அறியும் அறிவாகும். இந்த அறிவு பல விலங்கு மற்றும் பறவையினங்களுக்கு உண்டு, இதன் மூலம் தங்கள் இருப்பிடத்தை அறிந்து கொள்கின்றன. பூமியின் காந்தப் புலத்தை உணர்ந்து அதற்கேற்ப தங்கள் பயணங்களை செய்கின்றன. இந்த காந்தவிசையேற்புத்திறன், பாக்டீரியா, பறவைகள்(முக்கியமாக புலப்பெயரும் பறவைகள்), பூஞ்சை, பூச்சியினங்கள்(முக்கியமாக தேனீக்கள்), கடல்வாழுயிரினங்களான ஆமை, பெருங்கடல் நண்டு, சுறா போன்றவைகளுக்கு உள்ளதாகக் கண்டுபிடிக்கப்பட்டுள்ளன.


</doc>
<doc id="148746" url="https://ta.wikipedia.org/wiki?curid=148746" title="அறுகாலி">
அறுகாலி

அறுகாலி (Hexapoda) என்பது விலங்கியலில், கணுக்காலித் தொகுதியின் ஒரு துணைத் தொகுதியாகும். இத்துணைத்தொகுதி உயிர்களுக்கு மூன்று இணை கால்கள் உள்ளன. இவை பொதுவாக சிறகுள்ள மற்றும் சிறகற்ற உயிரிகளாகவுள்ளன. சிறகுள்ளவைகள் பூச்சியினம் என்றும் மற்றும் சிறகில்லாதவைகள் கொலம்பொலா, ப்ரோடுரா, மற்றும் டைப்லுரா என்றும் வகைப்படுத்தப்படுகின்றன.

முன்புற தலை, மார்பு பகுதி, மற்றும் பின்புற வயிறு என்று மூன்று பகுதிகள் அறுகாலிகளின் உடலில் உள்ளன. உணர்கொம்புகள், தாடை, உதடு போன்றவை பொதுவாக தலைப்பகுதியில் உள்ளன. மார்பு பகுதியில் மூன்று இணைகால்கள் மற்றும் சிறகுகள் உள்ளன.


</doc>
<doc id="148747" url="https://ta.wikipedia.org/wiki?curid=148747" title="19 ஆம் நூற்றாண்டுத் தமிழ் நூல்கள்">
19 ஆம் நூற்றாண்டுத் தமிழ் நூல்கள்

19ம் நூற்றாண்டு தமிழ் இலக்கிய மறுமலர்ச்சிக் காலமாக அறியப்படுகிறது. இக் காலத்தில் பழம் தமிழ் நூல்கள் மீட்டெடுக்கப்பட்டு பதிக்கப்பட்டன, உரையெழுதப்பட்டன, ஆய்வுசெய்யப்பட்டன. இன்று எமக்கு கிடைக்கும் சங்க இலக்கியங்களில் பல இக் காலத்திலேயே முதலில் அச்சேறின. சமயம், அரசியல், அறிவியல் என தமிழில் பல துறைகளில் நூற்றுக் கணக்கான நூல்கள் இக்காலத்தில் அச்சிடப்பட்டன.

அ. தாண்டவராய முதலியார், சிவக்கொழுந்து தேசிகர், திருத்தணிகை விசாகப் பெருமாளையர், களத்தூர் வேதகிரி முதலியார், புஷ்பரதஞ்செட்டியார், ஆறுமுகநாவலர், சி.வை. தாமோதரம் பிள்ளை, அயோத்திதாசர், மழவை மகாலிங்கையர், உ.வே. சாமிநாதையர், ச. வையாபுரிப்பிள்ளை உட்பட்டோர் ஓலைச்சுவடிகளைக் கண்டறிந்து, ஆய்ந்து பதிப்பித்ததில் முக்கிய பங்களிப்பு வழங்கியவர்கள்.



</doc>
<doc id="148749" url="https://ta.wikipedia.org/wiki?curid=148749" title="வியன்னா மாநாடு">
வியன்னா மாநாடு

வியன்னா மாநாடு என்பது, 1814 ஆம் ஆண்டு செப்டெம்பர் மாதம் முதல் 1815 ஆண்டு யூன் மாதம் வரையில், ஆசுத்திரிய அரசியலாளர் கிளெமென்சு வென்செல் வொன் மெட்டெர்னிச் (Klemens Wenzel von Metternich) தலைமையில் நடந்த ஐரோப்பிய நாடுகளின் தூதுவர்களுக்கான மாநாடு ஆகும். பிரெஞ்சுப் புரட்சிப் போர்கள், நெப்போலியப் போர்கள், புனித ரோமப் பேரரசு கலைப்பு போன்றவற்றினால் ஏற்பட்ட பல்வேறு பிரச்சினைகளுக்கான தீர்வு ஒன்றை எட்டுவதே இந்த மாநாட்டின் நோக்கம். இந்த மாநாட்டின் விளைவாக ஐரோப்பாவின் அரசியல் நிலப்படம் பல மாற்றங்களுக்கு உட்பட்டது. பிரான்சு, வார்சோ டியூச்சகம், நெதர்லாந்து, ரைன் நாடுகள், செருமன் மாகாணமான சக்சனி, பல்வேறு இத்தாலிய ஆட்சிப்பகுதிகள் என்பவற்றுக்குப் புதிய எல்லைகள் உருவாயின. அத்துடன், உள்நாட்டு மட்டங்களிலும் பிரதேச மட்டங்களிலுமான பிரச்சினைகளில், ஆசுத்திரியா, பிரித்தானியா, பிரான்சு, உருசியா ஆகியவை தலையிடுவதற்கான செல்வாக்கு மண்டலங்களும் உருவாயின. ஐரோப்பாவின் நாடுகளிடையே ஒத்திசைவை ஏற்படுத்தி, அமைதியான அதிகாரச் சமநிலையை எட்டும் நோக்கில் இடம்பெற்ற பல்வேறு பன்னாட்டுச் சந்திப்புக்களில் இது முதலாவது ஆகும். இம் முயற்சிகள், பிற்காலத்தில் உருவான உலக நாடுகள் சங்கம், ஐக்கிய நாடுகள் அவை ஆகியவற்றுக்கான மாதிரியாகவும் தொழிற்பட்டன.

நெப்போலியப் பிரான்சு தோல்வியடைந்து, 1814 மே மாதத்தில் சரண் அடைந்ததோடு, 25 ஆண்டுகாலம் ஏறத்தாழத் தொடர்ச்சியாக இடம்பெற்ற போர்கள் முடிவுக்கு வந்ததே இம் மாநாட்டுக்கான கிட்டிய பின்னணியாக இருந்தது. நாடுகடந்து வாழ்ந்த நெப்போலியன் மீண்டு வந்து, 1815 மார்ச்சுக்கும் யூலைக்கும் இடைப்பட்ட காலத்தில் நூறு நாட்கள் பிரான்சின் அதிகாரத்தில் இருந்த காலத்தில் மீண்டும் போர் வெடித்த போதும் வியன்னா மாநாட்டுப் பேச்சுகள் தொடர்ந்து இடம்பெற்றன. நெப்போலியன், 1815 யூன் 18 ஆம் தேதி வாட்டர்லூவில் இறுதித் தோல்வியைச் சந்திப்பதற்கு ஒன்பது நாட்களுக்கு முன்னர் மாநாட்டின் இறுதி ஒப்பந்தச் சட்டமூலம் கைச்சாத்தானது.

"வியன்னா மாநாடு" ஒரு முறையான மாநாடு என்று சொல்ல முடியாது. இம் மாநாட்டுக்கான முழு அமர்வுக் கூட்டம் எதுவும் இடம்பெறவில்லை. பெரும்பாலான பேச்சுக்கள் ஆசுத்திரியா, பிரான்சு, உருசியா, பிரித்தானியா, பிரசியா ஆகியவற்றுக்கு இடையே முறைசாராத நேரடிப் பேச்சுக்களாகவே இருந்தன. பிற பேராளர்களின் பங்கு மிகக் குறைவாக அல்லது முற்றாகவே இல்லாமல் இருந்தது. ஒரு கண்டம் தழுவிய அளவில் பல நாடுகளின் பேராளர்கள் ஒரே இடத்தில் கூடி ஒப்பந்தம் ஒன்றை உருவாக்க முனைந்தது வரலாற்றில் இதுவே முதல் முறையாக இருந்தது. இதற்கு முன்னர் நாடுகளின் தலைநகரங்களுக்கு இடையே தூதுவர்கள் மூலமும் தகவல்களை அனுப்புவதன் மூலமுமே இவ்வாறான முயற்சிகள் மேற்கொள்ளப்பட்டன. பின்னர் சில மாற்றங்கள் ஏற்பட்ட போதும், வியன்னா மாநாட்டில் எட்டப்பட்ட தீர்வே, 1914 ஆம் ஆண்டில் முதலாம் உலகப் போர் ஏற்படும் வரை ஐரோப்பாவின் பன்னாட்டு அரசியலின் அடிப்படையாக அமைந்திருந்தது.
பிரான்சுக்கும் ஆறாவது கூட்டணிக்கும் இடையிலான பாரிசு ஒப்பந்தத்திலேயே பகுதித் தீர்வு ஏற்பட்டிருந்தது. கியெல் ஒப்பந்தத்தில் இசுக்கன்டினேவியா தொடர்பான விடயங்கள் எழுப்பப்பட்டிருந்தன. பாரிசு ஒப்பந்தம், வியன்னாவில் பொது மாநாடு ஒன்றை நடத்த வேண்டும் என்பதை ஏற்றிருந்ததுடன், போரில் ஈடுபட்ட எல்லா நாடுகளுக்கும் அழைப்பு அனுப்புவது என்றும் முடிவு எடுக்கப்பட்டது. இம் மாநாட்டை 1814 யூலையில் தொடங்குவதற்கும் காலம் குறித்திருந்தனர்.

நான்கு பெரிய வல்லரசுகளும் முன்னரே ஆறாவது கூட்டணியை உருவாக்கி இருந்தனர். நெப்போலியன் தோல்வியுறும் நிலையில் இருந்தபோது இவ்வல்லரசுகள் தமது பொது நிலைப்பாட்டை சோமொன்ட் ஒப்பந்தம் (மார்ச் 1814) மூலம் உருவாக்கி இருந்தனர். பிரான்சில் பர்பன் வம்ச ஆட்சி மீள்விக்கப்பட்ட பின்னர் அவர்களுடன் பேச்சு நடத்தி அதே ஆண்டில் பாரிசு ஒப்பந்தத்தையும் உருவாக்கினர். நான்கு வல்லரசுகள் சார்பிலும், பர்பன் பிரான்சின் சார்பிலும் பின்வருவோர் பேராளர்களாகக் கலந்து கொண்டனர்:


இந்நாடுகள் முதலில் .கையெழுத்தான சோமொன்ட் ஒப்பந்தத்தில் பங்கு பெறவில்லை. ஆனால், பாரிசு ஒப்பந்தத்தில் இணைந்து கொண்டனர்.



ஐரோப்பாவில் இருந்த ஒவ்வொரு நாட்டுக்கும் வியன்னாவில் பேராளர்கள் இருந்தனர். 200க்கும் மேற்பட்ட நாடுகளும், சிற்றரசுகளும் வியன்னா மாநாட்டுக்குப் பேராளர்களை அனுப்பியிருந்தனர். இவற்றோடு, நகரங்கள், கூட்டாண்மைகள், மத அமைப்புக்கள் போன்றவற்றுக்கும்; காப்புரிமைச் சட்டங்கள், பத்திரிகைச் சுதந்திரம் என்பவற்றைக் கோரிய செருமன் பதிப்பாளர்கள் போன்ற சிறப்புக் குழுக்கள் என்பவற்றுக்கும் பேராளர்கள் இருந்தனர்.



</doc>
<doc id="148752" url="https://ta.wikipedia.org/wiki?curid=148752" title="ஈட்டியெழுபது">
ஈட்டியெழுபது

ஈட்டியெழுபது, ஒட்டக்கூத்தரால், செங்குந்தர் இனத்தைச் சார்ந்த மக்களைப் பற்றிய 70 பாடல்களின் தொகுப்பாகும். செங்குந்தர்கள் தம்முடைய பெருமையைப் பாடுமாறு ஒட்டக்கூத்தரைக் கேட்டதாகவும், அவர் அதற்கு மறுத்துவிட்டதால், செங்குந்தர்கள் தங்களுடைய தலைகளை அரிந்து சிரச்சிங்காதனம் செய்ததாகவும், அதன்பிறகே, அவர் ஈட்டியெழுபது இயற்றியதாகவும் அறிய வருகிறது. இப்பாடல்களில் செங்குந்தர் மரபினரின் பெருமையைப் பறைசாற்றுகிறது.

சைவ சமயத்தில் சிறந்து விளங்கிய புகழையும், முருகப் பெருமானுக்கும், செங்குந்தர்களுக்கும் இருந்த தொடர்பையும், வங்காள தேசம், யாழ்ப்பாணம் முதலியவற்றை வென்ற கதைகளையும், சோழ அரசர்களுக்கும், செங்குந்தர்களுக்கும் புலிக்கொடி சின்னமாக விளங்கியதினையும், செங்குந்தர் மரபில் சிறந்து விளங்கிய முக்கிய நபர்களைப் பற்றியும் புகழ்ந்து பாடப்பெற்ற நூலாகும்.



</doc>
<doc id="148754" url="https://ta.wikipedia.org/wiki?curid=148754" title="திரிபு (அறிவியல்)">
திரிபு (அறிவியல்)

பொருளின் மீது உருக்குலைவு விசை செயல்படும் பொது அதன் பரிமாணத்தில் ஏற்படும் மாற்றத்திற்கும், ஆரம்ப பரிமாணத்திற்க்குமிடையே உள்ள தகைவு திரிபு எனப்படும். 

திரிபு = பரிமாண மாற்றம்/ ஆரம்ப பரிமாணம் 

திரிபு மூன்று வகைப்படும். 

ஒரு கம்பியின் ஒரு முனையை இறுக்கமாக பொருத்தி மறுமுனையில் விசை செயற்படுத்தும் போது அதன் நீளம் அதிகரிக்கிறது.இதில் ஏற்படுகின்ற திரிபினை நீட்சித் திரிபு எனலாம். எனவே நீளத்தில் ஏற்படுகின்ற நீள அதிகரிப்பிற்கும், ஆரம்ப நீளத்திற்கும் உள்ள தகவே நீட்சித் திரிபு ஆகும் 

நீட்சித் திரிபு= நீள அதிகரிப்பு/ ஆரம்ப நீளம் 


ஒரு பொருளின் மீது விசை செயற்ப்படும் போதும், அதன் நீளம் அல்லது பருமன் ஆகியவற்றில் மாற்றம் ஏற்படாமல், உருவத்தில் மட்டும் மாற்றம் ஏற்படலாம். பொருளின் மீது தொடுவியல் விசை செயற்படுத்தும் போது அப்பொருள் திருப்பு விளைவிற்கு உட்பட்டு பொருளிலுள்ள அடுக்குகளுக்கு இடையே சார்புப்பெயர்ச்சி தோன்றுகிறது. எதனை சறுக்குப் பெயர்ச்சி என்பர். அடுக்கு சுற்றப்படுகின்ற கோணத்தினை சறுக்குப்பெயர்ச்சிக்கோணம் என்பர். இவ்வகையான திரிபினை சறுக்குப் பெயர்ச்சி திரிபு எனலாம். 

பரும மாற்றத்திற்கும்(v) சமநிலைப் பருமனுக்கும்(V) இடையிலான தகவு பருமத்திரிபு ஆகும். 

பருமத்திரிபு = பரும மாற்றம்/ சமநிலைப்பருமன் (v/V)


</doc>
<doc id="148755" url="https://ta.wikipedia.org/wiki?curid=148755" title="களிப்பொருபது">
களிப்பொருபது

ஒட்டக்கூத்தர் "ஈட்டியெழுபது" என்னும் பிரபந்தம் பாடத் தங்கள் தலைகளை அரிந்து சிரச்சிங்காதனம் அமைத்த செங்குந்தத் தலைவர்களுடைய தலைகளும் உடல்களும் மீண்டும் முன்போல் தம்மில் சேருமாறு அவர் "எழுப்பெழுபது" என்னும் நூலை பாடியதால் உடலில் உயிர்பெற்று எழுந்த அதிசய்த்தினைக் கண்டவர் வியந்து பலரால் பாடப்பெற்ற பத்துப்பாடல்களின் தொகுப்பு இக் களிப்பொருபது ஆகும்.

இந்நூல் மூன்றாம் குலோத்துங்கச் சோழனால் தொகுக்கப்பட்டது என்ற கருத்து உள்ளது, ஆயினும் போதிய ஆதாரம் இல்லை.



</doc>
<doc id="148767" url="https://ta.wikipedia.org/wiki?curid=148767" title="அதிரகசியம்">
அதிரகசியம்

அதிரகசியம் என்பது 15 ஆம் நூற்றாண்டைச் சார்ந்த ஒரு சைவ தமிழ் இலக்கியம் ஆகும். இதனை சிவஞான வள்ளல் இயற்றினார்.

இந்த நூலில் 66 விருத்தங்கள் உள்ளன. ஆன்மா என்னும் உயிர் குருவைத் தேடிக் கண்டு பாடம் கேட்பதாக (உபதேசம் பெறுவதாகப்) பாடல்கள் அமைந்துள்ளன. ஆன்மாவின் குரு இறைவன். மேலும் இதில் துறவின் இலக்கணம் விரித்துரைக்கப்பட்டுள்ளது.



</doc>
<doc id="148771" url="https://ta.wikipedia.org/wiki?curid=148771" title="அநுபூதி விளக்கம்">
அநுபூதி விளக்கம்

அநுபூதி விளக்கம் என்பது ஒரு சைவ இலக்கியம். 

இந்த நூலின் ஆசிரியர் சீர்காழிச் சிற்றம்பல நாடிகள். 
இவரது ஞானாசிரியர் காழி-கங்கை மெய்கண்டார். 
இந்த மெய்கண்டார் சிவனுணர்வு பற்றிக் கூறிய கருத்துக்களை மாணாக்கர் சிற்றம்பல நாடிகள் இந்த நூல் வடிவில் தந்துள்ளார். 


</doc>
<doc id="148773" url="https://ta.wikipedia.org/wiki?curid=148773" title="அறிவியல் விதிகள்">
அறிவியல் விதிகள்

அறிவியலின் சில விதிகள் சிறு விளக்கத்துடன் கீழேக் கொடுக்கப்பட்டுள்ளன.

ஒய்வு நிலையில் இருக்கும் ஒரு பொருளின் மீது விசை செயல்படாதவரை அது ஒய்வு நிலையிலேயே இருக்கும். இதுபோன்று இயக்கத்திலுள்ள ஒரு பொருள் தொடர்ந்து இயக்க நிலையிலேயே இருக்கும்.

இயங்குகின்ற ஒரு பொருளின் உந்த மாறுபாட்டு வீதம் அதன் மீது செலுத்தப்படும் விசைக்கும் நேர் விகிதத்தில் இருப்பதுடன் விசை செயல்படும் திசையிலேயே இருக்கும்.

ஒவ்வொரு வினைக்கும் அதற்கு சமமான எதிர்வினை உண்டு.

எ.கா

அண்டத்திலுள்ள ஒவ்வொரு பொருளும் மற்றொரு பொருளை அவற்றின் நிறைகளின் பெருக்கற் பலனுக்கு நேர்விகிதத்திலும் அவற்றிற்கிடையேயுள்ள தொலைவின் இருமடிக்கு எதிர் விகிதத்திலும் அமைந்த விசையுடன் ஈர்க்கிறது.

உயர் வெப்பநிலையில் உள்ள ஒரு பொருள் வெப்பத்தை இழக்கும் வீதம் அப்பொருளின் சராசரி வெப்பநிலைக்கும் சுற்றுப்புற சூழலுக்கும் இடையே உள்ள வெப்பநிலை வேறுபாட்டிற்கு நேர்விகிதத்தில் இருக்கும்.




மூடப்பட்ட திரவத்தின் மீது செலுத்தப்படும் வெளி விசையின் அழுத்தம் திரவத்தின் அனைத்துப் பகுதிக்கும் சமமாகக் கடத்தப்படும்.

ஒரு திரவப் பரப்பு தனது பரப்பை சுருக்கிக்கொள்ள முயலுகையில், அதன் புறப்பரப்பில் தோன்றும் இழுவிசை பரப்பு இழுவிசை எனப்படும். இது எல்லாத் திசையிலும் சமம்.

எ.கா: நீரில் எண்ணெய் விட்டால் படலம்போல் படருவது. மழை நீர் பாதரசம் குமிழ் வடிவம் பெறுவதற்கு காரணம் பரப்பு இழுவிசையே ஆகும்.

ஒரு திரவம் மெதுவாகவும், சீராகவும் கிடைத்தளத்தில் செல்லுகையில் கீழ்ப்பரப்பில் உள்ள திரவம் ஓட்டமின்றி நிலைத்திருக்கும். இவ்வாறு பாகுபொருட்களின் வெவ்வேறு படலங்களுக்கு இடையே உருவாகும் சார்பு இயக்கத்திற்கு பாய்பொருட்கள் ஏற்படுத்தும் தடையே பாகியல் விசை எனப்படும்.

மாறாத வெப்பநிலையில் ஒரு குறிப்பிட்ட எடையுள்ள வாயுவின் கன அளவும் அதன் அழுத்தமும் எதிர்விகிதத் தொடர்பைப் பெற்றுள்ளன.

PV = மாறிலி



மின்னோட்டத்தினால் ஒரு கடத்தியில் உருவாகும் வெப்பம், செலுத்தப்படும் மின்னோட்டத்தின் வலிமையின் இருமடிக்கு நேர்விகிதத்திலும், கடத்தியின் மின்தடைக்கு நேர்விகித்த்திலும் கடத்தியின் வழியாக மின்சாரம் பாயும் கால அளவுக்கு நேர்விகிதத்திலும் அமையும்.

கோள்கள் சூரியனை, ஒரு குவியமாகக் கொண்ட நீள் வட்டப்பாதைகளில் சுற்றிவருகின்றன.

கோளையும் சூரியனையும் இணைக்கும் ஆரவெக்டர் சமகால அளவுகளில் சம பரப்பளவுகளை அலகிடுகிறது.

கோள்களின் சுற்றுக் காலங்களின் இருமடிகள் சூரியனின்றும் அவற்றின் தொலைவுகளின் மும்மடிக்கும் நேர்விகிதத்தில் இருக்கும்.

தூசிகளற்ற தூய்மையான ஊடகத்தின் மூலம் ஒரு குறிப்பிட்ட அலைநீளம் உள்ள ஒளிகற்றையை செலுத்தினால், வெளியாகும் ஒளிக்கற்றைகளில் அதைவிட அதிக அலைநீளம் உள்ள நிறக்கதிர்களும் காணப்படுகின்றன. இவ்விளைவினால் வானம், கடல் ஆகியவை நீலநிறமாக தோன்றுவதன் காரணம் விளக்கப்படுகிறது. இந்நிகழ்ச்சியே இராமன் விளைவு எனப்படுகிறது

வரிச்சீர் ஒட்டத்தில் பாகுநிலையற்ற, அமுக்க இயலாத ஒரு திரவத்தின் ஏதேனும் ஒரு புள்ளியில் செயல்படும் மொத்த ஆற்றல் ஒரு மாறிலி, இதுவே பெர்னெளலி தேற்றம்.

மாறாத வெப்பநிலையில் மின்னோட்டம் மின்னழுத்த வேறுபாட்டிற்கு நேர்விகிதத்திலும், மின்தடைக்கு எதிர்விகிதத்திலும் இருக்கும்.

V = மின்னழுத்த வேறுபாடு
I= மின்னோட்டம்
R= மின்தடை

VαR
V=IR (அல்லது) I=V/R (அல்லது) R=V/I

ஒருவன் மின்னோட்டத் திசையில் காந்த ஊசியைப் பார்த்துக்கொண்டு நீந்துவதாகக் கருதினால் காந்த ஊசியின் வடதுருவம் அவனது இடது கைப்புறம் திரும்பும்.

வலது கையின் பெருவிரல், நடுவிரல், ஆள்காட்டி விரல் மூன்றையும் ஒன்றுக்கொன்று செங்குத்தாக வைத்தால், இதில் பெருவிரல் கடத்தி நகரும் திசையையும், ஆள்காட்டி விரல் காந்தப்புலத்தின் திசையையும் உணர்த்தினால் நடுவிரல் மின்சாரம் தூண்டப்படும் திசையினைக் குறிக்கும்.

இடக்கையின் பெருவிரல், ஆள்காட்டி விரல், நடுவிரல், மூன்றையும் ஒன்றுக்கொன்று நேர்க்குத்தாக இருக்குமாறு வைத்தால், ஆள்காட்டி விரல் காந்தப்புலத்தின் திசையையும், நடுவிரல் மின்னோட்டத்தின் திசையையும் காட்டுவதாகக் கொண்டால், பெருவிரல் விசையின் திசையையும் அதன் மூலம் கடத்தியின் நகரும் திசையும் காட்டும்.

ஒரு கடத்திக்கும், ஒரு காந்தப் புலத்திற்கும் இடையே ஒப்புமை இயக்கம் இருக்கும்போது கடத்தியில் மின் இயக்குவிசை தூண்டப்படும். இதுவே மின்காந்தத் தூண்டல் எனப்படும். இந்தத் தூண்டு மின்னியக்கு விசை கடத்தியில் ஒரு மின்னோட்டத்தை உண்டாக்கும்.

மூடிய சுற்றுடன் தொடர்புடைய காந்தப் பாயம் மாறும்போதெல்லாம் மின்னியக்குவிசையும், மின்னோட்டமும் தூண்டப்படும். காந்தப்பாயம் மாற்றம் நீடிக்கும் வரையில் தூண்டப்படும் மின்னோட்டமும் நீடிக்கும்.

ஒரு மின் சுற்றுடன் சம்பந்தமுடைய காந்தப்பாயம் மாறிக்கொண்டிருக்கும்போது அச்சுற்றில் மின்னியக்குவிசை தூண்டப்படுகிறது. தூண்டப்பட்ட மின் இயக்கு விசையின் அளவு மற்றும் மின்னோட்ட மதிப்புகள் காந்தப்பாயம் மாறும் வீதத்திற்கு நேர் விகிதத்தில் உள்ளது.

தூண்டப்படும் மின்னியக்கு விசை மற்றும் மின்னோட்டத்தின் திசைகள், அவை உண்டாவதற்கான இயக்கத்தை எதிர்க்கும் வகையில் அமையும்


</doc>
<doc id="148788" url="https://ta.wikipedia.org/wiki?curid=148788" title="தொல்லியல் அருங்காட்சியகம், கரூர்">
தொல்லியல் அருங்காட்சியகம், கரூர்

கரூர் தொல்லியல் அருங்காட்சியகம் என்பது கரூர் பகுதியிலுள்ள தமிழ்நாடு அரசு தொல்லியல் துறையின் அருங்காட்சியகம் ஆகும். இந்த தொல்லியல் அருங்காட்சியகம் 1982ல் தொடங்கப்பட்டது.

இங்கு வீர நடுகற்கள், ரோமானியர், சங்ககாலச் சேரர், சோழர், பாண்டியர்களின் காசுகள், பல்லவர் காசுகள், பிற்காலப் பாண்டியர் காசுகள், ராசராசன் காசு, நாயக்கர் காசுகள், பனை ஒலைச்சுவடிகள், மணிகள், செப்புத் தட்டுகள், உருவாரங்கள் போன்றவை காட்சிக்கு வைக்கப்பட்டுள்ளன. அதில் கி.மு. 5ஆம் நூற்றாண்டு மதிக்கத்தக்க தமிழக முத்திரைக் காசுகள், தங்க, வெள்ளி மோதிரங்கள் முக்கியமானவை.



</doc>
<doc id="148794" url="https://ta.wikipedia.org/wiki?curid=148794" title="எழுப்பெழுபது">
எழுப்பெழுபது

எழுப்பெழுபது என்னும் நூல் ஒட்டக்கூத்தரால் பாடப்பெற்ற 70 - பாடல்களைக் கொண்ட தொகுப்பாகும். இந்நூலில் உள்ள வெறும் பன்னிரெண்டு பாடல்கள் மட்டுமே தற்போது கிடைத்திருக்கின்றது.

செங்குந்தத் தலைவர்கள் தங்களுடைய இனத்தின் சிறப்புகளைப் பற்றி ஒட்டக்கூத்தரை பாடச் சொன்னதாகவும், அவர் மறுத்ததால், சிரச்சிங்காதனம் செய்ததாகவும் அறியவருகிறது. அவ்வாறு நடந்த பிறகு, தனித்தனியே இருந்த தலைகளும் உடல்களும் மீண்டும் முன்போல் தம்மில் சேருமாறு நாமகளை வேண்டியதால், சிரச்சிங்காதனம் செய்யப்பட்ட உடல்கள் மீண்டும் உயிர்பெற்று எழுந்ததாக சொல்லப்படுகிறது.

இவ்வாறு தன்னுடைய நாவன்மையால், பிரிந்த உடல்களை ஒன்று சேர்த்ததால், அவருக்கு ஒட்டக்கூத்தர் என்று பெயர் வந்ததாகவும் கூறப்படுகிறது.




</doc>
<doc id="148795" url="https://ta.wikipedia.org/wiki?curid=148795" title="அறிவழகன் வெங்கடாசலம்">
அறிவழகன் வெங்கடாசலம்

அறிவழகன் வெங்கடாசலம் என்பவர் ஒரு தமிழ்த் திரைப்பட இயக்குனர் ஆவார். 

கோயம்புத்தூரில் பிறந்த இவர் திருச்சியில் இளநிலை கணினி பட்டப்படிப்பினை படித்தார். பின்னர் சென்னையில் அமைந்துள்ள எம்.ஜி.ஆர் அரசு திரைப்படக்கல்லூரியில் இயக்குதல் துறையில் பட்டம் பெற்றார். திரைப்படக்கல்லூரியில் இவர் எழுதி இயக்கிய 'புதினம்' என்னும் குறும்படம் அவருக்கு தமிழக அரசு விருதினை பெற்று தந்தது. இவர் இயக்குனர் ஷங்கரிடம் உதவி இயக்குனராக 'பாய்ஸ்' மற்றும் 'அந்நியன்' போன்ற திரைபடங்களில் பணியாற்றினார். 

திரைப்படக்கல்லூரியில் இவர் எழுதி இயக்கிய 'புதினம்' என்னும் குறும்படம் அவருக்கு தமிழக அரசு விருதினை பெற்று தந்தது. இவர் இயக்குனர் ஷங்கரிடம் உதவி இயக்குனராக 'பாய்ஸ்' மற்றும் 'அந்நியன்' போன்ற திரைபடங்களில் பணியாற்றினார். இவர் இயக்கிய முதல் திரைப்படமான 'ஈரம்' திரைப்படத்திற்கு சங்கர் எஸ் பிக்சர்ஸ் சார்பாக தயாரிக்க பெரும் வெற்றி பெற்றது. இவரின் 'ஈரம்' திரைப்படம் தமிழ் சினிமா வரலாற்றில் மிக முக்கிய திகில் திரைப்படமாக பதிவானது. விஜய் தொலைக்காட்சியின் சிறந்த திரைக்கதை மற்றும் இயக்கத்திற்கான விருதினை இயக்குனர் அறிவழகன் பெற்றார். ஆஸ்கார் பிலிம் ரவிசந்திரன் தயாரிப்பில் அடுத்த படமான 'வல்லினம்' துணிச்சலான கதையைக்கொண்டு வெளிவந்து அனைத்து தரப்பிலும் வெற்றி பெற்றது.


</doc>
<doc id="148799" url="https://ta.wikipedia.org/wiki?curid=148799" title="கே. பத்மராஜன்">
கே. பத்மராஜன்

கே.பத்மராஜன் என்பவர் “தேர்தல் மன்னன் பத்மராஜன்” என அறியப்படும் ஒரு சாதனையாளர். சேலம் மாவட்டம் மேட்டூரை சேர்ந்த இவர் ஒரு ஓமியோபதி மருத்துவர். இவர் இந்தியாவில் நடைபெற்ற பல்வேறு தேர்தல்களில் பல முறை போட்டியிட்டு லிம்கா, கின்னசு போன்ற சாதனைப் புத்தகங்களில் சாதனையாளராக இடம் பெற்றிருக்கிறார். 




</doc>
<doc id="148801" url="https://ta.wikipedia.org/wiki?curid=148801" title="உம்மைக் குறி">
உம்மைக் குறி

உம்மைக் குறி ("Ampersand") என்பது ஆங்கிலத்தில் இணைப்பிடைச் சொல்லான "And" என்பதைக் குறிக்கும் குறியீடாகும்.

இரண்டு சொற்களை இணைப்பதற்கு இக்குறியீடு பயன்படுத்தப்படுவதால், இது உம்மைக் குறி என அழைக்கப்படுகிறது. "And Per Se And" என்ற சொற்றொடரிலிருந்தே உம்மைக் குறி என்பதன் ஆங்கிலச் சொல்லான "Ampersand" எனுஞ்சொல் உருவாகியது.

திருமணம் புரிந்த கணவரையும் மனைவியையும் விளிக்கும்போது உம்மைக் குறி பயன்படுத்தப்படுகிறது (எ-டு: திரு. & திருமதி காந்தி).

ஆங்கிலத்தில் "And"இற்குப் பதிலாக உம்மைக் குறி பயன்படுத்தப்படுவதும் உண்டு (எ-டு: "Dog & Cat").

பெரும்பாலான விசைப்பலகைகளில் மாற்று விசையுடன் 7ஐ அழுத்துவதன் மூலம் உம்மைக் குறியைப் பெற்றுக் கொள்ள முடியும்.


</doc>
<doc id="148802" url="https://ta.wikipedia.org/wiki?curid=148802" title="தம்பதெனிய அரசு">
தம்பதெனிய அரசு

தம்பதெனிய இராச்சியம் அல்லது தம்பதெனிய இராசதானி ("Kingdom of Dambadeniya") என்பது கிபி 1220–1354 காலப்பகுதியில் இலங்கையில் இருந்த ஒரு இராச்சியம்.

கலிங்க மாகன் பொலன்னறுவை இராச்சியத்தைக் கைப்பற்றிய பின்னர் மூன்றாம் விஜயபாகு மன்னனால் (1232–1236) தம்பதெனிய இராச்சியம் உருவாக்கப்பட்டது. இம்மன்னன் 'மலயரடவில்' ஒற்றுமையை ஏற்படுத்தி ஆட்சிக்கு வந்தான். கலிங்க மாகனால் அழிவுற்றிருந்த தனது நாட்டை மீள் கட்டியெழுப்ப முயற்சித்தான். முக்கியமாக பௌத்த மதத்தை சீர்திருத்த முயற்சித்தான்.

இவ்வரசன் கலிங்க மாகனுடைய ஆட்சியில் இருந்து இராசரட்டைப் பிரதேசத்தை மீட்டெடுத்ததால் தம்பதெனிய இராச்சியத்தின் தலை சிறந்த மன்னனாகக் கருதப்படுகின்றான்.


</doc>
<doc id="148812" url="https://ta.wikipedia.org/wiki?curid=148812" title="நக்கிள்ஸ் மலைத்தொடர்">
நக்கிள்ஸ் மலைத்தொடர்

நக்கிள்ஸ் மலைத்தொடர் அல்லது தும்பர மலைத்தொடர் (சிங்களம்: දුම්බර කඳුවැටිය) எனப்படுவது இலங்கையின் மத்திய மாகாணத்தில் கண்டி, மாத்தளை மாவட்டங்களில் அமைந்துள்ள ஒரு மலைத்தொடராகும். இது தெற்கிலும் கிழக்கிலும் மகாவலிப் பள்ளத்தாக்கினாலும் மேற்கில் மாத்தளைப் பள்ளத்தாக்கினாலும் இலங்கையின் மத்திய மலைநாட்டிலிருந்து பிரிக்கப்படுகிறது. இதற்கு ஆங்கிலத்தில் நக்கிள்ஸ் எனப் பெயரிடப்படக் காரணம் கண்டி மாவட்டத்திலிருந்து இதனைப் பார்க்கும் போது இது வளைந்தும் நெளிந்தும் உயர்ந்தும் தாழ்ந்தும் ஆங்காங்கே இருப்பதனால் கையை இறுகப் பொத்தியது போன்று தோற்றமளிப்பதாகும். இதற்கு பிரித்தானிய இலங்கையின் நிலவரைபடவியலாளர்களால் இப்பெயர் அளிக்கப்பட்டதாயினும் பண்டைக் காலந் தொட்டே சிங்கள மக்கள் இதனை "தும்பர கந்துவெட்டிய" (பனிசூழ் மலைத்தொடர்) என்றே அழைக்கின்றனர்.

நக்கிள்ஸ் மலைத்தொடரின் ஒவ்வொரு பகுதியும் தனித்தனியான தன்மைகளைக் கொண்டிருக்கும். இது லக்கலையிலிருந்து உருகலை வரை மூன்று வெவ்வேறு மலைத்தொடர்களாகக் காட்சியளிப்பதுடன் அவற்றுக்குக் கீழே பல உயரங் குறைந்த மலைத்தொடர்கள் சமாந்தரமாக இருப்பதும் காணக்கூடியதாக உள்ளன. அதேவேளை, இது இலங்கையின் மிக அழகான மலைத்தொடர்களுள் ஒன்றாகும். சில இடங்களில் அடர்ந்த ஈரலிப்பான காடுகளும் அருவிகளும் இருக்கும். வேறு சில இடங்களிற் செறிவு குறைந்த உலர் காடுகள் காணப்படும். இது இலங்கையின் பல்வேறு பகுதிகளினதும், எல்லா வகையான காலநிலைகளையும் ஒருங்கே கொண்டிருப்பதால் இலங்கையின் எப்பாகத்திற்குமுரிய தன்மைகளை இதிற் காணலாம். இதனாலேயே இது பல்வேறு அறிவியல் ஆராய்ச்சிகளுக்கு முக்கியமாகின்றது.

இதன் உயர்ந்த பகுதிகளில் ஆங்காங்கே மேகக் காடுகள் காணப்படுகின்றன. அக்காடுகளில் ஏராளமான தாவர இனங்களும் விலங்கினங்களும் காணப்படுகின்றன. அவற்றிற் சில இலங்கைக்கு அகணியமானவையாகும். அதாவது அத்தாவர, விலங்கினங்கள் உலகின் வேறெப் பகுதியிலும் காணப்படாதவையாகும். இம்மலைத்தொடர் இலங்கையின் மொத்த நிலப் பரப்பில் 0.03% அளவையே கொண்டிருப்பினும் இலங்கையின் மிகக் கூடிய உயிர்ப் பல்வகைமையைக் கொண்ட பகுதியாக இது விளங்குகிறது.




</doc>
<doc id="148815" url="https://ta.wikipedia.org/wiki?curid=148815" title="லெபரா குழுமம்">
லெபரா குழுமம்

லெபரா குழுமம் என்பது கைபேசி தொலைத்தொடர்பு பணி நிறுவனமாகும். இந்த நிறுவனம் ரத்தீசன் யோகநாதன் (நிறுவனர், தலைமை நிர்வாக அலுவலர் & நிர்வாக இயக்குநர்), ராசையா.ர.லியோன் (நிறுவனர் & நிர்வாக இயக்குநர்) மற்றும் பாஸ்கரன் கந்தையா (நிறுவனர் & நிர்வாக இயக்குநர்) ஆகியோரால் 2001 ஆம் ஆண்டு துவங்கப்பட்டது. இன்று இது ஐரோப்பா மற்றும் ஆஸ்திரேலியா ஆகிய கண்டங்களில் உள்ள சில நாடுகளில் செயல்படுகிறது 



</doc>
<doc id="148819" url="https://ta.wikipedia.org/wiki?curid=148819" title="அப்பல்லோ 16">
அப்பல்லோ 16

அப்பல்லோ 16 அமெரிக்க அப்பல்லோ திட்டத்தின் பத்தாவது மனிதர் பயணித்த விண்கலமாகும். ஐந்தாவது மற்றும் கடைசி முறையாக நிலவில் இறங்கும் திட்டத்தோடு ஏவப்பட்டதாகும். நிலவின் ஒளிமிகுந்த தரைப்பகுதியில் இறங்கிய முதல் விண்கலமாகும். செ-திட்டங்களில் இது இரண்டாவதாகும். இத்திட்டத்தின் ஆணையாளர் சான் யங், நிலவுப் பெட்டக விமானி சார்லசு டூக், கட்டளைப் பெட்டகத்தின் விமானி கென் மாட்டிங்லி ஆவர். ஃபுளோரிடாவிலுள்ள கென்னடி விண்வெளி மையத்திலிருந்து ஏப்ரல் 16, 1972 அன்று 12:54 PM EST-ல் ஏவப்பட்டது. பதினோரு நாட்கள், ஒரு மணி மற்றும் ஐம்பத்தோரு நிமிடங்கள் நீடித்த இத்திட்டம் ஏப்ரல் 27 அன்று 2:45 PM EST-ல் முடிவடைந்தது.

சான் யங் மற்றும் சார்லசு டூக் நிலவில் 71 மணி நேரம், ஏறக்குறைய மூன்று நாட்கள், தங்கி ஆய்வுகள் மேற்கொண்டனர். அப்போது மூன்று முறை நிலவில் இறங்கி நடந்தனர், மொத்தமாக 20 மணி நேரம் 14 நிமிடங்கள் பெட்டகத்துக்கு வெளியே ஆய்வுகள் செய்தனர். இரண்டாவது முறையாக கொண்டுசெல்லப்பட்டிருந்த நிலவு உலவு வாகனத்தைப் பயன்படுத்தி இருவரும் 26.7 கிலோமீட்டர்கள் நிலவில் பயணம் செய்தனர். மேலும் இருவரும் 95.8 கிலோகிராம் நிலவு கற்கள் மற்றும் மண்ணை பூமிக்கு எடுத்து வந்தனர். அவர்கள் இருவரும் நிலவில் ஆய்வுகள் மேற்கொண்டிருந்த போது, கட்டளைப் பெட்டக விமானி கென் மாட்டிங்லி நிலவைச் சுற்றி வந்து அவதானிப்பிலிருந்தார். அவர் மொத்தமாக 126 மணி நேரங்கள் பயணித்து 64 முறை நிலவைச் சுற்றி வந்தார். யங்கும் மாட்டிங்லியும் கட்டளைப்பெட்டகத்தோடு இணைந்தபிறகு சேவைக் கலனிருந்து துணை-செயற்கைக்கோள் ஒன்றை விடுவித்தனர். பூமிக்குத் திரும்பி வரும் வழியில் சேவைப் பெட்டகத்தின் வெளிப்புறத்திலிருந்து காணொளி நாடாப் பெட்டியை எடுக்க கென் மாட்டிங்லி விண்வெளி நடை மேற்கொண்டார்.


</doc>
<doc id="148820" url="https://ta.wikipedia.org/wiki?curid=148820" title="குதிரைலாட நண்டு">
குதிரைலாட நண்டு

குதிரைலாட நண்டுகள் ("Horseshoe Crabs" அல்லது "King Crabs") குறிப்பாக மென்மையான மணற்பாங்கான அல்லது சேற்று அடித்தளத்தைக் கொண்ட ஆழங் குறைந்த கடல் நீரில் வாழும் ஆர்த்திரப்போடா உயிரினம் ஆகும். இணைசேருங் காலங்களில் மட்டுமே இவை கடற்கரைக்கு வருகை தரும். மீன் பிடிப்பதற்கான தூண்டில் இரையாகவும், வளமாக்கிகளிலும் (fertilizers) இவை பயன்படுத்தப்படுகின்றன. ஜப்பானில் கரையோர வாழிடங்கள் அழிக்கப்படுகின்றமையாலும், வட அமெரிக்காவின் கிழக்குக் கரையோரமாக இவை கட்டுப்பாடின்றி அதிகளவில் பிடிக்கப்படுகின்றமையாலும் அண்மைக்காலமாக இவற்றின் எண்ணிக்கையில் வீழ்ச்சி ஏற்பட்டு வருகின்றது. தாய்லாந்துக் கடலிற் காணப்படும் குதிரைலாட நண்டு இனங்களின் சினைகளில் (Roe) ரெற்றோடோரொக்சின் (Tetrodotoxin / TTX) எனப்படும் கடுமையான நரம்புத் தொட்சின் (நரம்பைப் பாதிக்கும் நஞ்சு - Neurotoxin) காணப்படலாம். குதிரைலாட நண்டுகள் வாழும் உயிர்ச்சுவடுகளாகக் கருதப்படுகின்றன.

குதிரைலாட நண்டுகள் உருவத்திற் கிறஸ்தேசியன்களை (நண்டு, இறால் போன்ற விலங்குகள் அடங்கும் ஆர்த்திரப்போடா உபகணம்) ஒத்திருந்தாலும், அவை கெலிசரேட்டா எனும் தனியான ஆர்த்திரப்போடா உபகணத்தைச் சேர்ந்தவை. இக் கெலிசரேட்டா உபகணத்தினுள்ளேயே சிலந்தி, தேள் போன்ற விலங்குகளைக் கொண்ட அரெக்னிடா எனும் வகுப்பு அடங்கியுள்ளது. எனவே குதிரைலாட நண்டுகள் சிலந்தி மற்றும் தேள் என்பவற்றுக்கு நெருங்கிய உறவினர்களாகும்.

மிகவும் பழைமையான குதிரைலாட நண்டு உயிர்ச்சுவடுகள், பின் ஓர்டோவீசியன் காலத்தைச் (Ordovician) சேர்ந்த அடையல் மண் அல்லது பாறைப் படைகளிலிருந்து கிடைத்துள்ளன. அவை அண்ணளவாக 450 மில்லியன் ஆண்டுகளுக்கு முற்பட்டவை. தற்போது காணப்படும் குதிரைலாட நண்டு இனங்களுக்கும், உயிர்ச்சுவடுகள் மூலம் அறியப்பட்ட பண்டைய குதிரைலாட நண்டு இனங்களுக்கும் இடையே பெரிதளவில் வேறுபாடுகள் எதுவும் இல்லை. அதாவது இவை புவியில் கடந்த 300 மில்லியன் வருடங்களாகச் சிறிதளவு மாற்றத்துடன் வாழ்ந்து வருகின்றன. இதற்குச் சான்றாகப் பின் பலியோசோயிக்கு யுகத்தைச் (Paleozoic Era) சேர்ந்த மரபழிந்துபோன "Euproops" எனும் கிஸிபோசூரிடா விலங்கின் உயிர்ச்சுவடுகளை ஆதாரமாகக் கொள்ள முடியும். எனவேதான் குதிரைலாட நண்டுகள் வாழும் உயிர்ச்சுவடுகளாகக் கருதப்படுகின்றன.

கிஸிபோசூரிடா வருணத்தில் அடங்கும் ஒரேயொரு சமீபத்திய குடும்பம் லிமுலிடே ஆகும். அவ் வருணத்தில் அடங்கும் ஏனைய குடும்பங்களைச் சேர்ந்த அங்கிகள் அனைத்தும் மரபழிந்துவிட்டன. தற்போது உயிர்வாழும் நான்கு குதிரைலாட நண்டு இனங்களும் லிமுலிடேக் குடும்பத்திலேயே அடங்கியுள்ளன. அவையாவன,

மேலும் மரபழிந்துபோன குதிரைலாட நண்டுச் சாதியான "Mesolimulus" உம் லிமுலிடேக் குடும்பத்திலேயே அடங்கியுள்ளது. உதாரணமாக "Mesolimulus walchi" எனும் மரபழிந்துபோன குதிரைலாட நண்டு இனத்தைக் குறிப்பிடலாம்.

குதிரைலாட நண்டின் முழு உடலும் ஒரு வன்மையான ஓட்டினாற் பாதுகாக்கப்பட்டுள்ளது. இரண்டு பெரிய கூட்டுக் கண்களையும் (Compound Eyes), பல சிறிய எளிய கண்களையும் அவை தமது புற ஓட்டின் மேற் கொண்டுள்ளன. புற ஓட்டின் கீழான அவற்றின் உடல், பெரும்பாலும் ஒரு பெரிய சிலந்தியின் உடலைப் போற் தோற்றமளிக்கும். குதிரைலாட நண்டுகளுக்கு ஐந்து சோடிக் கால்கள் காணப்படுகின்றன. அவை நடப்பதற்கும், நீந்துவதற்கும், உணவை வாயினுட் தள்ளுவதற்கும் பயன்படுகின்றன. அவற்றின் நேரிய, நீண்ட, வன்மையான வால், அவை தலைகீழாகத் திருப்பப்படும் சந்தர்ப்பங்களில் மீண்டும் தம்மை மேற்புறமாகத் திருப்பிக்கொள்ள உதவுகின்றது. எனவே உடைந்த வாலினையுடைய ஒரு குதிரைலாட நண்டு எளிதில் இரைகௌவிகளால் வேட்டையாடப்படவும், வெப்பத்தில் நீரையிழந்து உலர்ந்துபோகவுங்கூடியது.

அவற்றின் கால்களுக்குக் கீழே அவை ஏட்டு நுரையீரல்களைக் (Book Gills) கொண்டுள்ளன. ஏட்டு நுரையீரல்கள் சுவாசத்திற்கு உதவுகின்றன. சிலவேளைகளில் அவை நீந்துவதற்குங் கூட உதவுகின்றன. அவற்றினாற் தலைகீழாக நீந்த முடியும். அவை கடலடித்தளங்களில் அவற்றின் முதன்மை உணவான புழுக்களையும், மொலஸ்கா (Molluscs) விலங்குகளையும் தேடிக்கொண்டிருப்பதைப் பொதுவாகக் காண முடியும். சிலவேளைகளில், அவை கிறஸ்தேசியன்களையும், சிறிய மீன்களையும் கூட உணவாக உட்கொள்ளும்
ஏனைய எல்லா ஆர்த்திரப்போடா அங்கிகளைப் போலவே குதிரைலாட நண்டுகளின் வளர்ச்சிக்கும் உறை கழற்றும் செயன்முறை (Ecdysis) அவசியமானது. இவற்றின் உடல் ஒரு புறவன்கூட்டினாற் (Exoskeleton) சூழப்பட்டுள்ளது. இது எல்லா ஆர்த்திரப்போடா விலங்குகளுக்கும் பொதுவான அம்சமாகும். எனவே வளர்ச்சியின்போது அவை இப் புறவன்கூட்டினைக் கழற்றிப், புதிய, சற்றே அளவிற் பெரிய புறவன்கூட்டினை உருவாக்கிக் கொள்ளும். இல்லாவிடின் இப் புறவன்கூட்டின் வன்மை காரணமாக வளர்ச்சி சாத்தியப்படாது. உறை கழற்றிய பின் ஆர்த்திரப்போடா அங்கிகளின் உடல் மென்மையானதாகவிருக்கும். இக் காலப்பகுதியில், இரைகௌவிகளால் அவற்றை இலகுவாக வேட்டையாட முடியும். அடுத்த சில மணி நேரத்திற்குள், புதிய புறவன்கூட்டினை அவை விருத்திசெய்து கொள்ளும். இச் செயன்முறையின்போது வளர்ச்சி சாத்தியப்படும்.

இளம் குதிரைலாட நண்டுகள் ஒவ்வொருமுறை உறை கழற்றும்போதும் ஏற்கனவே இருந்த அளவை விட 33% வரை அளவிற் பெரிதாகும். இவ் உறை கழற்றும் செயன்முறை அவை முதிர்ப்பருவத்தை (Adult) அடையும் வரை நிகழும்.

பெண் குதிரைலாட நண்டுகள் ஆண் குதிரைலாட நண்டுகளை விடப் பெரியவை. கண்டற் குதிரைலாட நண்டு ("Carcinoscorpius rotundicauda") ஒரு மனிதனின் கை அளவில் இருக்கும். அத்திலாந்திக் குதிரைலாட நண்டின் ("Limulus polyphemus") உடல் (வால் உட்பட) 60 செ. மீ. வரை நீளமாக இருக்கும்.

இணைசேரும் காலங்களில் குதிரைலாட நண்டுகள் ஆழங்குறைந்த கடற்கரை நீர்ப்பரப்புகளுக்குக் குடிபெயரும். ஆண் குதிரைலாட நண்டு ஒரு பெண்ணைத் தெரிவுசெய்து, அதன் பின்புறத்திற் தன்னைப் பொருத்திக்கொள்ளும். பெண் குதிரைலாட நண்டு மணலினுள் ஒரு குழி தோண்டி அதனுட் தனது முட்டைகளை இடும். அதே சமயத்தில் ஆண் தனது விந்துக்களை அம் முட்டைகளுட் செலுத்தி அவற்றைக் கருக்கட்டச் செய்யும். ஒரு பெண் குதிரைலாட நண்டு, ஒரே தடவையிற் சில ஆயிரம் முட்டைகளைக் கொண்ட கூட்டங்களாக, 60,000 இலிருந்து 1,20,000 முட்டைகள் வரை இடும். பலவகையான கடற்கரைப் பறவைகளால் முட்டைகளின் பெரும்பகுதி அவை பொரிக்கும் முன்பே உண்ணப்பட்டுவிடும். முட்டைகள் பொரிப்பதற்கு இரண்டு வாரங்கள் வரை எடுக்கும். பொரித்தபின், அவற்றின் குடம்பிகள் தமது முதல் வருடத்தில் ஆறு தடவைகள் உறை கழற்றும்.

குதிரைலாட நண்டுகளைக் காப்பகத்தில் வளர்ப்பது மிகவும் கடினமானது என்பது உறுதிசெய்யப்பட்டுள்ளது. அவற்றின் முட்டைகள் முன்பு பொரித்த அதே மணல் அல்லது சேற்று நிலத்திலேயே அவை இனப்பெருக்கம் செய்வதை வழக்கமாகக் கொண்டிருப்பதே இதற்குக் காரணம் என நம்பப்படுகிறது. இருந்தபோதும், மணலில் உள்ள எப் பதார்த்தத்தை உணர்வதன் மூலம் அவை அதை அறிந்துகொள்கின்றன என்பதோ, அப் பதார்த்தத்தை அவை எவ்வாறு உணர்ந்துகொள்கின்றன என்பதோ திட்டமாக அறியப்படவில்லை.

முலையூட்டிகளைப் போல் குதிரைலாட நண்டுகள் தமது குருதியில் ஈமோகுளோபினைக் (Hemoglobin) குருதி நிறப்பொருளாகக் கொண்டிருப்பதில்லை. மாற்றாக, அவை ஒட்சிசனைக் காவுவதற்காக ஈமோசயனின் (Hemocyanin) எனும் செப்பினைக் (Copper) கொண்டுள்ள ஒரு புரதத்தைக் கொண்டுள்ளன. ஈமோசயனினில் செப்புக் காணப்படுவதால் குதிரைலாட நண்டுகளின் குருதியின் நிறம் நீலம் ஆகும். அவற்றின் குருதியில் அமீபாக்குழியங்கள் (Amebocytes) எனப்படும் ஒருவகைக் கலங்கள் காணப்படுகின்றன. இக் கலங்கள், முள்ளந்தண்டுளிகளின் உடலில் வெண்குருதிச் சிறுதுணிக்கைகள் புரியும் தொழிலுக்கு ஒப்பான தொழிலைப் புரிகின்றன. அதாவது இக் கலங்கள், குதிரைலாட நண்டுகளை நோய் விளைவிக்கும் நுண்ணங்கிகளிலிருந்து பாதுகாக்கின்றன.

அத்திலாந்திக் குதிரைலாட நண்டின் ("Limulus polyphemus") குருதியிலிருந்து பிரித்தெடுக்கப்படும் அமீபாக்குழியங்களிலிருந்து லிமுலஸ் அமீபோசைற் லைசேற் (Limulus Amebocyte Lysate / LAL) எனப்படும் ஒரு இரசாயனப் பதார்த்தம் தயாரிக்கப்படுகின்றது. இது பற்றீரிய அகத்தொட்சின்களைக் (Bacterial Endotoxins) கண்டறியப் பயன்படுகிறது.

குதிரைலாட நண்டுகளின் குருதியைப் பிரித்தெடுக்கும் செயன்முறை பின்வருமாறு நடைபெறுகின்றது. முதலிற் குதிரைலாட நண்டுகள் சேகரிக்கப்படுகின்றன. பின் அவை குருதியை விடுவிப்பதற்காகக் கீறப்படுகின்றன. குறித்த கனவளவு குருதியைச் சேகரித்த பின் அவை மீண்டுங் கடலினுள் விடப்படுகின்றன. பெரும்பான்மையான குதிரைலாட நண்டுகள் இச் செயன்முறையில் உயிர்பிழைக்கின்றன. இச் செயன்முறையின்போது நிகழும் மரணம், ஒரு குதிரைலாட நண்டுத் தனியனிடமிருந்து (Individual) சேகரிக்கப்படும் குருதியின் அளவிலும் (ஒரு தனியனிடமிருந்து அதிக கனவளவு இரத்தம் சேகரிக்கப்படுமாயின், அது இறப்பதற்கான நிகழ்தகவு அதிகமாகும்), குருதி பிரித்தெடுப்பு மற்றும் கொண்டுசெல்லலின் போது அது உணரும் அழுத்தத்திலும் (stress) தங்கியுள்ளது. குருதி பிரித்தெடுப்பின் பின் நிகழும் இறப்பு வீதத்தை மதிப்பிட்டபோது, அது 3% இலிருந்து 15% வரை வேறுபடுகின்றது.
விலாங்கு மீன்கள் (பெரும்பாலும் ஐக்கிய அமெரிக்காவில்) மற்றும் கடல் நத்தைகளைப் பிடிப்பதற்கான தூண்டில் இரையாகக் குதிரைலாட நண்டுகள் பயன்படுகின்றன. இருந்தபோதும், நியூ ஜெர்சியில் குதிரைலாட நண்டுகளைப் பிடிப்பது தற்காலிகமாகத் தடைசெய்யப்பட்டுள்ளது. டெலவெயரில் ஆண் குதிரைலாட நண்டுகளைப் பிடிப்பதற்கு மட்டும் அனுமதி வழங்கப்பட்டுள்ளது. தென் கரோலைனாவில் இவற்றைப் பிடிப்பது நிரந்தரமாகத் தடைசெய்யப்பட்டுள்ளது.

டெலவெயர் விரிகுடாவிற் குதிரைலாட நண்டுகளின் குடித்தொகையில் ஏற்பட்ட வீழ்ச்சி, சிவப்பு நொட் (Red Knot – "Calidris canutus") பறவைகளின் எதிர்காலத்தை அபாயத்திற்குள்ளாக்கியுள்ளதாகக் கருதப்படுகிறது. சிவப்பு நொட்கள் நீண்டதூரம் வலசைபோகும் கடற்கரைப் பறவைகளாகும். அவை டெலவெயர் மற்றும் நியூ ஜெர்சி கடற்கரைகளில் தரிக்கும்போது, குதிரைலாட நண்டுகளின் புரதம் செறிந்த முட்டைகளை உணவாக உட்கொள்ளும். இவ் வலசைபோகும் பறவைகளைப் பாதுகாப்பதற்காக, டெலவெயர் விரிகுடாவில் குதிரைலாட நண்டுகள் பிடிக்கப்படுவதை ஒழுங்குபடுத்துவதற்கான ஒரு முகாமைத்துவத் திட்டத்தினை உருவாக்குவதற்கான ஒரு முயற்சி தற்போது மேற்கொள்ளப்பட்டு வருகின்றது.



</doc>
<doc id="148822" url="https://ta.wikipedia.org/wiki?curid=148822" title="2012 மே 20 சூரிய கிரகணம்">
2012 மே 20 சூரிய கிரகணம்

2012 மே 20 இல் (கிழக்கு அரைக்கொளத்திலுள்ள நாடுகளில் உள்ளூர் நேரப்படி மே 21, 2012) ஒரு பகுதிச் சூரிய கிரகணம் நிகழ்கிறது. இது ஒரு கங்கணச் சூரிய கிரகணம் ஆகும். இக்கிரகணம் 0.9439 பரிமாணத்தில் ஏற்படுகின்றது.

சீனா, வடக்குத் தாய்வான், சப்பானின் தெற்குப் பகுதிகள், ஐக்கிய அமெரிக்காவின் மேற்குப் பாகங்கள், கனடா, குவான்சா, தைப்பெய், டோக்கியோ ஆகிய இடங்களில் தோற்றும். இலங்கை, இந்தியா முதலான நாடுகளில் தோற்றாது.


</doc>
<doc id="148823" url="https://ta.wikipedia.org/wiki?curid=148823" title="அப்பல்லோ 17">
அப்பல்லோ 17

அப்பல்லோ 17 திட்டமானது அமெரிக்க அப்பல்லோ திட்டத்தின் மனிதர் பயனித்த பதினோராவது மற்றும் கடைசி திட்டமாகும். இது திசம்பர் 7, 1972 அன்று 12:33 a.m. EST-ல் ஏவப்பட்டது. மூவர் அடங்கிய பயணக்குழுவின் ஆணையாளர் யூகன் செர்னான், கட்டளைக் கல விமானி ரொனால்டு எவான்சு மற்றும் நிலவுக் கல விமானி காரிசன் சுமிட் ஆவர். மிக அண்மையில் நிலவில் இறங்கிய, கடைசியாக நிலவில் இறங்கிய பயணம் அப்பல்லோ 17 ஆகும். மேலும் தாழ்நிலை புவி சுற்றுப்பாதை தாண்டிய மிக அண்மைய பயணமும் இதுவேயாகும்.

அப்பல்லோ 17- ஆனது நிலவில் மனிதர் இறங்கிய ஆறாவது பயணத்திட்டமாகும். இதுவே முதன்முறையாக இரவில் ஏவப்பட்ட மனிதர் பயணித்த அமெரிக்க பயணத்திட்டமாகும். மேலும், இதுவே சாடர்ன் V ஏவூர்தியின் கடைசி மனிதர் சென்ற பயணமாகும். இது ஒரு ஜெ-திட்ட பயணமாகும். அதாவது, மூன்று நாட்கள் நிலவில் தங்கி ஆய்வு செய்தல், மேம்படுத்தப்பட்ட அறிவியல் செயல்திறன்கள், மற்றும் மூன்றாவது நிலவு உலவு வாகனம் பயன்படுத்துதல் ஆகியவற்றை உள்ளடக்கியது. எவான்சு நிலவு சுற்றுப்பாதையில் கட்டளை-சேவைக் கலனில் தங்கி நிலவைச் சுற்றி வந்தபோது, செர்னான் மற்றும் சுமிட் மூன்று நாட்களுக்கும் மேலாக நிலவின் டாரசு-லிட்ரோ பள்ளத்தாக்கில் தங்கி ஆய்வுகள் மேற்கொண்டனர். மூன்று முறை ஈவிஏ எனப்படும் நிலவு நடையை மேற்கொண்டனர். அத்தகைய நிலவு நடையின்போது நிலவு கற்களை சேகரித்ததோடு பல ஆய்வுக்கருவிகளையும் நிலவில் நிறுவிவிட்டு வந்தனர். 12 நாட்கள் நிலவுப் பயணத்துக்குப் பின்னர் திசம்பர் 19 அன்று செர்னான், எவான்சு மற்றும் சுமிட் ஆகியோர் பூமிக்குத் திரும்பினர்.

அப்பல்லோ 17 ஏற்கனவே செய்யப்பட்டிருந்த பல சாதனைகளைத் தகர்த்தது, மனிதர் சென்ற மிக நீண்ட நிலவுப் பயணம், நிலவின் தரையில் மிக நீண்ட "கலனுக்கு வெளியேயான ஆய்வு" (ஈவிஏ), மிக அதிகமான நிலவு மாதிரிகளைக் கொண்டுவந்தது.


</doc>
<doc id="148827" url="https://ta.wikipedia.org/wiki?curid=148827" title="தமிழக சட்டமன்றத் தொகுதி மறுசீரமைப்பு 2008">
தமிழக சட்டமன்றத் தொகுதி மறுசீரமைப்பு 2008

இந்திய தேர்தல் ஆணையம் 2008 ம் ஆண்டு வெளியிட்ட தொகுதி மறுசீரமைப்பு உத்தரவின்படி இந்திய மாநிலங்களின் சட்டமன்ற தொகுதிகள் சீரமைக்கப்பட்டன. இதன் படி சில தொகுதிகள் நீக்கப்பட்டும் சில சேர்க்கப்பட்டும் சிலவற்றின் எல்லைகள் மாற்றியும் சில தனித் தொகுதிகளும் மாற்றி அமைக்கப்பட்டன., தமிழக சட்டமன்றத் தொகுதிகளும் மறுசீரமைப்புக்குள்ளாகின. நாமக்கல் மாவட்டத்தை சார்ந்த சேந்தமங்கலம், சேலம் மாவட்டத்தை சார்ந்த ஏற்காடு சட்டமன்ற தொகுதிகள் பழங்குடி மக்களுக்காக ஒதுக்கப்பட்டவை. சீரமைப்பிற்கு முன்னுள்ள தொகுதிகளும், சீரமைப்பிற்கு பின்னுள்ள தொகுதிகளும் பின்வருமாறு உள்ளன.




</doc>
<doc id="148832" url="https://ta.wikipedia.org/wiki?curid=148832" title="55 வார்த்தை சிறுகதை">
55 வார்த்தை சிறுகதை

55 வார்த்தை சிறுகதை என்பது ஐம்பத்து ஐந்து வார்த்தைகள் மட்டும் கொண்ட ஒரு குறுஞ்சிறுகதை வடிவமாகும். ஐம்பத்து ஐந்து வார்த்தைகளுக்கு மிகாமல் இச்சிறுகதை இருக்கும். கதையின் எல்லா விஷயங்களையும் கூறாமல் வாசகர்களின் கற்பனைக்கே விட்டுவிடுவது இந்த வகை கதைகளில் உள்ள சிறப்பாகும். 1987ல் கலிஃபோர்னிய, நியூ டைம்ஸ் என்ற வார இதழில் முதல் 55 வார்த்தை சிறுகதைகள் வெளிவரத் தொடங்கின. தமிழில் இவ்வடிவ சிறுகதைகள் பலவற்றை சுஜாதா எழுதியுள்ளார்.

55 வார்த்தை சிறுகதை இலக்கியத்தின் பண்புகள்


</doc>
<doc id="148837" url="https://ta.wikipedia.org/wiki?curid=148837" title="அம்பிகை மாலை">
அம்பிகை மாலை

அம்பிகை மாலை என்பது அம்மை வழிபாட்டு நூல். அம்மையைப் பிற்காலத்தில் அம்பிகை என வழங்கலாயினர். அம்பு என்னும் சொல் நீரைக் குறிக்கும். இதனை அப்பு என்றும் வழங்குவர். சிவன் தீ வடிவினன். அவனோடு இணைந்துள்ளவள் நீர் வடிவினள். இவளைச் சத்தி, சக்தி, பார்வதி, உமை, உமாதேவி, அம்மை என்றெல்லாம் வழங்குவர். சத்தியை வழிபடுவது ‘சாத்தம்’ (சாத்த மார்க்கம், சாக்த மார்க்கம்)

மதுராபுரி அம்பிகை மாலை நூலிலுள்ள சொற்றொடர்களில் தோய்ந்து அபிராமிப் பட்டர் தன் நூலை உருவாக்கியுள்ளார்.

இப்படிப் பல.


</doc>
<doc id="148838" url="https://ta.wikipedia.org/wiki?curid=148838" title="மதுராபுரி அம்பிகை மாலை">
மதுராபுரி அம்பிகை மாலை

மதுராபுரி அம்பிகை மாலை என்பது ஒரு சிறு நூல். 
இதில் 30 கட்டளைக் கலித்துறைப் பாடல்கள் உள்ளன. 
மற்றும் காப்பு, நூற்பயன் கூறும் இரண்டு பாடல்களும் உள்ளன. 
நூல் மதுரை மீனாட்சியம்மையைச் சிறப்பித்துப் பாடுகிறது. 
இதன் பாடலுக்கு எடுத்துக்காட்டு:

1
<poem>
ஒளிகொண்ட வெண்பிறைத் தோடும்பொன் ஓலையும் ஊறியதேன்
துளிகொண்ட செங்கனி வாயும்முத் தாரமும் தோளுமென்றன்
களிகொண்ட நெஞ்சம் குடிகொண்ட வா,விசை கக்குமணி
அளிகொண்ட பூங்குழ லாய்,மது ராபுரி அம்பஅகையே
</poem>
2
<poem>
ஒழியாப் பனித்தடங் கண்ணீர் சொரியவந் துன்னடிக்கே
பொழியாப் புதுமலர் இட்டுநிற் பாருக்குன் பொழிகருணை
விழியால் சுரப்ப அலர்ந்த,செந் தாமரை வீடொன்றவே
அழியாப் பதந்தரு வாய்,மது ராபுரி அம்பிகையே.
</poem> 




</doc>
<doc id="148843" url="https://ta.wikipedia.org/wiki?curid=148843" title="அம்பிகை அந்தாதி">
அம்பிகை அந்தாதி

அம்பிகை அந்தாதி என்னும் நூல் உமையம்மைமீது பாடப்பட்ட அந்தாதி நூல். இதனைப் பாடியவன் ‘அம்பர் காவலன் சேந்தன்’. சேந்தன் திவாகரம் என்னும் நிகண்டு நூல் இவனைப் போற்றித் திவாகர முனிவர் என்பவரால் பாடப்பட்டது. இந்த நிகண்டு நூலில் வரும் ஒருபாடல் இந்தச் சேந்தன் அம்பிகைமீது அந்தாதி பாடியதைக் குறிப்பிடுகிறது. 


</doc>
<doc id="148844" url="https://ta.wikipedia.org/wiki?curid=148844" title="திருக்கை வழக்கம் (புகழேந்தி)">
திருக்கை வழக்கம் (புகழேந்தி)

திருக்கை வழக்கம் என்பது, புகழேந்திப் புலவரால் செங்குந்தர் மரபினரைப் பற்றி எழுதப்பட்ட நூலாகும்.

திருக்கை என்பது அழகிய கை எனவும், தெய்வத் தன்மை பொருந்திய கை எனவும் பொருள்படும். முருகப் பெருமானுக்குத் துணைவராக வந்த நவவீரர்களாகிய வீரவாகு தேவர் முதலியோர் வழிவந்தவர்கள் செங்குந்த குலப் பெருமக்கள் என்பதால் அவர்கள் கை, திருக்கை எனப்பட்டது. அவர்களுடைய இயல்புகளையும், பழக்க வழக்கங்களையும் புகழ்ந்து கூறுகிறது இந்நூல்.

இந்நூலில், முருகப் பெருமான், வீரவாகுதேவர் முதலியோர் செய்த செயல்களும், செங்குந்தர்களின் செயல்களாகவேக் கூறப்படுகிறது. இந்நூல் கலிவெண்பாவில் இயற்றப்பட்ட நூலாகும்.



</doc>
<doc id="148846" url="https://ta.wikipedia.org/wiki?curid=148846" title="வெளியுறவுத் துறை அமைச்சகம் (இந்தியா)">
வெளியுறவுத் துறை அமைச்சகம் (இந்தியா)

வெளியுறவுத் துறை அமைச்சகம் (Ministry of External Affairs) என்பது இந்தியாவின் சார்பாக வெளிநாடுகளுடன் உறவை செயல்படுத்தும் இந்திய அரசின் அமைச்சகங்களுள் ஒன்றாகும். இந்தியாவின் பிரதிநிதியாக ஐக்கிய நாடுகள் சபையில் பங்கேற்கிறது. வெளிநாட்டு அமைப்புகள் மற்றும் அரசுகள் சார்ந்த விசயங்களில் மாநிலங்களுக்கும், இந்திய அரசிற்கும் இவ்வமைச்சகமே ஆலோசனைகள் வழங்குகிறது. ஜன் பத் மற்றும் மௌலானா ஆசாத் சாலையின் சந்திப்பிலுள்ள ஜவகர் பவன் இதன் தலைமை அலுவலகமாகும்.

வெளிநாட்டு ஐரோப்பிய சக்திகளுடன் வணிகம் செய்ய 1783 செப்டம்பர் 13ல் பிரித்தானிய அரசு ஆளுநரான வாரன் ஹாஸ்டிங்கால் கல்கத்தாவில் முதன்முதலாக வெளிநாட்டுத் துறை ஆரம்பிக்கப்பட்டது பின்னர் 1843ல் நிர்வாக சீர்திருத்தத்திற்குப் பிறகு இத்துறை வணிகம் மட்டுமல்லாது இதர இராசதந்திரங்களுக்கும் பயன்படுத்தப்பட்டது. இந்திய அரசு சட்டம், 1935ன் படி வெளிநாட்டுத் துறை, வெளிநாடுகளுடன் உறவை வளர்க்கும் வெளியுரவுத் துறையாக மாற்றப்பட்டது. 1946, இந்திய சுதந்திர காலகட்டத்தில் இந்தியாவின் இராஜதந்திர மற்றும் வணிக பிரதிநிதித்துவ தூதரகராக இத்துறை பரிணாமித்தது. சுதந்திரத்திற்குப்பிறகு 1947ல் புதிய வெளியுறவுத் துறை அமைச்சகமாக உருமாறியது. 1948ல் முதல் இந்தியக் குடியியல் பணி அதிகாரிகள் தேர்வு செய்யப்பட்டு இந்திய வெளிநாட்டுப் பணி(IFS) அதிகாரிகள் நியமிக்கப்பட்டனர்.

இந்தியாவின் பிரதிநிதியாக இவ்வமைச்சகம் பலநாடுகளில் பலதரப்பட்ட விசயங்களில் பங்கெடுக்கிறது. இந்தியாவின் அரசியல் மற்றும் வணிகக் கூட்டுறவு, வர்த்தக மற்றும் முதலீட்டு ஊக்குவிப்பு, கலாச்சாரம், செய்தித்தொடர்பு, ஊடகத்தொடர்பு என பல்துறை ஊடகமாக விளங்குகிறது. அமைச்சகத்தின் சார்பாக வெளிநாடுகளில் இந்திய வெளிநாட்டுப் பணி அதிகாரிகள் இந்திய தூதரகங்களில் செயல்படுகிறர்ர்கள். அவர்களின் முக்கிய பணிகள் பின்வருவன

உள்நாட்டில், அனைத்துவித வெளியுறவுகள் தொடர்புகளுக்கும் இவ்வமைச்சகமே பொறுப்பாகும். எல்லைப்பிரிவு மற்றும் செயல்பாட்டுப் பிரிவு என்ற இருபிரிவுகள் உள்ளன. இருநாடுகள் சார்ந்த அரசியல் மற்றும் பொருளாதார விசயங்களை எல்லைப்பிரிவு கையாளும். பலதரப்பட்ட அமைப்புக்கள், மதக்குழுக்கள், சட்ட விசயங்கள், ஆயுதக்குறைப்பு, தூதரகம், இந்திய புலம்பெயர்ச்சி, செய்தி மற்றும் விளம்பரம், நிர்வாகம் மற்றும் பிற அம்சங்கள் எல்லாம் செயல்பாட்டுப் பிரிவு கவனிக்கிறது.


</doc>
<doc id="148847" url="https://ta.wikipedia.org/wiki?curid=148847" title="திருக்கை வழக்கம் (நூல்)">
திருக்கை வழக்கம் (நூல்)

திருக்கை வழக்கம் என்னும் நூல் 85 கண்ணிகள் கொண்ட கலிவெண்பா என்னும் பா-வகையால் இயற்றப்பட்ட நூல். கம்பர் பாடியதாகக் கூறப்படும் “ஏர் எழுபது” நூலைப் பற்றிக் குறிப்பிடும் இந்த நூலைப் பாடியவர் இன்னார் என்று தெரியவில்லை. ஏர் பிடித்தவர் ஏற்றம் – என்னும் பெயரில் கம்பநாடரின் ஏர் எழுபதும் புலியூர்க் கேசிகன் உரையும் என்னும் குறிப்போடு இந்த நூல் வெளிவந்துள்ளது. 

தொண்டரில் சிறந்தோர் திருத்தொண்டர் 63 நாயன்மார்கள். இவர்களின் வரல்லாற்றைக் கூறும் நூல் திருத்தொண்டர் புராணம் என்னும் பெரியபுராணம். கை என்னும் சொல் ஒழுக்கத்தைக் குறிக்கும். திருக்கை என்பது சிறந்த ஒழுக்கம். சிவனடியாரின் சிறந்த ஒழுக்கத்தை இந்த நூல் போற்றிப் புகழ்கிறது. எனவே இந்த நூலின் பெயர் திருக்கை வழக்கம் எனச் சூட்டப்பட்டுள்ளது. 


</doc>
<doc id="148852" url="https://ta.wikipedia.org/wiki?curid=148852" title="கயிறு">
கயிறு

கயிறு ("Rope") என்பது புளிச்சை, சணல், எருக்கு, தென்னை முதலான நார்களைத் திரித்துச் செய்யப்படுகின்றது. பட்டு, பருத்தி நூல்களால் திரிக்கப்பட்ட கயிறுகளும் உண்டு. பொருள்களைக் கட்டக் கயிறு பயன்படும். இது ஒரு குடிசைத் தொழில். இப்பொழுது நவீன இயந்திரங்களை பயன்படுத்தியும் கயிறு திரிக்கப்படுகிறது. மாந்தரின் கூந்தலால் திரிக்கப்பட்ட தலைமுடிக் கயிறுகளும் சங்ககாலத்தில் பயன்படுத்தப்பட்டன.




</doc>
<doc id="148856" url="https://ta.wikipedia.org/wiki?curid=148856" title="அமலனாதிபிரான் வியாக்கியானம்">
அமலனாதிபிரான் வியாக்கியானம்

அமலனாதிபிரான் என்பது திருப்பாணாழ்வார் பாடிய பதிகம். இது திவ்விய பிரபந்தத்தில் இடம் பெற்றுள்ளது. இந்தப் பதிகத்துக்கு வேதாந்த தேசிகர் எழுதிய விரிவுரை அமலனாதிபிரான் வியாக்கியானம் என்னும் பெயரோடு வைணவர்களால் பெரிதும் போற்றப்படுகிறது.
பெரியவாச்சான் பிள்ளை நாலாயிர திவ்விய பிரபந்தம் நூல் முழுமைக்கும் விரிவுரை (வியாக்கியானம்) எழுதியுள்ளார். இருப்பினும் பெரியாழ்வார் திருமொழி முதல் நான்கு பத்துக்கும் எழுதிய இவரது வியாக்கியானம் இப்போது கிடைக்கவில்லை.

பெரியவாசான் பிள்ளைக்கும் வேதாந்த சேசிகருக்கும் நெருங்கிய தொடர்பு இருந்தது.



</doc>
<doc id="148861" url="https://ta.wikipedia.org/wiki?curid=148861" title="கன்னத்தில் முத்தமிட்டால்">
கன்னத்தில் முத்தமிட்டால்

"கன்னத்தில் முத்தமிட்டால்" 2002இல் வெளியான தமிழ்த் திரைப்படமாகும். இந்தத் திரைப்படம், இலங்கை இனப் பிரச்சனையை கதைக்கருவாகக் கொண்டிருந்தது. இது இந்திய இயக்குனர் மணிரத்னம் இயக்கத்தில் மாதவன் மற்றும் சிம்ரன் நடிப்பில் வெளிவந்த தமிழ் படம்.

நாடகப்படம்

எம்.டி.சியாமா (நந்திதா தாஸ்) இலங்கையில் தனது கணவனுடன் வசித்து வருகிறார். அப்போது போர் நடக்கும் எச்சரிக்கை வருகிறது. அப்போது அவர்கள் படகில் ஏற்றிவிடப்பட்டு ராமேஷ்வரம் செல்கிறார்கள். தனது கணவன் இலங்கை இராணுவத்திடம் மாட்டிக் கொண்டதால் தன்னுடன் தன் கணவனை அழைத்து செல்ல முடியாத அவள் தனியாக செல்கிறாள். ராமேஷ்வரத்தில் அகதிகள் முகாமில் அவளுக்கு பெண் குழந்தை பிறக்கிறது. அந்த பெண் குழந்தையை திருச்செல்வமும் (மாதவன்) இந்திராவும் (சிம்ரன்) தத்தெடுத்துக் கொள்கின்றனர். இக்குழந்தை உரிய வயதை எய்தியதும் பெற்றோர்கள் இவளிடம் தத்தெடுக்கப்பட்ட விபரத்தைக் கூற, இவள் பல விதமான உணர்ச்சித் தத்தளிப்புகளுக்கு ஆளாகிறாள். தன் பிறப்புத் தாயைக் காண இவள் பேரவா கொள்வதால், இவள் பெற்றோர் இவளை இலங்கைக்கு அழைத்துச் செல்கின்றனர். பெருமுயற்சிக்குப் பின் அவள் தாய் விடுதலைப்புலி போராளி என அறிந்து அவளைச் சந்திக்கின்றனர். தன் தாயை இவள் அமைதி நிலவும் தமிழகத்துக்கு அழைக்கின்றாள். தாய் மறுத்து விடுகின்றாள்.

இப்பாடலின் வரிகளை வைரமுத்து எழுத, ஏ. ஆர். ரகுமான் இசையில், ஏ. ஆர். ரகுமான், எம். எஸ். விஸ்வநாதன் உள்ளிட்டோர் பாடினார்கள்.

2003 ஜெருசலேம் திரைப்பட விழா 
2003 லாஸ் ஏஞ்சல்ஸ் இந்தியத் திரைப்பட விழா (அமெரிக்கா) 
2003 தேசிய திரைப்பட விருது (இந்தியா) 
2004 ரிவர்ரன் சர்வதேச திரைப்பட விழா (அமெரிக்கா) 
2004 நியூ ஹவன் திரைப்பட விழா (அமெரிக்கா) 
வெஸ்ட்செஸ்டர் திரைப்பட விழா (அமெரிக்கா) 
2003 சிம்பாப்வே சர்வதேச திரைப்பட விழா (சிம்பாப்வே) 


</doc>
<doc id="148864" url="https://ta.wikipedia.org/wiki?curid=148864" title="முத்து வடுகநாதர்">
முத்து வடுகநாதர்

முத்து வடுகநாதர் (? - 25 சூன், 1772) என்பவர் சிவகங்கை பாளையத்தை ஆண்ட மன்னர் ஆவார். 1749ல் இவரின் தந்தையான சசிவர்ணத்தேவர் இறந்தவுடன் இவர் சிவகங்கைச் சீமையின் ஆட்சிப்பொறுப்பை ஏற்றார். வெள்ளையரை எதிர்த்து விடுதலைக்குரல் கொடுத்த பாளையக்காரர்கள் வரிசையில் இவர் குறிப்பிடத்தக்கவர்.

1752ல் மதுரையை ஆண்ட விசயகுமார நாயக்கர் மீது பரங்கியர் கேப்டன் கோப் தலைமையில் போர் தொடுத்து கைப்பற்றினர். அதையறிந்த முத்துவடுகநாதர் மதுரை மீது போர் தொடுத்து அங்கிருந்த கேப்டன் கோப்பையும் அவர் படைகளையும் விரட்டியடித்து மீண்டும் விசயகுமார நாயக்கரையே மதுரை மன்னராக பதவி அமர்த்தினார். இதனாலேயே நவாப், பரங்கி மற்றும் கும்பினி படைகளுக்கு சிவகங்கை மீது கோபம் இருந்தது.

இச்சமயத்தில் கும்பினியர் தலைவனாக லார்டு டீகார்ட் என்பவன் பதவியேற்றான். முதல் வேலையாக "முத்துவடுகநாதர் சிவகங்கை சார்பாக கும்பினியருக்கு திரை செலுத்த வேண்டும்" என்று தூதனுப்பினான். அதை முத்துவடுகர் மறுத்ததால் கான்சாகிப் மூலம் கொலை மிரட்டலும் விட்டுப் பார்த்தான் டீகார்டு. இரண்டுக்குமே இவர் பணியாததால் 1763ஆம் ஆண்டில் மன்னர் காளையார் கோவிலுக்குச் சென்ற சமயம் பார்த்து சிவகங்கை மீது போர் தொடுத்து சூறையாடினான். இதையறிந்த முத்துவடுகநாதர் கலவரத்தைத் தடுத்து கான்சாகிப்பையும் விரட்டினார்.

அதே நேரத்தில் பரங்கிப்படை ஒன்று இராமநாதபுரத்தைக் கைப்பற்றியது. அப்போது இராமநாதபுரத்தின் பரங்கித் தளபதியாக
மார்டினசு பொறுப்பேற்றான். அதற்கு உதவியவன் இராமநாதபுர தளபதிகளில் ஒருவனான இராயப்பன் என்றவனே. தனக்கு முத்துவடுகநாதர் மந்திரி பதவி அழிக்காததால் தான் அவன் இந்தத் துரோகச் செயலில் இறங்கியதாகத் தெரிகிறது. அதன்பிறகு இதுவரை சிவகங்கைக்குக் கட்டாத வரியைத் திருப்பித் தருமாறும் இராமநாதபுரத்தைக் குடக்கூலிக்கு தருமாறும் செய்தியனுப்பினான். அதற்கு மறுத்து இராமநாதபுரத்தின் மீது படையெடுக்க மறவர் சீமையை சேர்ந்தவர்களின் உதவியை நாடினார் முத்துவடுகநாதர்.

மறவர் சீமைப் படைகளுடன் சேர்ந்து பரங்கியர்களின் துப்பாக்கிப் படைமீதும் பீரங்கிப்படை மீதும் போர் தொடுத்து இராமநாதபுரத்தை மீண்டும் தன் ஆட்சியின் கீழ் கொண்டுவந்தார். இனிமேல் வடுகநாதரை வெல்ல முடியாது என்றறிந்த பரங்கியர் அன்றிரவே சிவகங்கை மீது இனி போர் தொடுப்பதில்லை என சமாதானம் பேசினர். அதை உண்மையென வடுகநாதர் நம்பினார்.

சமாதானம் என்று கூறியதால் பாதுகாப்புகளைக் குறைத்து விட்டு இதுவரை இறந்த வீரர்களுக்கு அஞ்சலி செலுத்த காளையர் கோவிலுக்குச் சென்றுவிட்டார் வடுகநாதர். இதையறிந்த பரங்கிப்படை தன்னை இரண்டாகப் பிரித்துக் கொண்டு ஒன்றை காளையர் கோவிலுக்கு முத்துவடுகநாதரைக் கொல்ல பான்சோர் என்ற பரங்கித்தளபதியின் கீழும் மற்றொரு பிரிவை மருது சகோதரர் படை மீதும் செலுத்திப் போர் தொடுத்தது. கோவிலுக்குச் சென்றதால் ஆயுதம் எடுத்துக் கொள்ளாமல் சென்ற வடுகநாதரை பான்சோர் துப்பாக்கியால் சுட்டுக்கொன்றான். வடுகநாதரின் மூத்த மகளும் கொல்லப்பட்டார்.

சமாதானம் பேசுவதாக பொய் கூறிவிட்டு கோவிலுக்கு ஆயுதமின்றி சென்ற நேரம் பார்த்து முத்துவடுகநாதரை கொன்றுவிட்டு சிவகங்கையும் காளையர்கோவிலையும் வெற்றி கொண்டதாக பரங்கியர் தம்பட்டம் அடித்துக்கொண்டனர். அந்த சதிச்செயலுக்கு லண்டன் நகரவாசிகள் வெட்கத்துடன் வெளியிட்ட ஆங்கில நாளிதழ் செய்திகளே சாட்சி.

முத்துவடுகநாதர் இறந்ததை அறிந்த அவரின் மனைவியான வேலு நாச்சியார் தன் இரண்டாவது மகளான வெள்ளச்சி நாச்சியார் மற்றும் மருதுசகோதரர்களுடன் சேர்ந்து விருப்பாச்சிக்குத் தப்பிச்சென்றார். அதன்பிறகு கைதர் அலி உதவிபெற்று மீண்டும் சிவகங்கை, இராமநாதபுரம், காளையார்கோவில் போன்ற இடங்களை கைப்பற்றி 4 ஆண்டுகள் அரசாண்டார். சசிவர்ணத்தேவர் முதல் வெள்ளையர் ஆட்சிவரை இராமநாதபுரத்தை ஆண்டவர்களின் பட்டியல் பின்வருமாறு,

1. 1728 - 1749 - முத்து வீஜயரகுநாத உ. சசிவர்ணத்தேவர்

2. 1749 - 1772 - சசிவர்ண விஜயரகுநாத முத்துவடுகநாதப்பெரிய உடையத்தேவர்

3. 1780 - 1790 - வீரமங்கை ராணி வேலு நாச்சியார் முத்துவடுகநாத பெரிய உடையாத்தேவர்

4. 1790 - 1793 - வெள்ளச்சி நாச்சியார் வேலு நாச்சியார் மகள்

5. 1793 - 1801 - வேங்கை பெரிய உடையனத் தேவர் வேங்கை பெரிய உடையனத் தேவர் வெள்ளச்சி நாச்சியார் கனவர்

5. 1801 - 1829 - கெளரிவல்லப உடையணத்தேவர் மன்னர் முத்துவடுகநாத பெரிய உடையணத்தேவரின் உடன் பங்காளி ராணி வேலு நாச்சியாரின் தத்து மைந்தன்

6. 1829 - 1831 - உ.முத்துவடுகநாதத்வேர்

7. 1831 - 1841 - மு. போதகுருசாமித்தேவர்

8. 1841 - 1848 - போ. உடையணத்தேவர்

9. 1848 - 1863 - மு.போதகுருசாமித்தேவர்

10. 1863 - 1877 - ராணி காதமநாச்சியார் போதகுருசாமி

11. 1877 - முத்துவடுகநாதத்தேவர்

12. 1878 - 1883 - துரைசிங்கராஜா

13. 1883 - 1898 - து. உடையணராஜா





</doc>
<doc id="148865" url="https://ta.wikipedia.org/wiki?curid=148865" title="ஹந்தனை மலைத்தொடர்">
ஹந்தனை மலைத்தொடர்

ஹந்தனை மலைத்தொடர் என்பது இலங்கையின் மத்திய மலைநாட்டிற் கண்டி மாநகருக்குத் தென்மேற்காக அமைந்துள்ள ஒரு மலைத்தொடர் ஆகும். இது தேசிய சுற்றாடற் சட்டத்தின் கீழ் ஒரு சுற்றாடற் பாதுகாப்புப் பகுதியாக 2010 பெப்ரவரியிற் குறித்துரைக்கப்பட்டது. இம்மலைத்தொடரின் ஆகக் கூடிய உயரம் 3800 அடி. இது ஏழு மலையுச்சிகளைக் கொண்டுள்ளது. அவற்றில் ஆக உயரமான மலையுச்சி "ஊரா கந்த" என்பதாகும். இம்மலைத்தொடர் இலங்கையின் மலையேறிகளிடையே மிகவும் பெயர் பெற்றதாகும். ஹந்தனை மலைத்தொடருக்கு அணித்தாகவே பேராதனைப் பல்கலைக்கழகம் அமைந்துள்ளது.



</doc>
<doc id="148870" url="https://ta.wikipedia.org/wiki?curid=148870" title="சோனி எக்ஸ்பீரியா">
சோனி எக்ஸ்பீரியா

எக்ஸ்பீரியா என்பது சோனி (முன்னால் சோனி எரிக்சன்) யின் நுண்ணறி பேசி ஆகும். இவை 2008 ம் ஆண்டு முதல் உபயோகத்தில் உள்ளது. எக்ஸ்பீரியா என்ற வார்த்தை ஆங்கில வார்த்தை "experience" ல் இருந்து வந்தது. 

எக்ஸ்பீரியா வரிசையில் வெளிவந்த முதல் கைபேசி எக்ஸ்பீரியா X1 ஆகும். இவை 2008 ல் எச்‌டி‌சி மற்றும் ஆப்பிள் க்கு போட்டியாக வெளிவந்து நுண்ணறி பேசியின் பற்றாக்குறையை நீக்கியது. அதற்க்கு அடுத்தாண்டு X2 வெளிவந்தது, அதில் 8.1 MP காமிரா மற்றும் GPS இருந்தது.

சோனி எரிக்சன் X10 2010 ன் தொடக்கத்தில் வெளிவந்தது, அது தான் முதல் அண்ட்ராய்டு இயக்குதளத்தில் இயங்கிய எக்ஸ்பீரியா வரிசை கைபேசி ஆகும், அதன் பழைய கைபேசிகள் விண்டோஸ் கைபேசி இயக்குதளத்தில் இயங்கின. அதன் சிறப்பான தோற்ற வடிவமைப்புக்காக பாராட்டப்பட்டது. ஆனால் அவை பழைய இயக்குதள பதிவு 1.6 மூலம் இயங்கின. பின்னால் 2.1 பதிப்புக்கு மாற்றப்பட்டது. இவ்வரிசையில் சோனி எரிக்சன் X10 மினி மற்றும் சோனி எரிக்சன் x10 மினி ப்ரோ ஆகியவை எக்ஸ்பீரியாவின் சிறிய வடிவிலான கைபேசிகள். இவற்றிக்கு நல்ல வரவேற்பு கிடைத்தது.

மொத்தம் 20 மேற்பட்ட கைபேசிகள் இவ்வரிசையில் வெளிவந்துள்ளன

எக்ஸ்பீரியா ப்ரோ ஆக்டிவ் – a rugged sports-centric touchscreen phone, released Q3 2011

சோனி, எரிக்சன்னிடன் பிரிந்த பிறகு சோனி என்ற பெயருடன் வெளிவருகிறது




</doc>
<doc id="148871" url="https://ta.wikipedia.org/wiki?curid=148871" title="சோனி எரிக்சன் எக்ஸ்பீரியா X10 மினி">
சோனி எரிக்சன் எக்ஸ்பீரியா X10 மினி

சோனி எரிக்சன் X10 மினி 2010ஆம் ஆண்டு வெளிவந்த நுண்ணறி வகையான கைபேசி ஆகும். இது ஒரு மூன்றாம் தலைமுறை வகையறா கைபேசி.

சோனி எரிக்சன் X10 மினி ப்ரோ (U20i) X10 மினி உடன் ஒத்துள்ள கைபேசியாகும். அதன் ஒரே ஒரு வித்தியாசம் கூடுதல் விசைப்பலகை ஆகும்.

X10 மினி ப்ரோ ஆனது (X10 மற்றும் X10 மினி கூட) அண்ட்ராய்டு 1.6, பதிப்பேற்றமான 2.1 உடன் இயங்குகின்றன. . ஆனால் 2.1 பிறகான பதிப்பேற்றமான 2.3 கான எந்த அறிவிப்பும் இல்லை. 

X10 மினி மற்றும் X10 மினி ப்ரோ ஆண்ட்ராய்டு 2.3 க்கு cyanogen 7 மூலம் பதிவேற்றம் செயலாம். ஆனால் அதன் பின் சோனி நிறுவனத்தின் உத்திரவாதத்தினை இழக்க நேரிடும். 





</doc>
<doc id="148872" url="https://ta.wikipedia.org/wiki?curid=148872" title="தாழாக்சியம்">
தாழாக்சியம்

தாழாக்சியம் ("Hypoxia" அல்லது "hypoxiation") முழுமையான உடலோ (பொதுப்படை தாழாக்சியம்) அல்லது உடலின் ஒரு பகுதியோ (இழைய தாழாக்சியம்) தகுந்தளவு ஆக்சிசன் பெறாதிருக்கும் நோய் நிலை ஆகும். வழக்கமான உடலியக்கத்திலேயே ஒருவரின் தமனிய ஆக்சிசன் நிரம்பலில் வேறுபாடுகள் இருக்கும்; காட்டாக கடும் உடற்பயிற்சிகளை மேற்கொள்ளும்போது ஆக்சிசன் கூடுதலாக செலவழிக்கப்படுகிறது. குருதியில் எடுத்துச் செல்லப்படும் ஆக்சிசன் அளவு கலங்கள் வேண்டுகின்ற அளவை விட குறைவாக இருப்பின் தாழாக்சிய நோய்நிலை ஏற்படும். முழுமையான அளவில் ஆக்சிசன் வழங்கல் தடைப்படுமாயின் அந்நிலை தாழாக்சியம் அனோக்சியா (anoxia) என அறியப்படுகிறது.

தாழாக்சியம் என்ற நிலை "குருதி தாழாக்சியம்" என்ற நிலையிலிருந்து வேறானது. குருதி தாழாக்சியம் என்பது தமனியக் குழாயில் ஆக்சிசன் அளவு மிகவும் குறைந்திருப்பது ஆகும். 
தாழாக்சியம் இருந்து குறைந்த ஆக்சிசன் அடக்கம் இருகின்ற நிலையிலும் (காட்டாக, குருதிச்சோகை) உயர்ந்த ஆக்சிசன் அழுத்தம் (pO) பராமரிக்கப்படலாம். எனவே தவறான புரிதல்கள் குழப்பத்தை உண்டாக்கலாம்; தாழாக்சியத்திற்கான ஒரு காரணியாக குருதி தாழாக்சியம் உள்ளது. 

உடல்நலமுள்ளவர்களுக்கும் உயர்ந்த இடங்களுக்கு ஏறும்போது பொதுப்படை தாழாக்சியம் ஏற்படலாம்; இதனால் உயர ஒவ்வாமை ஏற்பட்டு உயிருக்கு ஆபத்தான நிலைகள் ஏற்படலாம்: "உயர்ந்த இட நுரையீரல் நீர்கோவை" (HAPE) மற்றும் "உயர இட மூளைய நீர்க்கோவை" (HACE). மேலும் நலமான மனிதர்களுக்கும் குறைந்த ஆக்சிசன் அடங்கிய வளிக்கலவைகளை சுவாசிக்கையில் தாழாக்சியம் ஏற்படுகிறது. காட்டாக நீரினடியே பாய்கையில், குறிப்பாக ஆக்சிசன் கட்டுப்பாடு கொண்ட மூடிய சுற்று சுவாசிப்பு அமைப்புகளில் இதற்கான வாய்ப்பு கூடுதலாகும்.

பச்சிளம் குழைந்தைகளுக்கு குறைப் பிரசவ சிக்கல்களில் தாழாக்சியமும் ஒன்றாகும். கருப்பத்தின்போது மனிதச் சிசுவின் நுரையீரல்கள் கடைசியில் உருவாகும் உறுப்புக்களில் ஒன்றாக இருப்பது இதன் முதன்மைக் காரணம் ஆகும். இத்தகைய தீவாய்ப்புள்ள குழந்தைகள் ஆக்சிசனேற்றிய குருதியை பரப்பிட குழவி அடைகாப்பியில் தொடர்ந்த காற்றழுத்தத்தில் வைக்கப்படுகின்றனர்.

பொதுப்படை தாழாக்சியத்தின் நோய்க்குறிகள் அதன் தீவிரத்தன்மையையும் தாக்கலின் விரைவையும் பொறுத்தது. தாழாக்சியம் மெதுவாக தாக்கும், உயரத்தினால் ஏற்படும் நோயில் தலைவலி, களைப்பு, மூச்சிறைப்பு, பொய் உற்சாகம், குமட்டல் போன்ற அறிகுறிகள் உண்டாகின்றன. தீவிரமான தாழாக்சிய நிலையில் அல்லது விரைவாகத் தாக்கிய தாழாக்சிய நிலையில் உணர்வு நிலையில் மாற்றங்கள், வலிப்புத் தாக்கம், ஆழ்மயக்கம், ஆண்குறி/பெண்குறி விறைப்பிலிருந்து மீளாதிருத்தல் மற்றும் இறப்பு நிகழலாம். தீவிர தாழாக்சியம் தோலில் நீல நிறம் தோன்றச் செய்வதால் இந்நிலை நீலம் பூரித்தல் என்றழைக்கப்படுகிறது. இது ஆக்சிசனுடன் பிணைக்கப்பட்ட குருதிவளிக்காவியின் நிறம் நல்ல சிவப்பாகவும் ஆக்சிசன் பிணைக்கப்படாத குருதிவளிக்காவி கரும் சிவப்பாகவும் இருப்பதால் தோல் வழியே பார்க்கும்போது கூடுதலான நீல நிறத்தை தெறிக்கும் தன்மையுடையதாகிறது. ஆக்சிசனுக்கு மாற்றாக வேறு மூலக்கூறு இருக்குமானால், காட்டாக கரிம மோனாக்சைடு, தோல் நீல நிறமல்லாது 'செர்ரி சிவப்பாக' இருக்கும்.


</doc>
<doc id="148873" url="https://ta.wikipedia.org/wiki?curid=148873" title="புவியின் எதிர்காலம்">
புவியின் எதிர்காலம்

உயிரியல் மற்றும் புவிச்சரிதவியல் ரீதியான புவியின் எதிர்காலம் (Future of the Earth) ஆனது, பல்வேறு நீண்டகாலத் தாக்கங்களின் விளைவுகளின் மதிப்பீடுகளிலிருந்து அனுமானிக்கப்படலாம். இம் மதிப்பீடுகள், புவி மேற்பரப்பின் இரசாயன (வேதியியல்) அமைப்பு, புவியின் உட்புறமானது குளிர்வடையும் வீதம், சூரியக் குடும்பத்திலுள்ள ஏனைய பொருட்களுடனான புவியினது ஈர்ப்பு இடைத்தாக்கங்கள் (Gravitational Interactions), மற்றும் சூரியனின் ஒளிர்திறனில் (Luminosity) ஏற்படும் நிதானமான உயர்வு ஆகிய காரணிகளை உள்ளடக்கியது. இந்த அனுமானத்திலுள்ள ஒரேயொரு நிச்சயமற்ற காரணி, புவியிற் குறிப்பிடத்தக்க மாற்றங்களை ஏற்படுத்தக்கூடிய புவிப்பொறியியல் (Geoengineering) போன்ற மனிதனால் அறிமுகப்படுத்தப்பட்ட தொழினுட்பங்களேயாகும். தற்போது நிகழ்ந்துகொண்டிருக்கும் ஹொலோசீன் இனமழிவு (Holocene Extinction) இத் தொழினுட்பங்களாலேயே ஏற்படுத்தப்படுகின்றது. இதன் விளைவுகள் அடுத்த ஐந்து மில்லியன் ஆண்டுகள் வரை நிலைத்திருக்கக்கூடும். இத் தொழினுட்பங்கள் வருங்காலத்தில், மனிதகுல அழிவிற்கே வழிகோலி, புவி படிப்படியாக மீண்டும் ஒரு சமநிலைக்குத் திரும்புவதற்கு வழிவகுக்கக்கூடும்.

பல நூறு மில்லியன் வருடங்களாக, எப்போதாவது நிகழ்ந்துவரும் விண்வெளி நிகழ்வுகள், புவியின் உயிர்மண்டலத்திற்கு (Biosphere) அச்சுறுத்தலாகவே இருந்து வருகின்றன. அவை பாரிய இனமழிவுகளை (Mass Extinctions) ஏற்படுத்தக்கூடும். இவற்றுள், புவியுடனான வால்வெள்ளிகள், 5 இலிருந்து 10 கிலோமீட்டர்கள் அல்லது அதற்கும் கூடிய விட்டமுடைய கோளப்போலிகள் (Asteroids) போன்றவற்றின் மோதுகை மற்றும் நூறு ஒளியாண்டு ஆரைக்குள் நிகழக்கூடிய ஒரு பாரிய ஸ்டெல்லர் வெடிப்பு (Stellar Explosion), அதாவது ஒரு சூப்பர்நோவா (Supernova) நிகழ்வதன் சாத்தியத்தன்மை போன்றவை அடங்கும். ஏனைய பாரிய அளவு புவியியல் நிகழ்வுகளை இலகுவாக எதிர்வுகூற முடியும். புவி வெப்பமடைதலின் (Global Warming) நீண்ட கால விளைவுகள் புறக்கணிக்கப்படுமாயின், தற்போதைய நாற்புடைப் பனியுகம் (Quaternary Glaciation / Current Ice Age) முடிவுக்கு வரும்வரை புவி தொடர்ச்சியான பனிக் காலங்களுக்கு (Glacial Periods) உட்படும் என மிலன்கோவிச்சின் கொள்கை (Milankovitch Theory) எதிர்வுகூறுகிறது. இப் பனிக் காலங்கள், புவிச் சுற்றுப்பாதையின் வட்டவிலகல் (Eccentricity), அச்சுச் சாய்வு (Axial Tilt) மற்றும் அச்சுத் திசைமாற்றம் (Precession) என்பவற்றினால் ஏற்படுத்தப்படுகின்றது. தற்போது நிகழ்ந்துகொண்டிருக்கும் மீகண்ட வட்டத்தின் (Supercontinent Cycle) ஒரு பகுதியாக, புவித் தட்டு அமைப்பானது (Plate Tectonics) இன்னும் 250 இலிருந்து 350 மில்லியன் வருடங்களில் ஒரு மீகண்டம் (Supercontinent) தோன்றுவதற்குப் பெரும்பாலும் வழிகோலக்கூடும். சிலவேளை அடுத்த 1.5 இலிருந்து 4.5 பில்லியன் வருடங்களில், புவியின் அச்சுச் சாய்வானது சீரற்ற வேறுபாடுகளுக்கு உட்படத் தொடங்கலாம். அப்போது 90° வரை புவியின் அச்சுச் சாய்வில் மாற்றமேற்படக்கூடும்.

அடுத்த நான்கு பில்லியன் வருடங்களின் போது, சூரியனின் ஒளிர்திறன் சீராக அதிகரித்து, புவியை வந்தடையும் சூரியக் கதிர்வீச்சின் அளவில் உயர்வை ஏற்படுத்தும். இதன் காரணமாகச் சிலிக்கேற்றுக் கனிப்பொருட்கள் (Silicate Minerals) அதிகளவில் வானிலையாலழிந்து (Weathering), வளிமண்டலக் கார்பன்டை ஆக்ஸைடு மட்டத்தில் வீழ்ச்சியை ஏற்படுத்தும். இன்னும் அண்ணளவாக 600 மில்லியன் வருடங்களில், கார்பன்டைஆக்சைட் மட்டமானது, தாவரங்களால் உபயோகிக்கப்படும் ஒளித்தொகுப்பின் C முறையினைத் தொடர்ந்து பேணுவதற்கு அவசியமான அளவை விடக் கீழே வீழ்ச்சியுறும். C முறையினை உபயோகிக்கும் சில தாவரங்கள், மில்லியனுக்குப் பத்துப் பகுதிகள் எனும் குறைந்த CO செறிவிலுங் கூட நீடித்து நிற்கக் கூடும். இருந்தபோதும், தாவர வாழ்க்கை புவியிலிருந்து முற்றாக அழிந்துபோக நீண்டகாலம் எடுக்கும். தாவரங்களின் முற்றான அழிவானது, வளிமண்டலத்துள் ஆக்சிஸன் மீள்விடுவித்தலை இல்லாது செய்து, அடுத்த ஒரு சில மில்லியன் வருடங்களின் பின் விலங்குகளின் முற்றான அழிவினை ஏற்படுத்தும். ஏனெனில் பெரும்பாலான அங்கிகள் கலச் சுவாசத்தின்போது, ஆக்சிஸனை மூலப்பொருட்களில் ஒன்றாகப் பயன்படுத்திக் கார்பன்டையாக்சைட்டினை உபவிளைபொருளாக வெளிவிடுகின்றன. ஆனாற் தாவரங்கள் ஒளித்தொகுப்பின்போது, கார்பன்டையாக்சைட்டை மூலப்பொருட்களில் ஒன்றாகப் பயன்படுத்தி, ஆக்சிஸனை உபவிளைபொருளாக வெளிவிடுவதால், வளிமண்டலத்தில் O - CO சமநிலை சீராகப் பேணப்படுகின்றது. தாவரங்களின் முற்றான அழிவானது ஒளித்தொகுப்பின்போது ஆக்சிஸன் வளிமண்டலத்துள் மீள விடுவிக்கப்படுவதை இல்லாது செய்யும். மேலும் பச்சைத் தாவரங்களும், தாவர அலையுயிர்களும் (தாவரப்பிளாந்தன்கள் / Phytoplanktons) தற்போசணிகளாகும் (Autotrophs). அவையே பிரதான உணவு உற்பத்தியாளர்கள் (Producers). விலங்குகள் பிறபோசணிகள் (Heterotrophs) அல்லது நுகரிகள் (Consumers) ஆகும். அவை உணவிற்கு உற்பத்தியாளர்கள் / தற்போசணிகளிற் தங்கியுள்ளன. இதனாற் தாவரங்களின் ஒட்டுமொத்த அழிவின் பின், விலங்கு வாழ்க்கையும் படிப்படியாக முற்றாக அழிவடையும்.

இன்னும் அண்ணளவாக 1.1 பில்லியன் வருடங்களில், சூரியனின் ஒளிர்திறன் அதன் தற்போதைய நிலையை விடப் பத்து வீதம் உயர்வாகவிருக்கும். இதன் காரணமாக வளிமண்டலம் ஒரு ”ஈரமான பச்சைவீடாக” மாற்றமடைந்து, சமுத்திரங்களின் தொடர்ச்சியான ஆவியாதலை ஏற்படுத்தும். இதன் சாத்தியமான விளைவாக, புவித் தட்டு அமைப்பானது ஒரு முடிவிற்கு வரும். இதனைத் தொடர்ந்து, புவியின் காந்தத் தைனமோ (Magnetic Dynamo) ஒரு முடிவிற்கு வந்து, காந்தமண்டலம் (Magnetosphere) சிதைந்துபோவதற்கு வழிகோலும். இதன் காரணமாகப் புற வளிமண்டலத்திலிருந்து வாயுக்களும், வேறு சேர்வைகளும் (ஆங்கிலத்தில் இவற்றை Volatiles என்று அழைப்பர்) மிக வேகமாக இழக்கப்படும். இன்றிலிருந்து நான்கு பில்லியன் ஆண்டுகளில், புவி மேற்பரப்பு வெப்பநிலையில் ஏற்படும் உயர்வானது, தொடர்ச்சியான பச்சைவீட்டு விளைவினை (Runaway Greenhouse Effect) ஏற்படுத்தும். அந்தச் சமயத்தில், புவி மேற்பரப்பில் உயிர் வாழ்க்கை பெருமளவு அல்லது முற்றாக அழிந்துபோயிருக்கும். புவியின் மிகச் சாத்தியமான முடிவானது இன்னும் ஏறத்தாழ 7.5 பில்லியன் வருடங்களில் சூரியனால் முற்றாக விழுங்கப்படுதலே ஆகும். இது சூரியன் தனது வாழ்க்கை வட்டத்தின் சிவப்பு இராட்சத அவத்தையினுட் (Red Giant Phase) பிரவேசித்த பின் நிகழும். இதன்போது சூரியன் புவியின் சுற்றுவட்டைத்தை விடப் பெரிதாக விரிவடைந்து புவியை முற்றாக விழுங்கும்.

புவியின் பல சூழற் தொகுதிகளில் பாரிய மனிதக் குடித்தொகை ஆதிக்கம் செலுத்துவதனால், மனிதர்கள் தற்போது புவியின் உயிர்மண்டலத்தில் ஒரு முக்கிய பங்கினை வகிப்பதோடு, பல்வேறு தாக்கங்களையும் ஏற்படுத்தி வருகின்றனர்.




</doc>
<doc id="148887" url="https://ta.wikipedia.org/wiki?curid=148887" title="லியா யிய்வு">
லியா யிய்வு

லியா யிவு (சீனம்: 廖亦武; ஆங்கிலம்: Liao Yiwu) ஒரு சீன எழுத்தாளர், ஊடகவியலாளர், இசைக் கலைஞர், கவிஞர். இவர் சீன பொதுவுடமைக் கட்சியின் கடுமையான விமர்சகரில் ஒருவரும் ஆவார். இதனால் இவர் சிறைக்கும் சென்றுள்ளார். 2011 சீனாவில் இருந்து வெளியேறிய இவர் தற்போது யேர்மனியில் வசிக்கிறார்.


</doc>
<doc id="148895" url="https://ta.wikipedia.org/wiki?curid=148895" title="வீதக் குறி">
வீதக் குறி

வீதக் குறி ("At Sign") என்பது நிறுத்தக்குறிகளில் ஒன்றாகும்.

ஆங்கிலத்தில் "வீதத்தில்" என்பதைக் குறிப்பதற்காக வீதக் குறி பயன்படுத்தப்படுகின்றது.

இணையத்தில் மின்னஞ்சல் முகவரிகளை உருவாக்கும்போது பயனர் பெயரையும் ஆள்களப் பெயரையும் பிரித்துக் காட்டுவதற்கு வீதக் குறி பயன்படுத்தப்படுகின்றது (எ-டு: "user@domain.com"). இந்த முறையை முதன்முதலில் 1971ஆம் ஆண்டு இரே இட்டாம்லின்சன் அறிமுகப்படுத்தினார்.

இணையத்தளங்களில் உள்ள மின்னஞ்சல் இணைப்புகளுக்கு எரிதங்கள் அனுப்பப்படுவதைத் தவிர்க்கும் முகமாக, மின்னஞ்சல் முகவரிகளில் உள்ள வீதக் குறி தட்டச்சிடப்படாமல் படமாகவும் உள்ளிடப்படுவதுண்டு.

வீதக் குறியானது ஒருவருக்குப் பதில் சொல்லும்போதும் பயன்படுத்தப்படுகின்றது. முகநூல் போன்ற சமூக வலைத் தளங்களில் வீதக் குறியைப் பயன்படுத்தி (எ-டு: @விக்கிப்பீடியா) யாருக்குப் பதில் சொல்லப்படுகிறது எனக் குறிப்பிடப்படுகிறது.


</doc>
<doc id="148900" url="https://ta.wikipedia.org/wiki?curid=148900" title="எண்பதாண்டுப் போர்">
எண்பதாண்டுப் போர்

எண்பதாண்டுப் போர், அல்லது டச்சு சுதந்திரப் போர், (1568–1648), ஆனது ஹப்ஸ்பர்க் நெதர்லாந்தின் இறையாண்மையைக் காப்பாற்ற, ஸ்பெயினின் பிலிப் 2 மன்னருக்கு எதிராக பதினேழு மாகாணங்களின் கிளர்ச்சியாக ஆரம்பித்தது.
ஆரம்ப காலத்திற்குப் பிறகு, பிலிப் 2 தனது படைகளின் மூலம் எதிர்த்த பல மாகாணங்களின் மீதான தனது கட்டுப்பாட்டைத் திரும்பப் பெற்றார். எனினும் வடக்கு மாகாணங்கள் நாடுகடத்தப்பட்ட வில்லியம் தி சைலண்ட் என்பவரின் தலைமையில் கீழ் தங்கள் எதிர்ப்பைத் தொடர்ந்து காட்டி வந்தனர், மேலும் ஹப்ஸ்பர்க்ன் படைகளைச் சமாளித்து வெளியேற்றியதோடு, ஏழு ஐக்கிய நெதர்லாந்தின் குடியரசை உருவாக்கினர். குடியரசின் மையப்பகுதி அச்சுறுத்தலுக்கு ஆளாக விட்டாலும், அடுத்தடுத்து தொடர்ந்து போர் நடைபெற்றது. 1648ல் இந்தப் போர் முன்ஸ்டர் அமைதி எனும் உடன்படிக்கையின் படி முடிவுக்கு வந்தது, அப்போது இடச்சுக் குடியரசு சுதந்திர நாடாக அங்கீகரிக்கப்பட்டது.


</doc>
<doc id="148909" url="https://ta.wikipedia.org/wiki?curid=148909" title="நிக் வோய்ச்சிச்">
நிக் வோய்ச்சிச்

நிக்கோலஸ் சேம்சு வோய்ச்சிச் ("Nicholas James Vujicic") அல்லது சுருக்கமாக நிக் வோய்ச்சிச் ( ; பிறப்பு: 4 டிசம்பர் 1982), உணர்ச்சிமயமான ஆத்திரேலியப் பேச்சாளர். இவர் பிறவியிலேயே டெட்ரா-அமெலியா சின்ட்ரோம் என்னும் நோயால் (இரு கைகளும், இரு கால்களும் இல்லாதவர்) பாதிக்கப்பட்டவர். குழந்தைப் பருவத்திலிருந்தே பல இன்னல்களுக்கு ஆளான இவர், தன்னுடைய குறைகளைத் தாண்டி, தன்னுடைய பதினேழாவது அகவையில் "லைஃப் வித்அவுட் லிம்ப்ஸ்" என்ற இலாப நோக்கற்ற நிறுவனத்தை துவங்கினார்.

செருபிய இனத்தைச் சார்ந்த இவர், ஆஸ்திரேலியாவில் உள்ள பிரிஸ்பேன் என்னுமிடத்தில் பிறந்தார். இவர் இரண்டு கால்களும் இல்லாமல், இரண்டு கைகளும் இல்லாமல் பிறந்தார். 

ஆரம்பத்தில், இவருடைய ஊனத்தின் காரணமாக கல்வி நிறுவனங்களின் அனுமதி மறுக்கப்பட்டது, பிறகு சட்டத்தில் ஏற்பட்ட மாறுதல்கள் காரணமாக இவர் மனநலம் குன்றியவர்களோடு இணைந்து படிக்கும் சூழல் ஏற்பட்டது.

இவர் தன்னுடைய எட்டாவது அகவையில் மன உளைச்சல் காரணமாக, தற்கொலை முயற்சியில் ஈடுபட்டார். தன்னுடைய பத்தாவது வயதில், தன்னுடைய பெற்றோர்களின் அன்பு காரணமாக, அதனை கைவிட்டார். அவருடைய தாயார், செய்தித்தாளில் வெளியான அவரைப் போன்ற மாற்றுத்திறனாளியின் வாழ்க்கையைப் பற்றி காட்டினார், இது அவருக்கு நம்பிக்கையை ஊட்டியது.

தன்னுடைய வாழ்க்கைக்குத் தேவையான அனைத்து பணிகளையும் தானாகவே, வேறொருவரின் உதவியின்றி செய்ய ஆரம்பித்தார். தன்னை எழுதுவதற்கு தயார் செய்தார். பிறகு கணினியில் வேலை செய்வது, டென்னிஸ் பந்துகளை தூக்கி எறிய, ட்ரம்ஸ் இசைக் கருவியை வாசிக்க, தம்ளரில் தண்ணீர் ஊற்றிக் குடிக்க, தலை வாரிக்கொள்ள, பல் துலக்க, முகச்சவரம் செய்துகொள்ள மற்றும் தொலைபேசியைப் பயன்படுத்தவும் கற்றுக்கொண்டார்.

தன்னுடைய ஏழாம் வகுப்பில், பள்ளியின் மாணவத் தலைவராகவும், தங்கள் பள்ளிக்கான நன்கொடை வசூலிப்பதற்காகவும் அருகிலுள்ள தொண்டு நிறுவங்களை அணுகுதல் உள்ளிட்டவைகளை செய்பவராகவும் விளங்கினார். பிறகு தன்னுடைய இலாப நோக்கற்ற லைப் வித் அவுட் லிம்ப்ஸ் (Life Without Limbs) நிறுவனத்தை தொடங்கினார்.

2005-ம் ஆண்டு, அந்த ஆண்டின் ஆஸ்திரேலியாவின் சிறந்த நபருக்கான விருதை நிக் வென்றார். நிறைய தொண்டு நிறுவனங்களும் அவருடைய தேவைகளுக்காகவும், மற்றவர்களுக்காக உதவும் இவருடைய நிறுவனத்திற்கும் உதவ முன்வந்தன. தற்போது, ஐக்கிய அமெரிக்காவில் கலிபோர்னியாவில் வசித்து வருகிறார்.

2012-ம் ஆண்டு, பிப்ரவரி 12-ம் நாள், கானே மியாகரா என்பவரை திருமணம் செய்து கொண்டார்.

வோய்ச்சிச் தன்னுடைய 21-ம் அகவையில் கிரிபித் பல்கலைக்கழகத்தில் கணக்கியல் மற்றும் நிதியியல் திட்டமிடலை இரட்டை பட்டமாக முடித்தார். கூடவே, மிகப்பிரபல்யமான பேச்சாளராகவும் உருவானார். சுமார் 5 கண்டங்களில் உள்ள 24 - நாடுகளில் மூன்று மில்லியனுக்கும் அதிகமானவருடன் உரையாற்றியுள்ளார். இவர் பள்ளிகள், நிறுவனங்கள் என்று பலதரப்பட்ட மக்களிடம் உரையாற்றியுள்ளார்.

வோய்சிச் தன்னுடைய சேவைகளைத் தொலைக்காட்சிகளிலும், புத்தகம் மூலமாகவும் மக்களுக்கு விளக்கி வருகிறார். இவருடைய முதல் புத்தகமான, "லைப் வித் அவுட் லிமிப்ஸ்"("Life Without Limits: Inspiration for a Ridiculously Good Life") 2010-ம் ஆண்டு வெளியானது. பின்னர் 2005-ஆண்டு தன்னுடைய தினசரி வாழ்க்கையில் செய்யும் செயல்களை "லைப் இஸ் க்ரேட்டர் பர்பஸ்" ("Life's Greater Purpose"), என்னும் குறும்படத்தின் மூலமாக வெளியிட்டார். இதனுடைய இரண்டாம் பாகம், பிரிஸ்பேனில் உள்ள ஒரு தேவாலயத்தில் படமானது; இதுவே இவருடைய முதல் தொழில்முறையான பேச்சாகும். இளைஞர்களுக்காக, "நோ ஆர்ம்ஸ், நோ லெக்ஸ், நோ வொர்ரீஸ்" ("No Arms, No Legs, No Worries: Youth Version") என்ற தொகுப்பினையும் வெளியிட்டார்.

மார்ச் 2008, பாப் கம்மிங்கிசுடன், 20/20 என்ற அமெரிக்க தொலைக்காட்சி நேர்காணலில் பங்குபெற்றார். இவர் "தி பட்டர்பிளை சர்க்கஸ்" என்னும் குறும்படத்தில் நடித்துள்ளார், அது 2009-ம் ஆண்டு டோர்போஸ்ட் திரைப்பட திட்டத்திலும், மெத்தேட் பெஸ்ட் திரைப்பட விழாவிலும், தி பீல் குட் பிலிம் விழாவிலும் (2010) சிறந்த திரைப்படத்திற்கான பரிசு பெற்றது. "சம்திங்க் மோர்", என்னும் காணொளியை யூடியூபில் வெளியிட்டார்.




</doc>
<doc id="148910" url="https://ta.wikipedia.org/wiki?curid=148910" title="அமிர்தசாரம்">
அமிர்தசாரம்

அமிர்தசாரம் என்னும் நூல் தத்துவராயர் என்பவரால் செய்யப்பட்டது. 
இது ஒரு தத்துவ தரிசனம். 
இதில் 280 வெண்பாக்கள் உள்ளன. 


</doc>
<doc id="148912" url="https://ta.wikipedia.org/wiki?curid=148912" title="சிப்பாய்க் கிளர்ச்சி, 1857">
சிப்பாய்க் கிளர்ச்சி, 1857

இந்தியச் சிப்பாய்க் கிளர்ச்சி, 1857 ("Indian Rebellion of 1857") அல்லது சிப்பாய்க் கலகம் என்பது பிரித்தானியக் கிழக்கிந்தியக் கம்பனியின் சிப்பாய்கள் மே 10, 1857 இல் இந்தியாவில் மீரட் என்ற நகரில் தொடங்கிய கிளர்ச்சியைக் குறிக்கும். இக்கிளர்ச்சி பின்னர் இந்தியாவின் பல இடங்களிலும், குறிப்பாக இந்தியாவின் மத்திய மலைப் பகுதிகளில், பரவியது. பொது மக்கள் பலரும் இக்கிளர்ச்சியில் பங்கெடுத்துக் கொண்டனர். முக்கிய கிளர்ச்சி இன்றைய உத்தரப் பிரதேசம், உத்தரகாண்டம், வடக்கு மத்தியப் பிரதேசம், டெல்லி, மற்றும் குர்காவுன் ஆகிய இடங்களை மையமாகக் கொண்டிருந்தது. கிளர்ச்சியாளர்கள் பிரித்தானியப் படையினருக்கு ஒரு பெரும் சவாலாக விளங்கினர். ஜூன் 20, 1858 இல் குவாலியர் நகரின் வீழ்ச்சியுடன் இது முடிவுக்கு வந்தது. இக்கிளர்ச்சி ""இந்தியாவின் முதலாவது விடுதலைப் போர்", அல்லது "சிப்பாய்க் கலகம்" எனவும் அழைக்கப்படுகிறது.

இந்தியாவில் வர்த்தக நோக்கங்களுக்காக நிறுவப்பட்ட பிரித்தானியரின் தொழில் மற்றும் தொழிற்சாலை பகுதிகளை நிருவகிக்க பிரித்தானிய கிழக்கு இந்திய கம்பெனி நிறுவப்பட்டது. ஆனாலும் இதன் எல்லை மீறிய நடவடிக்கைகளாலும் இந்திய மன்னர்களிடையே ஒற்றுமையின்மையாலும் 1757 ல் பிளாசி போரில் பெற்ற வெற்றியால் கிழக்கு இந்தியாவில் வங்காளம் வரை அதன் ஆட்சி பரவலாக்கப்பட்டது. பக்சர் போரில் முகலாய பேரரசர் ஷா அலாம் II தோற்றபின் 1764-ல் பீகாரும் கிழக்கிந்திய கம்பெனியால் கைப்பற்றப்பட்டது. இதன் காரணமாக வங்கம், பீகார் மற்றும் ஒரிசா மாநிலங்களில் வரி வசூல் செய்யும் உரிமை கிழக்கிந்தியக் கம்பெனிக்கு வழங்கப்பட்டது. இந்நிறுவனம் விரைவில் மும்பை, சென்னை போன்ற பகுதிகளில் தன்னை விரிவாக்கம் செய்தது.

ஆங்கில-மைசூர்ப் போர்கள் (1766–1799), ஆங்கில-மராட்டியப் போர்கள் (1772–1818), கர்நாடகப் போர்கள் ஆகியன பரந்த நர்மதா ஆற்றின் தெற்குப் பகுதியைத் தனது கட்டுப்பாட்டுக்குள் கொண்டு வர வழிவகுத்தது. அதுவரை இச்செயல்களுக்கு பேரளவில் எதிர்ப்புகள் ஏதும் ஏற்படவில்லை. 1806-ல் தமிழ்நாட்டிலுள்ள வேலூர் சிறைச்சாலையில் இந்து மற்றும் இசுலாமிய சிப்பாய்களிடையே ஆங்கிலேயர் உருவாக்கிய சீருடை விதிமுறைகள் காரணமாகக் கிளர்ச்சி வெடித்தது. இதுவே முதன் முதலில் ஆங்கிலேயருக்கு எதிராக ஏற்பட்ட முதல் கிளர்ச்சியாகும்.

1764 ஆம் ஆண்டு பக்சார் போருக்குப் பின் கிழக்கிந்திய வணிகக் குழு இந்தியாவில் ஒரு அரசியல் சக்தியாக எழுச்சியுற்றது. பின் வந்த காலங்களில் இந்தியாவின் வளங்கள் கம்பெனியின் வணிக முன்னேற்றத்திற்காகவே பயன்படுத்தப்பட்டன. இந்தியர்களின் நலன்கள் பெரிதாக பொருட்படுத்தப்படவில்லை. செல்வச் சுரண்டல், இந்திய கைவினைத் தொழில்களின் நலிவு போன்றவை இந்தியாவில் பொருளாதார தாக்கத்தை ஏற்படுத்தி இருந்தன. தொழில் புரட்சியின் விளைவாக பிரிட்டன் தொழிலகங்களில் இயந்திரங்கள் அதிக அளவில் அறிமுகப்படுத்தப்பட்டன. புதிதாக அறிமுகமான இயந்திரங்களின் உதவியால் உற்பத்திப் பொருட்களும் அதிக அளவில் தயாரிக்கப்பட்டன. ஆங்கிலேயே வணிகர்கள் இவற்றை விற்பனை செய்யும் சந்தையாகவே இந்தியாவை பார்க்கத் தொடங்கினர். அதே நேரம் இந்தியாவில் கைவினைஞர்களால் தயாரிக்கப்பட்ட இந்தியப் பொருட்களுக்கு பிரிட்டனில் அதிக வரிகள் விதிக்கப்பட்டன. எனவே இந்தியப் பொருட்களுக்கான தேவை சரிந்து இந்தியத் தொழில்கள் அழிவை நோக்கி சென்றன. இது தவிர ஆங்கிலேயர்கள் நிலவரி மக்கள் விருப்பத்திற்கு எதிராக அமைந்திருந்தன.

ஆங்கிலேயரின் துணை படை திட்டம் மன்னர்களிடையே வெறுப்புணர்ச்சி உண்டாக்கியது.

அப்போது புதிதாக அறிமுகப்படுத்தப்பட்ட "என்பீல்டு" வகை துப்பாக்கிகள் உடனடிக் காரணமாக அமைந்தன. அவ்வகை துப்பாக்கிகளுக்கு வழங்கப்பட்ட "தோட்டாக்கள்" ஒரு வகை உறையால் மூடப்பட்டிருந்தன. இவற்றை வாயால் கடித்து உறைகளை அகற்ற வேண்டியிருந்தது. இந்த உறைகள் மாட்டுக் கொழுப்பு மற்றும் பன்றிக் கொழுப்பினால் ஆனவை என்று தகவல் பரவியது. இது இந்து மற்றும் முஸ்லிம் சமயத்தைச் சார்ந்த ராணுவ வீரர்களின் சமய உணர்வை புண்படுத்துவதாக ராணுவ வீரர்கள் எண்ணினர். இதன் காரணமாக ராணுவ வீரர்கள் அவ்வகை உறைகளை வாயால் கடித்து நீக்க மறுத்து உயர் அதிகாரிகளை எதிர்த்தனர். இதன் தொடர்ச்சியாக 1857 மார்ச் 29 ஆம் நாளில் மங்கல் பாண்டே என்ற ராணுவ வீரர் ஒருவர் பாரக்பூரில் தனது உயரதிகாரியை தாக்கி தன் துப்பாக்கியால் சுட்டுக் கொன்றார். இது ஆங்கிலேய ராணுவத்தில் பணிபுரிந்த இந்திய வீரர்கள் ஆங்கிலேயர்களுக்கு எதிராக கிளர்ச்சியில் ஈடுபட ஒரு ஆரம்பமாக அமைந்தது.

சுவாமி விவேகானந்தர் சிப்பாய் கலகத்தின் தோல்விக்கான காரணம் குறித்து கடற்பயணத்தில் தாம் எழுதிய ’எனது பயணம்’ என்ற கட்டுரையில் குறிப்பிடுகிறார்.

"..இந்திய ராணுவ வீரன் ஒருவனாவது போர்க்களத்தில் கோழையாக நடந்து கொண்டது உண்டா? இல்லை. ஆனால் அவர்களுக்குத் தலைவன் வேண்டும். படைத் தளபதியான ஸ்ட்ராங் என்ற பெயருடைய எனது ஆங்கிலேய நண்பர் சிப்பாய்க் கலகம் நிகழ்ந்தபோது இந்தியாவில் இருந்தார். அதுபற்றி அவர் கதை கதையாகச் சொல்வது உண்டு. போதிய அளவுக்கு பீரங்கிகள், வெடிமருந்துகள், தேவையான மற்ற பொருட்கள் அனைத்தும் இருந்ததுடன், பயிற்சி பெற்ற போர்வீரர்கள் இருந்தும் சிப்பாய்கள் ஏன் அப்படித் தோல்வி அடைந்தார்கள் என்று ஒருநாள் நான் அவரிடம் கேட்டேன். அதற்கு அவர் கூறினார்:
"தளபதிகள் தலைமை தாங்கி முன்னே செல்லாமல், பின்னே வசதியான இடத்தில் இருந்துகொண்டு, ’வீரர்களே! முன்னேறுங்கள், தாக்குங்கள்’ என்றெல்லாம் ஆணை பிறப்பித்துக் கொண்டிருந்தனர். தளபதி முன்வந்து மரணத்தை எதிர்கொள்ளாவிட்டால், சாதாரண படை வீரர்கள் போரிடுவார்களா, என்ன?"
எல்லாத் துறைகளிலும் இதுதான் நிலைமை!. தளபதி தலை கொடுக்கவும் தயாராக இருக்க வேண்டும்’ தலைகொடுக்க முடியுமானால் மட்டுமே தலைவனாக முடியும். ஆனால் நாமோ தியாகமோ வேதனையோ எதுவும் இல்லாமல் தலைவனாக விரும்புகிறோம். அதனால்தான் எதுவும் நடக்கவில்லை..."




</doc>
<doc id="148925" url="https://ta.wikipedia.org/wiki?curid=148925" title="இந்திய விடுதலைப் போராட்டத்தில் தமிழ் இதழ்கள்">
இந்திய விடுதலைப் போராட்டத்தில் தமிழ் இதழ்கள்

இந்தியாவில் நிலவிய காலனியாதிக்கச் சூழலில், பொதுமக்களின் கருத்தை உருவாக்கவும், எழுத்துரிமை, பேச்சுரிமை மூலம் அரசியல் விழிப்புணர்வு மெல்ல விரிந்து பரவவும் இதழியல் துறை பெரும்பங்கு ஆற்றியது. பிரித்தானியரால் கொண்டுவரப்பட்ட ஆங்கிலக் கல்வியால் பெற்ற இதழியல் அறிவு பிரித்தானியருக்கு எதிரான போரில் வலிமை வாய்ந்த கருவியாகப் பயன்பட்டது. தாய்மொழியில் தோன்றிய சுதேசமொழி இதழ்கள் மக்களுக்கு எழுச்சியூட்டின. தாய்மொழி வழியே மக்கள் அரசியல் தொடர்பு கொள்ள இதழ்கள் வழிவகுத்தன. இதன் ஆபத்தை உணர்ந்த பிரித்தானிய அரசு இதனைத் தடுக்க நினைத்தது. 1878-ல் அன்றைய கவர்னர் ஜெனரல் லிட்டன் பிரபு சுதேசப் பத்திரிகைகள் சட்டம் கொண்டு வந்தார். இச்சட்டத்தின் படி சுதேசமொழிகளில் குற்றம் என்று காணப்படும் செய்திகள் ஆங்கில மொழி இதழ்களில் வெளியிடப்பட்டால் அது தண்டனைக்குரிய குற்றமாகாது என்று கருதப்பட்டது. இதன் மூலம் சுதேச மொழிகளின் மூலம் அரசியல் விழிப்புணர்வு ஏற்படும் என்ற பிரித்தானியரின் அச்சம் நன்கு விளங்கும். இதற்கு சென்னை மாகாணத்திற்கு மட்டும் விதிவிலக்கு அளிக்கப்பட்டது. ஏனெனில் அப்போது சென்னை மாகாணத்தில் விழிப்புணர்வு ஏற்படுத்தும் அளவுக்கு எந்த இதழும் இல்லை எனக் கருதியதுதான். ஆனால் அதன் பின்னர் பல புரட்சிக் கருத்துகள் நிறைந்த பல தமிழ் இதழ்கள் தோன்றி விடுதலை உணர்வை வீறுகொண்டு எழச்செய்தன.



பெ.சு.மணி, "விடுதலைப் போரில் தமிழ் இதழ்கள்", விடுதலை வேள்வியில் தமிழகம் (நூல்) மனிதம் பதிப்பகம் வெளியீடு.2012


</doc>
<doc id="148926" url="https://ta.wikipedia.org/wiki?curid=148926" title="அமிர்தபதி">
அமிர்தபதி

அமிர்தபதி என்பது சமணமத நூல்களில் ஒன்று. இந்த நூல் பற்றி யாப்பருங்கல விருத்தியுரையில் ஒரு குறிப்பு வருகிறது. 
அந்தக் குறிப்பு அமிர்தபதி நூலில் வரும் முதல் பாடலை, சிந்தாமணி, சூளாமணி, குண்டலகேசி, நீலகேசி ஆகிய நூல்களில் வரும் பாடலோடு இணைத்துப் பார்க்கிறது. இவற்றின் முதற்பாடல்கள் வண்ணத்தால் வருவன எனக் குறிப்பிடுகிறது. 
எடுத்துக்காட்டுப் பாடல்கள் தரும்போது சிந்தாமணி, சூளாமணி, குண்டலகேசி நூல்களின் கடவுள் வாழ்த்துப் பாடல்கள் முழுமையாகத் தரப்பட்டுள்ளன. அடுத்து பாடலின் முதலடி மட்டும் தரப்பட்டுள்ளது. அது
என்னும் வரி. இது அமிர்தபதி நூலின் முதல் அடி.

எனவே அமிர்தபதி என்பது சிறந்த குணமுடைய காப்பியத் தலைவனையோ, காப்பியத் தலைவியையோ கொண்டு பாடப்பட்ட ஒரு நூல்.



</doc>
<doc id="148927" url="https://ta.wikipedia.org/wiki?curid=148927" title="இந்தியா (இதழ்)">
இந்தியா (இதழ்)

இந்தியா பாரதியாரை ஆசிரியராகக் கொண்டு 1906ஆம் ஆண்டு மே 9 ஆம் நாள் தொடங்கப்பட்ட இதழாகும். ஆனால் இதன் ஆசிரியராக இதழில் அச்சிடப்பட்டவர். எம். சீனிவாச அய்யங்கார் ஆவார். இதன் உரிமையாளர்கள் திலகரின் தீவிர தேசியத்தைப் பின்பற்றிய மண்டையம் குடும்பத்தாராவர். இந்தியா வார இதழாக சென்னையிலும் புதுச்சேரியிலும் வெளிவந்தது. 1908, செப்டம்பர் 5 வரை சென்னையில் வெளிவந்த இவ்விதழ் அரசாங்க அடக்குமுறை காரணமாக புதுச்சேரிக்குக் கொண்டு செல்லப்பட்டது. அங்கு முதல் இதழ் 1908, அக்டோபர் 10 ஆம் நாள் வெளியிடப்பட்டது. இதன் கடைசி இதழ் 1910, மார்ச்சு 12 ஆம் நாள் வெளிவந்தது.

இந்தியா இதழில் செய்திகளும், கட்டுரைகளும் தலையங்கங்களும் மட்டும் அல்லாமல் வாரந்தோறும் முதல் பக்கத்தில் அரசியல் கேலிச்சித்திரங்களும் வெளிவந்தன. கேலிச் சித்திரங்களை அரசியல்; பிரசாரத்திற்குப் பயன்படுத்திய முதல் இதழ் இந்தியா ஆகும்.

புறநானூற்றுப் பாடலில் வரும் வீரத்தாய்மார்கள் பற்றிய கட்டுரைகள், அயல்நாட்டு விடுதலைப் போர்ச்செய்திகள், இயக்கங்கள் பற்றிய செய்திகள் இந்தியாவில் எழுதப்பட்டு வந்தது.

29.2.1908 முதல் 27.6.1908 வரையில் இந்தியா இதழில் வெளிவந்த 20 கட்டுரைகள் அரசுக்கெதிரான குற்றத்திற்குரியன என்று தொகுக்கப்பட்டன. இறுதியில் 'மகாபாரதக்கதைகள்', 'எத்தனையோ கொள்ளைகளில் இதுவும் ஒரு கொள்ளை', ' ஏன் காலத்தை வீணாக்க வேண்டும்', எனும் கட்டுரைகளை வெளியிட்டதற்காக வழக்கு தொடரப்பட்டது. உண்மை ஆசிரியரான பாரதியார் புதுச்சேரிக்குத் தப்பிச்சென்றார். ஆசிரியராக அச்சிடப்பெற்ற சீனிவாச அய்யங்கார், வழக்கின் இறுதியில் ஐந்தாண்டு காலம் சிறைசென்றார். இதனைப் பற்றிய குறிப்பொன்றில் பாரதியாரின் நண்பர் எஸ். ஸ்ரீ இராமானுஜலு நாயுடு " தம்மை நம்பிய ஒருவரை ஆபத்தில் சிக்கவைத்து விட்டுத் தாம் தூரப் போய்விட்டமை பாரதியாரின் சரித்திரத்தில் ஒரு களங்கமேயாகும்" எனக் குறிப்பிட்டுள்ளார்.



</doc>
<doc id="148954" url="https://ta.wikipedia.org/wiki?curid=148954" title="தூந்தாஜி வாக்">
தூந்தாஜி வாக்

தூந்தாஜி வாக் (1740-1800) மைசூர் பேரரசர் ஹைதர் அலியின் குதிரைப் படைகளின் தளபதியாக இருந்தவர். இவர் கர்நாடகத்தின் ஷிமோகா பகுதியைப் பிரித்தானியரிடமிருந்து கைப்பற்றினார். இவருடைய தலைமையில் திப்புவின் படைவீரர்களும் இணைந்து பங்கேற்க, கன்னட மற்றும் மராட்டியத்தின் பல பகுதிகளைத் தூந்தாஜி வாக் மீட்டார். மராட்டியத் தலைவர் தூந்தாஜி வாக் தக்காணத்தில் தனக்கென ஒர் அரசை உருவாக்கிக்கொண்டு, ’இரு பேருலகுகளின் சக்கரவர்த்தி’ எனத் தம்மை அறிவித்துக் கொண்டு, பிரித்தானியர்களுடன் தொடர்ந்து போரிட்டு வந்தார் 

1800ம் ஆண்டில் மிகப்பெரும் படையுடன் கிருஷ்ணா நதிக்கரையில் வெல்லிஸ்லீயின் தலைமையிலான பிரித்தானியப் படைகளுடன் தூந்தாஜிவாக் மோதினார். நீண்ட நாட்கள் நடந்த இப்போரில் பிரித்தானியருக்கு ஆதரவாக மராட்டியப் பேஷ்வாக்களும், ஹைதராபாத் நிஜாம், மைசூர் உடையார் முதலியோரின் படைகளும் தூந்தாஜியின் படைகளுடன் மோதின. இப்போரில் 1800, செப்டம்பர் 10 ஆம் நாள் தூந்தாஜி வாக் கொல்லப்பட்டார்.



</doc>
<doc id="148956" url="https://ta.wikipedia.org/wiki?curid=148956" title="சாந்தலர்கள் கிளர்ச்சி (1855)">
சாந்தலர்கள் கிளர்ச்சி (1855)

சாந்தலர்கள் கிளர்ச்சி (Santhal rebellion) அல்லது வனவாசிகள் கிளர்ச்சி (1855-1856) என்பது பீகார் மற்றும் வங்க மாநிலங்களில் (தற்போதைய ஜார்க்கண்ட் மாநிலம்) பரவலாக வாழ்ந்து வந்த பழங்குடியினர், தங்களைப் பிழிந்தெடுத்த பிரித்தானியர், மேல்சாதியினர் மற்றும் நில உரிமையாளர்களின் அதிகாரம் மற்றும் ஊழல்களை எதிர்த்து ஈடுபட்ட கிளர்ச்சியாகும். சந்தாலிகள் என்ற பழங்குடியினருக்கு எதிராக பிரிட்டிஷ் அரசு பிறப்பித்த நியாயமற்ற உத்தரவுகளை எதிர்த்து நடந்த இந்தப் போராட்டம் "சாந்தலர்கள் கிளர்ச்சி" என்றழைக்கப்பட்டது. 1855, ஜூன் 30, இல் தொடங்கப்பட்ட இந்தக் கிளர்ச்சியை ஒடுக்க 1855, நவம்பர் 10-ல் பிரித்தானிய அரசு ஒரு இராணுவச் சட்டத்தைப் பிரகடனப்படுத்தியது. இச்சட்டம் 1856, ஜனவரி 3 வரை கிழக்கு இந்தியாவில் நீடித்தது. இது திரும்பப் பெறப்பட்டபோது சாந்தல மக்கள் பிரித்தானியரின் விசுவாசமான படைகளின் கொடூரங்களுக்கு ஆளாகி உயிர்த் தியாகம் செய்திருந்தனர்.

சாந்தலர்கள் (Santals)என்ற ஒரு பழங்குடி இன மக்கள் வாழ்ந்த மலைப்பாங்கான கட்டாக், தால்பூமி, மான்பூமி, பாராபூமி, சோட்டாநாகபுரி, பாலமாவு, ஹசாரிபாக், மிதன்பூர், பங்குரா மற்றும் வீர்பூமி மாவட்டங்கள், இந்தியாவில் பிரித்தானியர் வருகைக்கு முன் வங்காள இராஜதானியாக அறியப்பட்டது
இவர்கள் வேட்டையாடுதல் மற்றும் விவசாயம் செய்து வாழ்ந்து வந்தனர். இவர்கள் வாழ்ந்த பகுதிகளின் ஜமீன்தார்களின் இனவெறி மற்றும் ஊழல், கந்துவட்டி, லேவாதேவி போன்ற நடைமுறைகளைச் சகித்துக் கொண்டும் சிற்சில எதிர்ப்புகளைக் காட்டியும் வாழ்ந்து வந்தனர் 
ஆனால் பிரித்தானிய காலனித்துவ ஆட்சியின் புதிய முகவர்கள், இவர்கள் வாழ்ந்த நிலங்களைத் தங்கள் உரிமையாக எடுத்துக்கொண்டனர். எனவே இப்பழங்குடியின மக்கள் ராஜ்மகால் மலைகளுக்குச் சென்று குடியேறினர். சிறிது காலத்திற்குப் பிறகு பிரித்தானியருடன் இணைந்த ஜமீன்தாரர்கள் மற்றும் நில உரிமையாளர்கள் இந்த புதிய நிலத்திலும் தங்களுக்கு உரிமைகள் இருப்பதாகக் கூறத் தொடங்கினர்.

கல்வியறிவில்லாத பழங்குடியின மக்களை ஏமாற்றி அவர்களைத் தங்கள் அடிமைகளாக்கினர். அவர்களுடைய மனைவியருக்கு வஞ்சகமாகப் பொருள்கள் மற்றும் பணம் கொடுத்து அவர்களை மேலும் கடன்சுமையில் தள்ளினர். இதனால் ஒரு சாந்தலர் தன் ஆயுள் முழுவதும் அடிமையாக உழைப்பினும் அக்கடனைத் தீர்க்கமுடியாத நிலை ஏற்பட்டது. தலைமுறை தலைமுறையாக அம்மக்கள் அடிமை வாழ்வு வாழும் நிலை ஏற்பட்டது.

தொழிலாளர் ஒப்பந்ததாரர்களின் கீழ் பணிபுரிந்த சாந்தல இனப் பெண்கள் பாலியல் வன்முறைக்கு ஆளானார்கள். மற்றும் சில பெண்கள், முகவர்கள் மற்றும் கடன் வழங்கிய ஜமீன்தாரர்களின் பாலியல் ஆசைகளுக்கும் பயன்படுத்தப்பட்டனர். இதனால் கொதித்தெழுந்த சாந்தல இன மக்கள் 1855-ல் சித்து, கானு, சாந்து மற்றும் பைரவ் என்ற பழங்குடியினத் தலைவர்களின் கீழ் தங்கள் இனத்தின் மீதான வன்கொடுமைகளை எதிர்த்துக் கிளர்ச்சியை அறிவித்தனர்.

பத்தாயிரம் சாந்தலர்கள் அணிதிரண்டு நில உரிமையாளர்களுக்கும் பிரித்தானியக் காலனி ஆதிக்கத்துக்கும் எதிராகக் கிளர்ச்சி செய்தனர். பல கிராமங்களில் ஜமீன்தாரர்கள், மற்றும் நில உரிமையாளர்கள் கொல்லப்பட்டனர். இந்த திடீர்க் கிளர்ச்சியைக் கண்ட பிரித்தானிய அரசு அதிர்ச்சியடைந்தது. தொடக்கத்தில் சிறிய படையை அனுப்பி கிளர்ச்சியை ஒடுக்க நினைத்தது. ஆனால் அது வெற்றி பெறாமல் மேலும் கிளர்ச்சி வலுவடையத் தொடங்கியது. சட்டம் ஒழுங்கு நிலைமை கைமீறிச் சென்றதால், கிளர்ச்சியை ஒடுக்க இறுதியாக மிகப்பெரிய எண்ணிக்கையிலான படைத் துருப்பை ஆங்கில அரசு அனுப்பியது.

இப்போரில் பெரும் எண்ணிக்கையிலான சாந்தல இனமக்கள் அழிக்கப்பட்டனர். இவர்களின் பழைய போர்முறை ஆயுதங்களான ஈட்டி, வேல், கம்பு முதலியன பிரித்தானியரின் கைத்துப்பாக்கி மற்றும் பீரங்கியின் முன் தோல்வியடைந்தன. ஆயினும் தீரமுடன் போராடிய இவர்களை அடக்க 7ஆவது படைப்பிரிவின் துருப்புகளும் 40 ஆவது படைப்பிரிவின் துருப்புகளும் மேலும் வரவழைக்கப்பட்டன. இம்மோதல் 1855 ஜூலை முதல் 1856 ஜனவரி வரை நடைபெற்றது. ககால்கோன், சூரி, ரகுநாத்பூர் மற்றும் மங்கதோரா முதலிய இடங்களில் மக்களின் எழுச்சி கொடூரமாக நசுக்கப்பட்டது. மூர்ஷிதாபாத் நவாப்பால் வழங்கப்பட்ட யானைகள் சாந்தலர்களின் குடிசையை இடித்துத் தரைமட்டமாக்கின. ஏராளமானோர் உயிரிழந்தனர். 20 ஆண்டுகளுக்கு மேல் நடந்த வன்முறைக்கு எதிரான இந்தக் கிளர்ச்சிக்குத் தலைமை வகித்த சித்து, கானு ஆகியோர் பிரிட்டிஷ் படையினரால் கொல்லப்பட்டனர்.

இதே சமயத்தில் தற்பொழுது ஜார்க்கண்ட் என்றழைக்கப்படும் பீகாரின் தென் பகுதியில் முண்டா இன பழங்குடியினரும் பிரிட்டிஷ் ஆட்சியை எதிர்த்து கிளர்ச்சி செய்தனர். இவர்களின் தலைவர் பிர்க்கா முண்டா சிறையில் உயிர் துறந்தார்.

இக்கிளர்ச்சியைப் பின்னணியாகக் கொண்டு இயக்குநர் மிருணாள் சென் என்பவரால் 1976-ல் மிருகயா என்ற திரைப்படம் எடுக்கப்பட்டது



</doc>
<doc id="148957" url="https://ta.wikipedia.org/wiki?curid=148957" title="அட்டதச ரகசியம்">
அட்டதச ரகசியம்

பிள்ளை லோகாச்சாரியர் 18 நூல்கள் எழுதியுள்ளார். அவற்றை ‘அட்டதச ரகசியம்’ என்பர். இவை அனைத்துக்கும் மணவாள மாமுனி விளக்கம் அளித்தார்.

இந்த நூலின் காலம் 16ஆம் நூற்றாண்டு.



</doc>
<doc id="148958" url="https://ta.wikipedia.org/wiki?curid=148958" title="அர்த்த பஞ்சக வியாக்கியானம்">
அர்த்த பஞ்சக வியாக்கியானம்

அர்த்த பஞ்சக வியாக்கியானம் என்பது மணவாள மாமுனி எழுதிய ஒரு விரிவுரை நூல்.
பிள்ளை லோகாச்சாரியர் 18 நூல்கள் எழுதியுள்ளார். அவற்றை ‘அஷ்டாதச ரகசியம்’ என்பர். அவற்‍றில் மூன்றிற்கு ஸ்ரீமத்மணவாளமாமுனிகள் விரிவுரை எழுதியுள்ளார். இந்த அர்த்த பஞ்சகம் என்ற ரகஸ்ய நூலுக்கு ஸ்ரீமத்பிள்‍ளைலோகம் ஜீயர் வ்யாக்யாநம் செய்துள்‍ளார்.
அவை
இந்த ஐந்தினை விளக்கும் பிள்ளை லோகாச்சாரியாரின் நூல் 49 வாக்கியங்களாக அமைந்துள்ளது. இதில் உள்ள ஒவ்வொரு வாக்கியத்தையும் தனித்தனியே எடுத்துக்கொண்டு விரிவுரை கூறுவது ஸ்ரீமத்பிள்‍ளைலோகஞ்ஜீயர் செய்த அர்த்த பஞ்சக வியாக்கியானம்.




</doc>
<doc id="148963" url="https://ta.wikipedia.org/wiki?curid=148963" title="பாட்டுலைனியம்">
பாட்டுலைனியம்

பாட்டுலைனியம் ("Botulism", இலத்தீன்: "botulus", "சோசேச்சு") என்ற அரிதான நோய் "குளோசுட்ரிடியம் பாட்டுலினம்" (Clostridium botulinum) என்ற பாக்டீரியாவின் வளர்சிதை மாற்றக் கழிவுகளால் ஏற்படும் "பாட்டுலினியம் நஞ்சினால்" உண்டாகும் இழையச் செயலிழப்பு நோயாகும். இந்த நோய் பரந்தளவில் பாலூட்டிகள், பறவைகள் மற்றும் மீன் இனங்களைத் தாக்குகிறது . இந்த நச்சுத்தன்மை மனித உடலில் மூன்று விதமாக உள்ளேறலாம்:
ஒருவரிடமிருந்து மற்றொருவருக்கு தொற்றுவதில்லை. குறிப்பாக இறைச்சியிலிருந்து பெற வாய்ப்புள்ளதால் இலத்தீனத்தில் "சோசேச்சு" எனப்பொருள்படும் பாட்டுலசு என அழைக்கபடுகிறது. 
நோய் அறிகுறிகள் காய்ச்சல், வாந்தி, பேசுவதில் துன்பம், முகதசைகள் இறுக்கம் என்பனவாகும். இந்நோயின் தாக்கமாக முகத்தின் தசைகள் செயலிழப்பதும் படிப்படியாக பிற உறுப்புகளுக்குப் பரவுவதும் நிகழ்கிறது. தீவிரமான நோய் தாக்கலில் மூச்சு விட உதவும் தசைகளை செயலிழக்க வைத்து மூச்சடைப்பு ஏற்படலாம். இத்தகைய உயிருக்கு ஆபத்தான நோய்நிலையால் அனைத்து பாட்டுலைனியம் அறிகுறிகளும் மருத்துவ நெருக்கடிகளாக சிகிட்சை அளிக்கப்படுகின்றன.
பொது சுகாதாரத் துறையினரும் இந்த நோய்க் காரணியை அடையாளம் கண்டு தடுக்க முயற்சிகள் மேற்கொள்கின்றனர்.

உணவை நன்கு கொதிக்கவைத்த நீரில் சமைப்பதன் மூலமும் நிலையில் மூன்று நிமிடங்களுக்கு நீராவி அழுத்தத்தில் வைப்பது மூலமும் இந்த நோயைத் தடுக்கலாம். குழந்தைகளுக்கு தேன் கொடுக்காமல் இருப்பதும் நோயைத் தடுக்க உதவும்.

இதே பாட்டுலைனியம் நஞ்சு வயதானவர்கள் இளமையாகத் தோற்றமளிக்க முக தசை சுருக்கங்களை களைய உதவும் "பாட்டாக்சு" களிமத்தில் உட்கூறாகப் பயன்படுத்தப்படுகிறது.


</doc>
<doc id="148973" url="https://ta.wikipedia.org/wiki?curid=148973" title="தமிழ்ப் பேரகராதி">
தமிழ்ப் பேரகராதி

தமிழ்ப் பேரகராதி எனப்படுவது நா. கதிரவேற்பிள்ளை அவர்களால் 1899 ஆம் ஆண்டு வெளியிடப்பட்ட தமிழ்-தமிழ் அகராதி ஆகும். இது இராமசாமி நாயுடுவின் பேரகராதியின் விரிவு ஆகும். இதில் பல நூல்களில் இருந்து தொகுக்கப்பட புதிய சொற்களுக்கு உடுக்குறி (*) இட்டுக் காட்டியுள்ளார்.


</doc>
<doc id="148975" url="https://ta.wikipedia.org/wiki?curid=148975" title="வேதநாயகம் பிள்ளை நூற்பட்டியல்">
வேதநாயகம் பிள்ளை நூற்பட்டியல்

வேதநாயகம் பிள்ளை ஆக்கிய நூல்கள் பல. அவற்றுள் சில:



</doc>
<doc id="148977" url="https://ta.wikipedia.org/wiki?curid=148977" title="இலங்கைச் சரித்திர சூசனம்">
இலங்கைச் சரித்திர சூசனம்

இலங்கைச் சரித்திர சூசனம் என்பது ஆ. முத்துத்தம்பிப்பிள்ளை அவர்களால் எழுதி 1883 இல் வெளியிடப்பட்ட இலங்கை வரலாற்று நூல் ஆகும். இலங்கை பிரித்தானியப் பேரரசிடம் இருந்து சுதந்திரம் அடைய முன்பு தமிழரால் தமிழில் எழுதப்பட்ட ஒரு வரலாற்று, அரசியல் முக்கியத்துவம் உடைய ஒரு ஆவணம் ஆகும். "பூவுலகத்திலே யாவருந் தத்தந் தேச சரித்திரங்களை யுணர்ந்து, தமது முன்னோர் நிலையையும் செயலையும், நாகரீகத்தையும் ஒருபால் நோக்கித், தமது நிலையையும் செயலையும் நாகரிகத்தையும் மற்றொருபால் நோக்குதல் அத்தியாவசியகமாம்." என்று முகவுரையில் கூறி இந்த நூல் விரிகிறது. 


</doc>
<doc id="148981" url="https://ta.wikipedia.org/wiki?curid=148981" title="செகராசசேகரமாலை">
செகராசசேகரமாலை

செகராசசேகரமாலை என்பது இராமேச சன்மா என்பவரால் 290 விருத்தப் பாடல்களால் 1380-1414க்கு இடைப்பட்ட காலப் பகுதியில் எழுதப்பட்ட ஒரு தமிழ் நூல் ஆகும். இதை செகராசசேகரன் மன்னன் இயற்றுவித்தான். இந்த அரசனைப் புகழ்ந்தும், பல்வேறு இந்துக் கடவுள் வாழ்த்துக்களைக் கொண்டும், சகுனப் பலன்கள், யுத்த யாத்திரை, சஞ்சீவினி மருந்துண்ணல் போன்ற விடயங்களை உள்ளடக்கியும் இந்த நூல் அமைந்துள்ளது.


</doc>
<doc id="148985" url="https://ta.wikipedia.org/wiki?curid=148985" title="செகராசசேகரம் (மருத்துவ நூல்)">
செகராசசேகரம் (மருத்துவ நூல்)

செகராசசேகரம் என்பது யாழ்ப்பாண மன்னன் சிங்கை செகராசசேகரன் ஆட்சிக் காலத்தில் (1380 - 1414) எழுதப்பட்ட ஒரு மருத்துவத் தமிழ் நூல் ஆகும். ஆக்கியவர் பெயர் அறியப்படவில்லை. இந்த நூல் செகராசேகர வைத்தியம் என்ற பெயரில் அச்சுக்கு வந்தது. இந்த நூலில் வியாதி வரும் வகை பற்றி விரிவாக தரப்பட்டுள்ளது.



</doc>
<doc id="148986" url="https://ta.wikipedia.org/wiki?curid=148986" title="பரராசசேகரம்">
பரராசசேகரம்

பரராசசேகரம் என்பது யாழ்ப்பாண பரராசசேகரன் மன்னனால் 12 மருத்துவர்களைக் கொண்டு இயற்றப்பட்ட மருத்துவத் தமிழ் நூல் ஆகும். பரராசசேகரன் என்ற பட்டப் பெயருடன் பல அரசர்கள் இருந்தமையால் இந்த நூல் 14 - 16 ஆம் நூற்றாண்டுக் காலப் பகுதியை சேர்ந்தது. இதன் முதல் நூல் 12000 செய்யுள்களால் அமைந்தது என்று கூறப்படினும் 8000 செய்யுள்களே அச்சில் வந்துள்ளன. இந்த நூல் அகத்திய வைத்திய சிந்தாமணி, தந்வந்திரி வைத்திய சிந்தாமணி ஆகியவற்றைத் தழுவியே எழுந்தது என்பர்.



</doc>
<doc id="148991" url="https://ta.wikipedia.org/wiki?curid=148991" title="கண்ணகி வழக்குரைக் காவியம்">
கண்ணகி வழக்குரைக் காவியம்

கண்ணகி வழக்குரைக் காவியம் என்பது ஈழத்து ஆரியச் சக்கரவர்த்திகள் கால தமிழ் இலக்கியம் ஆகும். இதை இயற்றியவர் செகவீரன். 2219 பாடல்களினால் அமைந்த இந்த நூலில் பதினைந்து காதைகள் உள்ளன. .

1. வரம்பெறு காதை

2. கப்பல் வைத்த காதை

3. கடலோட்டுக் காதை

4. கலியாணக் காதை

5. மாதவி அரங்கேற்று காதை

6: பொன்னுக்கு மறிப்புக் காதை

7. சிலம்பு கூறல்: வழிநடைக் காதை

8. உயிர் மீட்சிக் காதை/அடைக்கலக் காதை

9. கொலைக் களக் காதை

10. குளிர்ச்சிக் காதை



</doc>
<doc id="148995" url="https://ta.wikipedia.org/wiki?curid=148995" title="சமூக நியம மீறல்">
சமூக நியம மீறல்

சமூக நியம மீறல் என்பது சமூகத்தால் நியமமாக ஏற்றுக்கொள்ளப்பட்டவற்றை மீறிச் செயற்படுவதைக் குறிக்கும்.
சமூக நியமம் (Social Standard) என்பது ஒரு சமூகத்தால் எது சரி எது பிழையென்றோ அது உள ஆரோக்கியமானதா? உள ஆரோக்கியமற்றதா? என ஏற்றுக்கொள்ளப்பட்ட நடத்தைகளைக் குறிப்பிடுகின்றது. இதனை மீறிச்செயற்படும் நடத்தைகள் உளநலமற்ற நடத்தைகள் எனக் கொள்ளப்படுகின்றது. இதில் உண்மையுண்டு என்பது முக்கியம். நியமத்துக்கு ஒத்து நடத்தலே சாதாரண நடத்தையாகும். ஒத்து நடவாமையே அசாதாரண நடத்தையாகும்.

</doc>
<doc id="148996" url="https://ta.wikipedia.org/wiki?curid=148996" title="சஙீரான்">
சஙீரான்

சஙீரான் (இந்தோனேசிய மொழி: "Sangiran") என்பது இந்தோனேசியாவின் சாவகத் தீவில் உள்ள தொல்லியல் அகழ்வாய்வுக் களமொன்றாகும். இப்பகுதியின் பரப்பளவு 48 கிமீ² ஆகும். இது நடுச்சாவக மாகாணத்தின் சுராகார்த்தா நகரிலிருந்து வடக்கே 15 கிமீ தொலைவில் சோலோ ஆற்றுப் பள்ளத்தாக்கிற் காணப்படுகிறது. இப்பகுதி 1996 இல் உலக பாரம்பரியக் களமொன்றாக யுனெசுக்கோவினாற் குறித்துரைக்கப்பட்டது.

1934 ஆம் ஆண்டு, மானுடவியலாளரான "குசுத்தாவு ஃகையின்றிச்சு இரால்ஃபு வொன் கொயெனிக்சுவால்டு" என்பவர் இப்பகுதியை ஆராயத் தொடங்கினார். அவரது ஆய்வு தொடங்கி சில ஆண்டுகளில் மனித மூதாதையரின் புதை படிமங்கள் சிலவற்றைக் கண்டெடுத்தார். அவற்றுக்குச் சாவக மனிதன் எனப் பெயரிடப்பட்டது. அறிவியலில் முதலில் "Pithecanthropus erectus" என்றறியப்பட்ட "சாவக மனிதன்" தற்போது "Homo erectus" எனக் குறிக்கப்பட்டுள்ளது. அவ்வாறு கண்டெடுக்கப்பட்ட 60 இற்கு மேற்பட்ட மனிதப் படிமங்களில் இதுவரை விவரிக்க இயலாத "கன்மண்டை" வடிவங்கள் காணப்பட்டன. இவற்றுக்குக் கூடுதலாக, அந்த முற்கால மானிடர்களால் வேட்டையாடப்பட்ட விலங்கினங்கள் பலவற்றினதும் அவர்களுடன் தமது வாழிடத்தைப் பகிர்ந்து கொண்ட விலங்கினங்களினதும் புதை படிமங்கள் கண்டெடுக்கப்பட்டுள்ளன. இங்கு கிடைத்த மனித எச்சங்கள் 1.8 மில்லியன் ஆண்டுகள் பழைமையானவை. இவையே தற்போது கண்டறியப்பட்டுள்ள மனித எச்சங்களிற் காலத்தால் முந்தியவை.



</doc>
<doc id="148998" url="https://ta.wikipedia.org/wiki?curid=148998" title="பித்து">
பித்து

பித்து ("Mania") என்பது மனோபாவத்தால் ஏற்படுகின்ற ஒருவகை நோய் வெளிப்பாடாகும். வழமைக்கு மாறான அதிக உறசாகம், அதிகம் கதைத்தல, அமைதியின்மை, அதிக வேலைகளில் ஈடுபடுதல், தன்னைப்பற்றிய மிக உயர்வான எண்ணம் அல்லது கற்பனை போன்ற இயல்புகள் இவர்களிடம் காணப்படும். இது மனச்சோர்வு நோய்க்கு எதிரான இயல்புகளைக் கொண்டிருக்கும்.

இந்த பித்து நோய் ஏற்பட்ட ஒருவருக்க மூன்று மாத காலமாவத நிலைத்து நிற்கும். இந்த நோய் ஏற்பட்ட ஒருவருக்க பின்பு மனச்சோர்வு நோய் ஏற்பட வாய்ப்புண்டு.



</doc>
<doc id="148999" url="https://ta.wikipedia.org/wiki?curid=148999" title="மகிழ்வின்றிய கோளாறு">
மகிழ்வின்றிய கோளாறு

பாரிய மனச்சோர்வை விட குறைந்த வலிமையுடன் அதிக காலம் நிலைத்திருக்கும் மற்றொரு நிலை மகிழ்வின்றிய கோளாறு ("Dysthymia") என அழைக்கப்கடும். Dys என்றால் சந்தோஷமற்ற நிலை, Thymas என்றால் ஆத்மா. மகிழ்வின்றிய கோளாறினால் பாதிக்கப்பட்டிருப்பவர்கள் வாழ்வின் எந்த விடயத்திலும் அக்கறை இன்றி இருப்பதோடு வாழ்வின் சந்தோஷத்தை அனுபவிக்க முடியாதவாகராகவும் இருப்பார். ஏனைய மனச்சோர்வு குணக்குறிகளும் இவர்களுக்கு சிறிய அளவில் இருக்கும்.

களைப்பு, விடையங்களை மறையாகப்பார்க்கும் தன்மை, குறைந்த சுயகணிப்பு, பதகளிப்பு, அதிகாலை நேர நித்தரை குழப்பம், குற்ற உணர்வு, உறுத்தலுணர்வு ஆகிய குணக்குறிகளில் சிலவோ அல்லது பலவோ காணப்படலாம். ஆயினும் பல மகிழ்வின்றிய கோளாறினால் பாதிக்கப்பட்டவர்கள் சாதாரண வாழ்வை வாழ்ந்து கொண்டிருப்பது போலத் தோன்றும். அவர்கள் தமது குடும்பத்துடன் இருப்பதோடு வேலைக்கும் சென்று வரலாம். அவர்களிடம் பெரிய வித்தியாசங்கள் எதையும் காணாமல் இருக்கலாம். மிக நீண்ட காலமாக இந்த மகிழ்வின்றிய கோளாறு நோய் என்பது “தைமஸ் சுரப்பியுடன் தொடர்புடைய ஒரு பிரச்சினை என்றே கருதப்படுகின்றது.


</doc>
<doc id="149004" url="https://ta.wikipedia.org/wiki?curid=149004" title="சுற்றுக் கோளாறு">
சுற்றுக் கோளாறு

மனச்சோர்வின் வீரியம் குன்றிய நிலை மகிழ்வின்றிய கோளாறு எனப்படுவது போல, இருதுருவக்கோளாறின் வீரியம் குன்றிய நிலை சுற்றுக் கோளாறு (Cyclothmic Disorder) எனப்படும். இங்கு உற்சாகமான நிலையும் சோர்வு நிலையும் சாதாரணத்தை விட மேலோங்கி காணப்படும்.

சேர்ந்த நிலையில் இவர்கள் ஒதுங்கி இருப்பர். தம்மால் எதவும் இயலாது என உணர்வார்கள். சந்தோஷத்தை அனுபவிக்க முடியாது இருக்கும். தம்மைச்சுற்றி நடைபெறும் விடயங்களில் அக்கறையின்றி காணப்படுவர். அதீதமாய் நித்திரை கொள்வர். விடயத்தை கிரகித்துக் கொள்வது கடினமாய் இருக்கும். வேலையில் ஈடுபடுவதும் குறைவாக இருக்கும்.


</doc>
<doc id="149011" url="https://ta.wikipedia.org/wiki?curid=149011" title="தெமாகு பெரிய பள்ளிவாசல்">
தெமாகு பெரிய பள்ளிவாசல்

தெமாகு பெரிய பள்ளிவாசல் அல்லது மஸ்ஜித் அகுங் தெமாகு ("Demak Great Mosque") என்பது இந்தோனேசியாவின் நடுச்சாவக மாகாணத்தின் தெமாகு நகர மையத்தில் அமைந்துள்ள இந்தோனேசியாவின் மிகப் பழைய பள்ளிவாசலாகும். இப்பள்ளிவாசல் 15ஆம் நூற்றாண்டில், தெமாகு சுல்தானகத்தின் ஆட்சியாளரான இராடன் பத்தாகு என்பவரது ஆட்சிக் காலத்திற் சாவக மொழியில் ஏழு இறைநேசர்கள் என்ற பொருளில் "வலீ சொஙோ" என அழைக்கப்படுவோரில் ஒருவரான சுனன் கலிஜாகா என்பவராற் கட்டப்பட்டதாகக் கருதப்படுகிறது.

இப்பள்ளிவாசல் பலதடவைகள் புதுப்பித்துக் கட்டப்பட்டிருப்பினும், பெரும்பாலும் இது இன்னமும் இதன் முதலமைப்பிலேயே உள்ளதாகக் கருதப்படுகிறது. இப்பள்ளிவாசல் சாவக மரபுவழிப் பள்ளிவாசற் கட்டுமானத்திற்கு ஓர் உதாரணமாகும். மத்திய கிழக்கு நாடுகளிற் போலன்றி, இதன் கட்டுமானம் மரப் பலகைகளினாலேயே அமைந்துள்ளது. இதன் கூரையிற் குவிமாடம் காணப்படுவதில்லை. 19 ஆம் நூற்றாண்டு வரையிலும் இந்தோனேசியப் பள்ளிவாசல்கள் குவிமாடமின்றியே கட்டப்பட்டன. எனவே இப்பள்ளிவாசலும் குவிமாடமில்லாமல் அடுக்கடுக்கான கூரையைக் கொண்டுள்ளது. இதன் கூரை நான்கு தேக்கு மரத் தூண்களில் நிலை நிறுத்தப்பட்டுள்ளது. இதன் அடுக்கடுக்கான கூரையமைப்பு பண்டைச் சாவக மற்றும் பாலிப் பண்பாடுகளிற் காணப்பட்ட இந்து-பௌத்த ஆலயங்களின் அமைப்பைக் கொண்டுள்ளது.

தெமாகு பெரிய பள்ளிவாசலின் முதன்மை நுழைவாயிலிற் காணப்படும் இரு கதவுகளிலும் தாவரங்கள், பூச்சட்டிகள், மணிமுடிகள், வாயை அகலத் திறந்திருக்கும் விலங்கினங்களின் தலைகள் போன்றன செதுக்கப்பட்டுள்ளன. இதிலிருக்கும் படங்கள் இடி முழக்கத்தைக் காட்டுவதற்காக் குறிக்கப்பட்டுள்ளனவெனக் கூறப்படுகிறது. அதனாலேயே அக்கதவுகளை “லவாங் பிளதெக்” (இடிக் கதவுகள்) என அழைக்கப்படுகின்றன. 

அக்காலத்திற் கட்டப்பட்ட ஏனைய பள்ளிவாசல்களைப் போன்றே, இதன் கிப்லாவும் (அதாவது மக்காவின் புனிதப் பள்ளியை நோக்கிய திசையும்) வெறும் அனுமானமாகவே உள்ளது.

இதன் சுவர்கள் வியட்நாமிய வெண்களியினால் ஆனவை. அவற்றிற் காணப்படும் சாவக மரச் செதுக்கல் மற்றும் செங்கல் வேலைகள் என்பன, அவை அவற்றுக்கெனவே சிறப்பாகக் கொள்முதல் ஆணையிடப்பட்டு அழைக்கப்பட்டவை போன்று தோற்றமளிக்கின்றன. கற்களினாலன்றி, வெண்களியினாற் கட்டுமானம் அமைக்கப்பட்டிருப்பதானது, பாரசீகத்தின் பள்ளிவாசல்களுடன் ஒப்பிடக்கூடியதாயுள்ளது.



</doc>
<doc id="149012" url="https://ta.wikipedia.org/wiki?curid=149012" title="சிகரத்தைத் தேடி">
சிகரத்தைத் தேடி

சிகரத்தைத் தேடி, எஸ். சண்முகம் எழுதிய தன்னம்பிக்கை குறித்த நூலாகும். இது பல பாகங்களாக வெளிவந்துள்ளது. 2002-ம் ஆண்டு முதல் பதிப்பை அரும்பு பதிப்பகம் வெளியிட்டது. அதனுடைய வெற்றியைத் தொடர்ந்து, இரண்டு மூன்று என்ற தொகுதிகளாக வெளிவந்தது.

சண்முகம், தன்னுடைய மூன்றாம் தொகுதியில், மாற்றுத் திறனாளிகளின் சாதனைகளை குறித்து விளக்கியிருந்தார். இந்தியா முழுவதும் சுற்றுப்பயணம் செய்து பல்வேறு வகையான பாதிப்புகளால் மாற்றுத் திறனாளியவர்களை சந்தித்து, அவர்களை நேர்காணல் செய்து, இப்புத்தகத்தை எழுதியுள்ளார். இப்புத்தகத்தினைப் பாராட்டியிருந்தார், சமூக நலத்துறை அமைச்சராய் இருந்த பா. வளர்மதி. 



</doc>
<doc id="149016" url="https://ta.wikipedia.org/wiki?curid=149016" title="நியூரோசிசு">
நியூரோசிசு

சமூகத்தில் காணப்படுகின்ற மனநலப் பாதிப்புக்களில் அதிகமானவை நியூரோசிசு (neurosis)ஆகும். அதிகமானவர்கள் இந்தப் பாதிப்புக்களுடன் இது ஒரு நோயென்று அறிந்து கொள்ளாமல் எந்தவித மருந்துகளும் செய்யாமல் வாழ்க்கையை கடத்திக்கொண்டிருக்கிறார்கள்.

இதற்கான அறிகுறிகள் சிலவேளைகளில் அதிகமாகவும் இன்னும் சிலவேளைகளில் மிதமானதாகவும் காணப்படும். இது அதிகரித்த வேளை உச்சபயம் (Panik Attack) எனப்படும். இவர்கள் தாங்கள் இந்நோயினால் பாதிக்கப்படுள்ளோம் என்று தெரிந்தாலும் கட்டுப்படுத்த சிரமப்படுவார்கள்.


</doc>
<doc id="149018" url="https://ta.wikipedia.org/wiki?curid=149018" title="தொல்லியல் அருங்காட்சியகம், தருமபுரி">
தொல்லியல் அருங்காட்சியகம், தருமபுரி

தர்மபுரி தொல்லியல் அருங்காட்சியகம் என்பது இந்தியாவின் தமிழ்நாடு மாநிலம் தருமபுரி வட்டத்திலுள்ள் தமிழ்நாடு அரசு தொல்லியல் துறையின் அருங்காட்சியகம் ஆகும். இங்கே போர் வீரர்களுக்கான நடுகற்கள் அதிகம் பராமரிக்கப்படுவதால் இதை "நடுகல் அருங்காட்சியகம்" என்றே அழைக்கின்றனர். இது 1979ல் ஆரம்பிக்கப்பட்டது.

இதில் 25க்கும் மேற்ப்பட்ட நடுகற்களும், புதிய கற்காலம் மற்றும் பெருங்கற்காலம் சார்ந்த பொருட்கள், சுடுமண் ஈமப்பேழைகள், குத்துவாள், நாணயங்கள், பதக்கங்கள், இரும்பு பொருட்கள், பனை ஓலைச்சுவடிகள், முக்காலி ஜாடிகள், சமணச் சிற்பங்கள், பீரங்கிகள் போன்றவை காட்சிக்கு வைக்கப்பட்டுளன.



</doc>
<doc id="149019" url="https://ta.wikipedia.org/wiki?curid=149019" title="இராணுவத்தினர், துணை இராணுவத்தினர் எண்ணிக்கையின் அடிப்படையில் நாடுகள் பட்டியல்">
இராணுவத்தினர், துணை இராணுவத்தினர் எண்ணிக்கையின் அடிப்படையில் நாடுகள் பட்டியல்

இது இராணுவத்தினர், துணை இராணுவத்தினரின் எண்ணிக்கையின் அடிப்படையில் நாடுகளின் பட்டியல் ஆகும். இப்பட்டியலில் நாடுகள் தங்களது உள்நாட்டு மற்றும் வெளிநாட்டு கொள்கைகள் மேம்பாட்டிற்கு உபயோகிக்கும் படை வீரர்களையும் உள்ளடக்கியது. இங்கு நாடுகள் என்னும் பதம் இறையாண்மையுள்ள அல்லது மற்ற சில நாடுகளால் அங்கீகரிக்கப்பட்ட நாடுகளைக் குறிக்கும்.
இந்த பட்டியலில் உள்ள நெடுவரிசைகளின் தலைப்பை சொடுக்குவதன் அத்தலைப்பை பொறுத்து வரிசைப்படுத்தலாம்:
உலகில் உள்ள இராணுவ படைகளின் எண்ணிக்கை அடிக்கடி மாறிக்கொண்டேயிருப்பதால், இந்த எண்ணிக்கை தோராயமானதே.

178 நாடுகளில் பல நாடுகள் இங்கு பட்டியலிடப்பட்டுள்ளன, முக்கியமாக மிக அதிக படை வீரர்களைக் கொண்ட கொரியா மற்றும் வியட்நாம் போன்ற நாடுகள் அதிக எண்ணிக்கையிலான துணை இராணுவப் படைகள், குடிமக்கள், காவலர்களை அவற்றின் இருப்பிலுள்ள படை வீரர்களாக வைத்துள்ளன. இத்தாலி, ஜப்பான் போன்ற சில நாடுகள் தன்னார்வலர்களை மட்டுமே அவற்றின் ஆயுதப் படைகளில் வைத்துள்ளன. ஐஸ்லாந்து, பனாமா போன்ற நாடுகள் தேசிய இராணுவம் என்று ஏதும் இல்லையெனினும் துணை இராணுவப் படைகளை மட்டும் வைத்துள்ளனர்.

Not included in list are the militaries of Abkhazia, Nagorno-Karabakh, San Marino, and South Ossetia.



</doc>
<doc id="149023" url="https://ta.wikipedia.org/wiki?curid=149023" title="கடனாளர்">
கடனாளர்

கடனாளர் அல்லது கடன் கொடுத்தோர் ஒரு தரப்பு கட்சிக்காரைக்குறிக்கும். இங்கு ஒரு தரப்பு கட்சிக்காரர் எனும்போது தனிநபர், ஒரு நிறுவனம் அல்லது அரசாங்கம் என்பன உள்ளடங்கும். அதாவது முதலாம் தரப்பு நபரிடமிருந்து இரண்டாம் நபர் ஒருவருக்கோ, ஒரு நிறுவனத்துக்கோ, அல்லது அரசாங்கத்திற்கோ ஏதாவது ஒரு பொருளோ சேவையோ அல்லது பணமோ வழங்க வேண்டி கடமைப்பட்டிருப்போரை கடனாளர் என அழைப்போம்.

</doc>
<doc id="149025" url="https://ta.wikipedia.org/wiki?curid=149025" title="செம்மையாக்கல்">
செம்மையாக்கல்

செம்மையாக்கல் (Editing) என்பது திரைப்படங்கள், காட்சிகள், குரல்பதிவுகள், மற்றும் எழுதப்பட்ட தகவல்கள் போன்றவற்றை மேலும் அழகுபடுத்துவதற்காக தனி ஒருவரால் அல்லது நிறுவனங்களால் தேர்ந்தெடுக்கப்பட்டு, திருத்தி வடிவமைப்பதற்காக மேற்கொள்ளப்படும் தொகுப்புச் செயற்பாடு ஆகும். இதன் மூலம் தகவல்களைத் திருத்துதல், சுருக்குதல், தொகுத்தல் மற்றும் பிற மாற்றங்களைச் செய்து சரியான, முரணற்ற, துல்லியமான, நிறைவான பணியினை செய்து வழங்குவதற்கு உதவுகிறது.


</doc>
<doc id="149026" url="https://ta.wikipedia.org/wiki?curid=149026" title="சார்லஸ் ரிக்டர்">
சார்லஸ் ரிக்டர்

சார்லஸ் பிரான்சிஸ் ரிக்டர் (Charles Francis Richter: 1900–1985) ஓர் அமெரிக்க இயற்பியலாளர் மற்றும் நிலநடுக்கவியலாளர். நிலநடுக்கத்தை உணர்வதற்கு உலகம் முழுவதும் பரவலாகப் பயன்படுத்தப்படும் ரிக்டர் அளவீடு என்ற அலகினைக் கண்டறிந்தவர். பைனோ கூட்டன்பர்க் என்பவரின் உதவியுடன் சார்லஸ் ரிக்டர் கண்டறிந்த இந்த அலகு நிலநடுக்க விளைவுகளைக் மடிமை அளவீட்டால் (logarithm) கணக்கிட பரவலாகப் பயன்படுத்தப்படுகிறது 

சார்லஸ் ரிக்டர் அமெரிக்காவில் வடக்கு சின்சினாட்டி பகுதியில் ஓகியோ மாவட்டத்தில் ஹேமில்டன் என்ற ஊரில் 1900, ஏப்ரல் 26 ஆம் நாள் பிறந்தார். இவருடைய தந்தை பெயர் பிரெட் டபிள்யூ கின்சிங்கர். தாயார் வில்லியன் அன்னா ரிக்டர். சார்லஸ் ரிக்டர் 14 மாதக் குழந்தையாக இருந்தபோது காலரா நோயால் பாதிக்கப்பட்டு பிழைப்பதே கடினம் என்ற நிலையிலிருந்து மீண்டு உயிர் பிழைத்தார். இவருடைய சிறுவயதில் இவருடைய பெற்றோர்கள் கருத்து வேறுபாடு காரணமாக மணமுறிவு பெற்று விலகினர். எனவே தாயார் வழித் தாத்தாவின் அரவணைப்பில் வாழ்ந்தார். 1909-ல் இவரது குடும்பம் லாஸ் ஏஞ்சல்ஸ் நகரில் குடியேறியது.

தென் கலிபோர்னியா பல்கலைக்கழகத்தோடு இணைந்த தொடக்கப்பள்ளியில் இவருடைய இளவயதுக் கல்வி தொடங்கியது. பள்ளிக்கல்வி முடிந்ததும் தனது 16 வயதில் தென் கலிபோர்னியா பல்கலைக்கழகத்தில் சேர்ந்தார். வானவியலில் ஆர்வம் கொண்டிருந்த ரிக்டர் ஸ்டான்போர்டு பல்கலைக்கழகத்தில் இயற்பியலை முதன்மைப் பாடமாகக் கொண்டு பட்டப்படிப்பில் சேர்ந்தார். 1920-ல் இயற்பியலில் இளநிலைப் பட்டம் பெற்றார். கலிபோர்னியா தொழில் நுட்பப் பயிற்சி நிறுவனத்தில் சேர்ந்து கோட்பாட்டு இயற்பியலில் ஆய்வுகளை மேற்கொண்டு முனைவர் பட்டம் பெற்றார்.

1927-ல் வாஷிங்டனில் உள்ள கார்னெகி பயிற்சி நிறுவனத்தில் தலைவராகப் பணியாற்றி வந்த நோபல் பரிசு பெற்ற இராபர்ட் மில்லிகன் ( Robert Millikan)என்ற அறிவியலறிஞரின் அழைப்பை ஏற்று அங்கு ஆய்வு உதவியாளராகப் பணியில் சேர்ந்தார் அங்கு பைனோ கூட்டன்பர்க் என்பவரின் நட்பு கிடைத்தது. இந்நிலையில் புவியில் ஏற்படும் நில நடுக்கங்கள், அதன் காரணமாக உருவாகும் அலையியக்கங்கள் பற்றிய ஆய்வுகளை மேற்கொள்ள வேண்டும் என்ற ஆர்வம் ஏற்பட்டது. பைனோ கூட்டன்பர்க் காட்டிய வழியில் பாசடேனா என்ற ஊரில் புதிதாக அமைக்கப்பட்ட நில நடுக்க ஆய்வுக் கூடத்தில் சேர்ந்து ஆய்வுப்பணிகளை மேற்கொண்டார்.

1928-ல் லாஸ் ஏஞ்சல்ஸ் நகரைச் சேர்ந்த எழுத்தாள ஆசிரியராகப் பணியாற்றிவந்த லில்லியன் பிராண்ட் (Lillian Brandt) என்ற மங்கையைத் திருமணம் செய்துகொண்டார்.

கலிபோர்னியா தொழில்நுட்ப நிறுவனத்தில் நில நடுக்கவியல் ஆய்வுக்கூடத்தில், தெற்கு கலிபோர்னியாவில் அப்போது ஏற்பட்ட நில நடுக்கங்கள் பற்றிய ஒழுங்கான தொடர் அறிக்கைகள் தயாரிக்கப்பட்டு வந்தன. அதனுடைய வலிமையையும் தொடர்ந்தௌ பதிவு செய்து ஆராயவேண்டிய தேவைகள் உருவாயின. கியூ வாடட்டி (Kiyoo Wadati) என்பவரின் ஆலோசனைப்படி நில நடுக்க அலைகளை உருவாக்கும் புவியின் இடப்பெயர்ச்சியைத் தொடர்ந்து அளக்கவேண்டிய அவசியம் ஏற்பட்டது. அப்போது பைனோ கூட்டன்பர்க், சார்லஸ் ரிக்டர் இருவரும் அங்கு சென்று இணைந்து செயல்பட்டு நில நடுக்க வரைவுமானி (Seismograph) ஒன்றை உருவாக்கினர். அதனுடைய தீவிரத்தை(Intensity) அளப்பதற்கு மடக்கை அலகு (Logarthimic Scale) ஒன்றைப் பயன்படுத்தினார். ரிக்டர் சிறுவயதில் இருந்தே வானவியல் ஆர்வம் கொண்டவர் என்பதால் அவர் பெயரிலேயே இதற்கு 'ரிக்டர் அளவுகோல்' என்று பெயரிட்டனர் ரிக்டர் அளவுகோல் என்பது இயற்பியல் கருவியல்ல. கணித வாய்பாடு. இந்த ஆய்வில் கூட்டன்பர்க் அதிகளவில் உதவிய போதும், ஆய்வுக்கான விளக்கங்களை அளிப்பதில் அவருடைய ஆர்வமின்மையால் அவருடைய பெயர் இந்த அளவுகோலில் சேர்க்கப்படவில்லை. 1935-ல் இது வெளியிடப்பட்டு செயல்முறையில் பயன்படுத்தப்பட்டது. 1936 வரை கார்னெகியில் பணியாற்றிய சார்லஸ் ரிக்டர் 1937-ல் கலிபோர்னியா தொழில்நுட்ப நிறுவனத்திற்கே திரும்பச் சென்று ஆய்வுப்பணிகளைத் தொடர்ந்தார். 1952-ல் நிலநடுக்கப்பேராசிரியராகப் பணியேற்றார்.

1941-ல் இவர் கூட்டன்பர்க்குடன் இணைந்து ‘புவியின் நிலநடுக்கம்’ என்ற நூலை எழுதி வெளியிட்டனர். 1954-ல் இந்நூல் மீண்டும் பதிக்கப்பட்டு வெளியிடப்பட்டது. 1958-ல் ‘அடிப்படை நிலநடுக்கவியல்’ என்ற நூலை எழுதி வெளியிட்டார். இளநிலைப் பட்டப்படிப்புக்கு முற்பட்ட பாடங்களுக்குரிய ஆசிரியர்களுக்குத் தேவையான குறிப்புகளைக் கொண்டதாக இந்நூல் அமைந்தது.
1959-1960-ல் ஜப்பான் சென்றார் "புல்பிரைட் விருது அறிஞராக" (Fulbright Scholar) அங்கு சென்று, நிலநடுக்கங்கள் அடிக்கடி நிகழக்கூடிய பகுதிகளில் கட்டடங்களை எப்படி அமைப்பது என்பதற்கான கட்டடப் பொறியியல் வழிமுறைகளைக் கொண்ட நிலநடுக்கப் பொறியியல் என்ற பாடத்திட்டத்தை உருவாக்குவதில் முக்கியப் பங்கினை மேற்கொண்டார். 1971-ல் [[லாஸ் ஏஞ்சல்ஸ் நகரில் நிகழ்ந்த ஒரு மிகப்பெரிய நிலநடுக்கத்திற்குப் பிறகு ரிக்டரின் எச்சரிக்கைகள் கவனத்துடன் மேற்கொள்ளப்பட்டன. அமெரிக்க கலை அறிவியல்கழக உறுப்பினர், அமெரிக்க நில நடுக்க ஆய்வுக் கழகத்தின் தலைவர் என்ற பொறுப்புகளை வகித்தார். ஆனால் அந்நாட்டின் தேசிய அறிவியல் கழகத்தில் மற்றும் இவர் உறுப்பினராகத் தேர்ந்தெடுக்கப்படவில்லை.

1970-ல் பணியிலிருந்து ஓய்வு பெற்றபின் [[இயற்கை ஆர்வலர்]] என்ற முறையில் உலகில் ' ஆடை அணியாமல் நிர்வாண மக்கள் வாழ்ந்து வந்த மக்கள் குடியிருப்புப் பகுதிகள் எங்கெங்கு உள்ளதோ அந்த இடங்களுக்கெல்லாம் மணைவியுடன் சென்று அவர்களைப் பற்றிய விவரங்களை அறிவதில் ஆர்வம் காட்டினார். [[கர்நாடக இசை]]யில் ஈடுபாடு, [[அறிவியல்]] புனைகதைகளைப் படித்தல், [[தொலைக்காட்சி]]த் தொடர்களைக் காண்பது இவருடைய [[பொழுதுபோக்கு|பொழுதுபோக்காக]] இருந்தது. தென்கலிபோர்னியா [[மலை]]ப்பகுதிக்குச் சென்று அங்கு நடைஉலா செல்வது இவருக்கு மிகவும் விருப்பமான ஒன்றாகும்.

[[1985]] ஆம் ஆண்டு [[செப்டம்பர்]] 30 ஆம் நாள் தனது 85 ஆம் வயதில் கலிபோர்னியாவில் உள்ள பாசடேனா என்ற ஊரில் இவர் மாரடைப்பால் காலமானார்.



[[பகுப்பு:அமெரிக்க இயற்பியலாளர்கள்]]
[[பகுப்பு:1900 பிறப்புகள்]]
[[பகுப்பு:1985 இறப்புகள்]]
[[பகுப்பு:அமெரிக்க இறைமறுப்பாளர்கள்]]

</doc>
<doc id="149029" url="https://ta.wikipedia.org/wiki?curid=149029" title="மூக்குக் கண்ணாடி">
மூக்குக் கண்ணாடி

மூக்குக் கண்ணாடி என்பது பார்வை குன்றியவர்கள் தெளிவாகப் பார்ப்பதற்காக பயன்படுத்தும் ஒரு கருவியாகும். சட்டம் ஒன்றில் இரண்டு கண்ணாடி வில்லைகள் பொருத்தப்பட்டு இவை உருவாக்கப்படுகின்றன. சட்டம் வில்லைகளைத் தாங்குவதோடு முகத்தில் அணியும் படியான வடிவமைப்பைக் கொண்டிருக்கும். இவற்றின் முன்பகுதி மேல் மூக்குப் பகுதியில் தாங்கப்படுவதன் காரணமாகவே இது மூக்குக் கண்ணாடி எனப் பெயர் பெற்றது. மூக்குக்கண்ணாடியில் குவிவு வில்லை, குழிவு வில்லை என இரண்டு வகையான வில்லைகள் பயன்படுத்தப்படுகின்றன. கண்பார்வை குறைந்தவர்கள் கண்களை மருத்துவர் ஒருவரிடம் பரிசோதித்து அவரது ஆலோசனைப்படி தங்களது தேவைக்கேற்றவயாறு மூக்குக்கண்ணாடிகளை பெற்றுக்கொள்ள வேண்டும். இப்பொழுது பலர் அழகுக்காகவும் மூக்குக்ப கண்ணாடியை பயன்படுத்துகின்றனர். அமரிக்கர்களில் கண்பார்வை குறைந்தவர்களின் எண்ணிக்கை 1970களில் இருந்து இரு மடங்காகியுள்ளது. அமெரிக்காவின் 3/4 பகுதி மக்கள் மூக்குக் கண்ணாடி அணிகின்றனர். 65-75 வரையான வயது எல்லையில் காணப்படும் மக்களில் 93% மூக்குகண்ணாடிகளை அணிகின்றனர்.

மூக்குக் கண்ணாடிகள் பல்வேறு விதமான வகைகளில் வெளிவருகின்றன. அவை அதன் முக்கிய செயற்பாடுகளின் படி வகைப்படுத்தப்படுகின்றன. எனினும் இவை சூரியக்க கண்ணாடி, பாதுகாப்புக் கண்ணாடி போன்று கலவையாகவும் வெளிவருகின்றன.


</doc>
<doc id="149041" url="https://ta.wikipedia.org/wiki?curid=149041" title="உருமாற்றம்">
உருமாற்றம்

உருமாற்றம் (Metamorphosis) எனப்படுவது சில விலங்குகளில் முட்டை பொரித்தலின் பின்னர் அல்லது பிறப்பின் பின்னர், இலகுவாக பார்த்தறியக் கூடியவாறு, அவற்றின் உடலில் நிகழும் உயிரியல் மாற்றங்களாகும். இந்த மாற்றங்கள் உயிரணுப்பிரிவு (Cell division), உயிரணு வேற்றுமைப்பாடு (cell differentiation) போன்ற செயற்பாடுகள் மூலம் நிகழும் உடல் தொடர்பான மாற்றங்களால் ஏற்படும். உயிரினங்களின் உடலில் ஏற்படும் சாதாரண வளர்ச்சி தவிர்ந்த, பிரித்தறியக்கூடிய வெவ்வேறு பருவ நிலைகளை உள்ளடக்கியதாக இந்த உருமாற்றம் அமையும்.

பூச்சிகள், நீர்நில வாழ்வன, மெல்லுடலிகள், Cnidarians, Crustaceans, முட்தோலிகள், Tunicates என்பன இவ்வகை உருமாற்றத்துக்கு உட்படுவனவாகும். இந்த உருமாற்றத்தின்போது அவை பொதுவாக தமது வாழிடம், நடத்தை போன்றவற்றையும் மாற்றிக் கொள்ளும். இதனால் ஒரு உயிரியின் வெவ்வேறு பருவ நிலைகளுக்கிடையே போட்டி குறைக்கப்படும்.

Pterygota துணை வகுப்பைச் சேர்ந்த பூச்சிகளில் இந்த உருமாற்றத்தை தெளிவாக அவதானிக்க முடிகின்றது. உருமாற்றமானது இயக்குநீர்களால் கட்டுப்படுத்தப்படுகின்றது. இந்த உருமாற்றமானது முழுமையான உருமாற்றமாகவோ, முழுமையற்ற உருமாற்றமாகவோ இருக்கலாம்.

முழு உருமாற்றம் அல்லது நிறையுருமாற்றம் (holometabolism), முழுமையாக உருவத்தில் வேறுபட்ட வளர்நிலை என்னும் இடை நிலைகளைக் கொண்ட உருமாற்றமாகும். இங்கே முட்டை அல்லது முளையம், குடம்பி, கூட்டுப்புழு, முதிர்நிலை என அறியப்படும் தெளிவான உருவவியல் வேறுபாடுகளைக் கொண்ட வெவ்வேறு வளர்நிலைகள் காணப்படும். இவ்வகையான உருமாற்றம் பொதுவாக உள் இறக்கை அமைப்புடைய Endopterygota என்னும் துணை வகுப்பைச் சேர்ந்த பூச்சிகளில் காணப்படும். பட்டாம்பூச்சி, இருசிறகிப் பூச்சிகள், தேனீ, எறும்பு, வண்டு போன்ற உயிரினங்களில் இத்தகைய உருமாற்றம் நிகழ்கின்றது.

இங்கே முட்டை பொரித்து வெளிவரும் நிலையான குடம்பியானது பொதுவாக புழுப் போன்ற வடிவத்தைக் கொண்டிருக்கும். அவை மயிர்களைக் கொண்ட மயிர்க்கொட்டி வடிவில், மிகவும் தடித்த புழுக்கள் வடிவில், அல்லது தட்டையான புழுக்கள் வடிவில் என்று வெவ்வேறு வடிவங்களில் காணப்படும். குடம்பிகளுக்கு அடுத்த நிலையான கூட்டுப்புழு நிலையானது அசைவுகளற்ற அல்லது மிகவும் குறைந்த அசைவைக்கொண்ட வடிவமாகும். இந்நிலையில் இவை ஒரு தடித்த உறையினால் (cocoon) மூடப்பட்டுக் காணப்படலாம். இந்தக் கூட்டுப்புழு நிலையில் இருக்கும்போதே உடல் விருத்தி நிகழ்ந்து தோல்கழற்றலின்போது முதிர்நிலை வெளிவரும். சிறகுகள், இனப்பெருக்க உறுப்புக்கள் முற்றாக விருத்தியடைந்த முதிர்நிலைகள் தோல்கழற்றலைத் தொடர்ந்து வெளிவரும். 

முழுமையற்ற உருமாற்றத்தில் (hemimetabolism) ஒரு உயிரியின் இளம் வளர்நிலைப் பருவமானது, அதன் முதிர்நிலையின் வெளியான உடல் உருவத்தை ஒத்திருப்பினும், உருவத்தில் சிறியதாகவும், முதிர்நிலை உயிரியில் காணப்படும் சிறகுகள், இனப்பெருக்க உறுப்புக்கள் போன்ற சில உடல் உறுப்புக்கள் விருத்தியடையாத நிலையிலும் காணப்படும். இளம்பருவத்தில் இருந்து முதிர்நிலையை அடைய முன்னர் பல தடவைகள் தோல்கழற்றல் (Ecdysis or moulting) செயல்முறை மூலம் வெவ்வேறு வளர்நிலைகளைக் (instars) கடந்து செல்லும். இந்த வளர்நிலைகள் அணங்குப்பூச்சி (Nymph) என அழைக்கப்படும்.

வெட்டுக்கிளி, தட்டாரப்பூச்சி, கரப்பான் பூச்சி, கறையான் போன்றவற்றில் இவ்வகை உருமாற்றம் நிகழ்கின்றது.



</doc>
<doc id="149042" url="https://ta.wikipedia.org/wiki?curid=149042" title="ஆளுமை விருத்தி">
ஆளுமை விருத்தி

மனிதனிடம் உள்ள அனைத்து திறன்களையும் வெளிக்கொண்டுவரும் செயற்பாடாக ஆளுமை விருத்தி உருவாக்கம் பெறுகிறது. இது பல்வேறு திறன்களைக் கூட்டுமொத்தமாக விருத்திசெய்யும். மனிதனைப் பூரண மனிதன் ஆக்குவதற்கு ஆளுமைக் கூறுகள் விருத்தி செய்யப்படுதல் வேண்டும். உள்ளாந்த திறன்களைத் தன்னியல்பாகப் பயன்படுத்தும் இயல்பு ஆளுமை விருத்தியின்பாற்பட்டது. 



</doc>
<doc id="149047" url="https://ta.wikipedia.org/wiki?curid=149047" title="சகத்குரு ராமபத்தரர்சசார்யா">
சகத்குரு ராமபத்தரர்சசார்யா

சகத்குரு ராமபத்தரர்சசார்யா இந்தியாவின் உத்தரப்பிரதேசத்திலுள்ள ஜௌன்பூர் மாவட்டத்தில் சித்திரகூடத்தைப் பிறப்பிடமாகக் கொண்டவர். ஜனவரி 14ம் நாள் 1950 இல் சர்யூபறீன் பிராமண குடும்பத்தில் பிறந்தவர். தாயாரின் பெயர் சச்சிதேவி என்பதாகும். தந்தையாரின் பெயர் பண்டிதர் சூரியபாலி மிஸ்த்ரா என்பதாகும். இவரின் பெற்றோர் இவருக்கு வைத்த பெயர் 'கிரிதர் மிஷரா' என்பதாகும். 

இவர் பிறந்து இரண்டு மாதங்களுக்குள்ளாக தனது கண்களின் பார்வையை இழந்தார். தொற்றுநோய்காரணமாக கண்பார்வையை இழந்த இவருக்கு பல்வேறு மருத்துவநிலையங்களில் வைத்தியம் செய்யப்பட்டபோதும் அவரால் கண்பார்வையைப் பெறமுடியவில்லை. கண்பார்வை இழந்த அவர் கேள்விஞானத்தால் மட்டுமே தனது அறிவை வளர்த்துக்கெர்ணடார். ஃபிறெயில் முறையையோ அல்லது வேறு எந்தமுறையையோ கற்றுக்கொண்டவர் அல்லர். இளமையிலேயே கிருஷணர்மீதான பற்றினை வளர்க்கும் பணியிலே தேவநாகரியில் இருந்து கிருஷணதோத்திரங்களையும் அவற்றின் விளக்கங்களையம் நன்கு உபதேசித்துவந்தார். பகவத் புராணம், சமஸ்கிருத இலக்கணம் ஆகியவற்றை தனது கேள்விஞானத்தாலேயே அறிந்து பெற்றுக்கொண்டார். 

1953இல் குழந்தைகள் குரங்காட்டத்தைப் பார்த்துக்கொண்டிருந்தபோது குரங்குகள் தாக்கத்தொடங்க எல்லாக்கழந்தைகளும் ஓடித்தப்பினர். ஆனால் துர் அதிஷ்டவசமாக கிரிதர் கிணறொன்றில் தவறிவிழுந்து விட்டார். வெளியேறமுடியாது அதற்குள் இருந்துள்ளார். கிணற்றிலிருந்து சத்தம் வருவரை அவதானித்த பதின்மவயது யுவதியொருவர் அவரைப் பாதுகாத்து வெளியே எடுத்துவிடும் வரை அவர் கிணற்றுக்குள்ளேயே இருக்கவேண்டிய நிலை ஏற்பட்டது. அவர் கிணற்றினுள் இருந்தபடியே கிருஷ;ணரைப்பற்றி அவரது தாய்வழிப்பாட்டனாரால் சொல்லித்தரப்பட்ட பாடலை இசைத்தமையாலேயே அவர் தப்பிப்பிழைத்துக்கொண்டார். அபயக்குரல் கேட்ட இடத்திற்குக் கிருஷ்ணன் வந்து உதவுவார் என்பதில் நம்பிக்கொண்டார். அவரது பாட்டனார் இவருக்கு காவியங்கள், சமய நூல்களை வாசித்தும் எடுத்துக்கூறியும் இவரது கல்வியறிவைப் பெருக்கிக்கொள்ள வழிவகுத்தார். 
மிகச் சிறந்த கல்விமானாகாப் போற்றப்படும் இவர் 'ஜகத்குரு ராமபத்ராச்சார்யா' என்னும் பட்டத்தைப் பெற்றுக்கொண்ட நால்வருள் ஒருவராகதத் திகழ்கின்றார். 
'மனிதநேயமே எனது ஆலயம். நான் அதனை வணங்கும் அடியான். வலுவற்றவர்களே எனது கடவுளர். நான் அவர்களின் பேரார்வம்கொண்ட அடியார்' எனக்குறிப்பிடுகின்றார் என்றால் அவரது நோக்கம், கொள்கை 'மனிதசேவையே மகேசன் சேவை' என்பதனை எடுத்துக்காட்டுகின்றது. இவரது சீடர்களுள் பிராஜ் ராஜேந்திர மிஸ்ரா குறிப்பிடத்தக்கவராவார். இராமர் வனவாசம் செய்த சித்திரகூடத்தைப் பிறப்பிடமாகக் கொண்டதோடு தனது கதைகளின் நிலைக்களனாக சித்திரகூடத்தையே கொண்டுள்ளார். கதைகள், நாடகங்கள், பாடல்கள், கவிதைகள் என்பனவற்றைப் படைத்துள்ளதோடு ஒரு சிறந்த பாடகராகவும் விளங்குகின்றார். 

1988இல் ஜகத்குரு ரமணந்தாச்சார்ய அவரது பெயரைச் சுவாமி ராமபக்தாராச்சர்யா என மாற்றிச் சூட்டி அழைக்கலானார். இவர் ஒரு பன்மொழிப்புலவர் ஆவார். ஏறக்குறைய 22 மொழிகளைத் தெரிந்த மொழியியலாளராகக் காணப்படுவதோடு சமஸ்கிருதமொழியில் பாண்டித்தியம் பெற்றவரும் ஆவார். பன்மொழிப்புலவர் மட்டுமன்றி, நாடக ஆசிரியராகவும் இயக்குநராகவும் விளங்கிய இவர் சிறந்த கல்விமானும் கவிஞரும் ஆவார். சுமய தத்துவாசிரியராகவும் பர்ணமித்துள்ளார். சகத்குரு ராமபத்ராச்சர்யா பல்கலைக்கழகம் என்னும் ஊனமுற்றோர் பல்கலைக் கழகத்தை ஆரம்பித்தவர் ஆவார். குறிப்பாக துளசி பீடம் எனப்படும் பார்வையற்றோருக்கான உயர்நிலைக் கல்வி நிறுவனத்தினை நிறுவி வழிநடத்தியவரும் இவரே. அத்தோடு மட்டுமன்றி ஜகத்குரு ராமபத்ராச்சார்யா, விக்லங் சேவா சங்கம், காஞ்ச் மந்திர், சகத்குரு ராமபத்ராச்சார்யா விக்கலங் ன் சன்ஸ்தன் ஆகியவற்றின் நிறுவனரும் இவரே. வைணவத்தில் 'ராமானந்தி' மதப்பிரிவினையும் தோற்றுவித்து அதனை வழிநடத்தி வந்தவர். இவரது ஆசான்களாக ஸ்வர்தாஸ், ராம்பிராத் திரிபாதி, ராம்சரண்தாஸ் ஆகியோரைக் குறிப்பிடலாம். அவர்களுள் ஸ்வர்தாஸ் மந்திரங்கள் உபநிடதங்களையும், ராம்பிரசாத் சமஸ்கிருத மொழியையம், ராம்சரண்தாஸ் சம்பிரதாயங்களையும் கற்றுத் தந்தனர். 'வைஸ்ணவத்துவ வேதாந்தம்' இவரது அடிப்படை மதக்கொள்கையாகக் காணப்பட்டது. 


</doc>
<doc id="149050" url="https://ta.wikipedia.org/wiki?curid=149050" title="வெளி">
வெளி

வெளி ("Space") என்பது எழுத்துகளையோ சொற்களையோ இலக்கங்களையோ நிறுத்தக்குறிகளையோ பிரிப்பதற்காக வழங்கப்படும் வெற்றுப்பரப்பு ஆகும்.

பண்டைய காலத்தில், சொற்களைப் பிரிப்பதற்காக இலத்தீன் மொழியில் மையப் புள்ளி பயன்படுத்தப்பட்டது. பின்னர், கி. பி. 200 அளவில் தொடருரையின் தாக்கத்தினால் சொற்பிரிப்புகளேயின்றிச் சொற்கள் எழுதப்பட்டன. அதன் பின்னர், கி. பி. 600-800 காலப்பகுதியில் சொற்களைப் பிரிப்பதற்காக வெற்று வெளிகள் பயன்படுத்தப்படத் தொடங்கின. அதிலிருந்து இலத்தீன் நெடுங்கணக்கை அடிப்படையாகக் கொண்ட மொழிகளிலும் வெளிகள் பயன்படுத்தப்பட்டன.

தமிழ் மொழியிலும் புதிய ஆங்கிலத்திலும் சொற்களைப் பிரிப்பதற்கு வெளிகள் பயன்படுத்தப்படுகின்றன.

ஆனால், எல்லா மொழிகளும் சொற்களைப் பிரிப்பதற்கு வெளிகளைப் பயன்படுத்துவதில்லை (எ-டு: நவீன சீனம், சப்பானியம்).

பொதுவாக, சொற்றொடர்களுக்கிடையில் விடப்படும் வெளிகள் மூன்று வகைகளில் விடப்படும். சொற்றொடர்களுக்கிடையில் ஒரு வெளியோ இரு வெளியோ ஓரகல வெளியோ விடப்படுவதுண்டு. சொற்றொடர்களுக்கிடையில் வெளிகளை விடாதும் எழுதுவதுண்டு.

ஆங்கிலத்தில் குறியீடுகளை எழுதும்போது முன்னொட்டுக் குறியீடுகளுக்கும் அலகுக் குறியீடுகளுக்கும் இடையே வெளி விடப்படுவதில்லை.

"15 cm"

"13 kPa"

"235 ml"

அளவுக்கும் எழுத்தை முதலாகக் கொண்ட குறியீட்டுக்கும் இடையே ஒரு வெளி விடப்பட வேண்டும்.

அதாவது,

"45kg"-தவறு

"45 kg"-சரி

குறியீட்டில் முதலில் எழுத்தில்லாவிடின், அளவுக்கும் குறியீட்டுக்கும் வெளி விடாமலும் எழுதலாம்.

"32° C"-தவறு

"32°C"-சரி

"32 °C"-சரி

ஆனாலும் கோணங்களின் பெறுமானத்தைக் குறிக்கும்போது வெளி விடக்கூடாது.

90 °-தவறு

90°-சரி


</doc>
<doc id="149055" url="https://ta.wikipedia.org/wiki?curid=149055" title="பட்டினச்சேரி">
பட்டினச்சேரி

பட்டினச்சேரி காரைக்கால் மாவட்டத்தில் திருமலைராயன்பட்டினம் பகுதியிலுள்ள ஒரு மீனவர் கிராமம். இக்கிராமம் திருமலைராயன் ஆறு மற்றும் வங்கக்கடலால் சூழப்பட்டது. இங்கு சுமார் 500 க்கு மேற்பட்ட குடும்பங்கள் உள்ளன. கடந்த 2004 ஆண்டு நிகழ்ந்த சுனாமியால், இக்கிராமம் பேரிழப்பை சந்தித்தது. பச்சிளம் குழந்தைகள் உட்பட 198 பேர் ஆழிப்பேரலையில் சிக்கி உயிர் இழந்தனர்.


</doc>
<doc id="149060" url="https://ta.wikipedia.org/wiki?curid=149060" title="ரிசாட்-1">
ரிசாட்-1

ரிசாட்-1 (Radar Imaging Satellite 1 or RISAT-1)என்பது இந்தியாவிலேயே தயாரிக்கப்பட்ட, மிக அதிக எடை கொண்ட செயற்கைக்கோள் ஆகும். இதன் எடை 1858 கிலோகிராம் ஆகும். 2012, ஏப்ரல் 26 ஆம் நாள் இந்திய விண்வெளி ஆய்வு மையம் தயாரித்த இந்த செயற்கைக்கோள் பி.எஸ்.எல்.வி.-சி19 ஏவுகணை மூலம் ஸ்ரீஹரிகோட்டா ஏவுதளத்திலிருந்து வெற்றிகரமாக விண்ணில் செலுத்தப்பட்டது. அனைத்துப் பருவநிலைகளிலும் புவியைத் துல்லியமாகப் படம்பிடிக்கும் இக்கோள் செலுத்தப்பட்ட 18 நிமிடங்களில் புவியிலிருந்து 480 கி. மீ உயரத்தில் நிலைநிறுத்தப்பட்டது. இது பி.எஸ்.எல்.வி.ஏவுகணை ( Polar Satellite Launch Vehicle) செலுத்திய 20 ஆவது வெற்றிகரமான செயற்கைக்கோளாகும்.

இக்கோளின் மூலம் அனைத்து பருவ நிலைகளிலும், இரவு, பகல் அனைத்து நேரங்களிலும் புவியைக் கண்காணிக்க இயலும். இக்கோளில் உள்ள நுண்ணலை தொழில்நுட்பத்தால் மேகங்களை ஊடுருவவும், இரவில் படம் பிடிக்கவும் முடியும். இக்கோள் அனுப்பவிருக்கும் படங்களின் மூலம் இந்தியாவில் கோதுமை, அரிசி உற்பத்தி எந்த அளவிற்கு இருக்கும் என்பதைக் கணிக்க முடியும். பேரிடர் பாதிப்புகளையும், மழை, வெள்ளப் பாதிப்புகளையும் கண்டறிந்து நிவாரணப் பணிகளை விரைந்து மேற்கொள்ள முடியும். மண் பரிசோதனை, கனிமவளங்கள் போன்றவற்றை ஆராயலாம். பவளப்பாறைகளைக் கண்டறிய இக்கோள் உதவும்.



</doc>
<doc id="149061" url="https://ta.wikipedia.org/wiki?curid=149061" title="முனாஜாத்துத் திரட்டு">
முனாஜாத்துத் திரட்டு

முனாஜாத்துத் திரட்டு என்பது 1872 ஆம் ஆண்டு சிங்கப்பூரில் வெளியிடப்பட்ட ஒரு இசுலாமியத் தமிழ் கவிதை நூல் ஆகும். இன்று கிடைக்கும் ஆகப் பழமையான சிங்கப்பூர் தமிழ் வெளியீடு இதுவாகும். இது கூர் முகம்மது அப்துல் காதிறுப் புலவரால் எழுதப்பட்டது. இது சிங்கப்பூரிலும் தமிழ்நாட்டிலும் வாழ்ந்த இறைதூதர்களைப் பற்றிய கவிதைகளைக் கொண்ட தொகுப்பு நூல் ஆகும். சிங்கப்பூரில் ஜே. பேட்டன் அரசாங்க அச்சகத்தில் அச்சிடப்பட்டது.


</doc>
<doc id="149063" url="https://ta.wikipedia.org/wiki?curid=149063" title="இரத்தினச் சுருக்கம் (1878 நூல்)">
இரத்தினச் சுருக்கம் (1878 நூல்)

முறீது விளக்கம் என்றும் அறியப்படும் இரத்தினச் சுருக்கம் என்ற நூல் 1878 ஆம் ஆண்டு சிங்கப்பூரில் வெளியிடப்பட்ட ஒரு தமிழ் நூல் ஆகும். இது ஷாகுமுகம்மது அப்துல்காதிறு ஜெயினுத்தீன் அவர்களால் எழுதப்பட்டது. சிங்கப்பூரில் வெளியிடப்பட்ட இன்று நமக்குக் கிடைக்கும் இரண்டாவது பழைய நூல் இதுவாகும். இது முரீது பெறும் முன்பும், பின்பும் எவ்வாறு வழிநடக்க வேண்டும் என்று விளக்குகிறது.


</doc>
<doc id="149066" url="https://ta.wikipedia.org/wiki?curid=149066" title="திருட்டந்தங்கசங்கிரகம்">
திருட்டந்தங்கசங்கிரகம்

திருட்டந்தாங்கசங்கிரகம் என்பது 1843 ஆம் ஆண்டு யாழ்ப்பாணத்தில் யாழ்ப்பாண நூல் சமூகத்தால் வெளியிடப்பட்ட, யாழ் அமெரிக்க மிசனால் அச்சிடப்பட்ட தமிழ்ப் பழமொழிகளைக் கொண்ட ஒரு தொகுப்பு நூல் ஆகும். இதில் தமிழ்ப் பழமொழிகளுக்கு ஆங்கில மொழிபெயர்ப்பும் தரப்பட்டு இருந்தது. இதன் முகவரையில் இந்தப் பழமொழிகளைப் பயில்வது தமிழ் மொழியை அறியவும், தமிழர் சிந்தனை முறைகளை அறியவும் உதவும் என்று கூறப்படுகிறது.



</doc>
<doc id="149070" url="https://ta.wikipedia.org/wiki?curid=149070" title="ஆராய்ந்தெடுத்த தமிழ்க்கதைகள்">
ஆராய்ந்தெடுத்த தமிழ்க்கதைகள்

ஆராய்ந்தெடுத்த தமிழ்க்கதைகள் என்பது 1838 ஆம் ஆண்டு யோன் லோர்ட் எல்பன்சோரோன் அவர்களால் தொகுத்து சென்னையில் வெளியிடப்பட்ட தமிழ்க் குறுங்கதைகளைக் கொண்ட நூலாகும். இதில் ஆங்கில தெலுங்கு மொழிபெயர்ப்புகளும் வழங்கப்பட்டுள்ளன. பல நகைச்சுவையானக் கதைகளும் இதில் உள்ளன. 



</doc>
<doc id="149073" url="https://ta.wikipedia.org/wiki?curid=149073" title="குதிரை தாவுதல் (சீருடற்பயிற்சி)">
குதிரை தாவுதல் (சீருடற்பயிற்சி)

குதிரை தாவுதல் ("vaulting") என்பது கலை நய சீருடற்பயிற்சிகளில் ஒன்றாகும். இதற்கான கருவி தாவுகுதிரை ("Vault") என அழைக்கப்படுகிறது. இதனை ஆண்களும் பெண்களும் நிகழ்த்துவர். இதற்கான ஆங்கிலச் சுருக்கம் VT என்பதாகும்.

துவக்கத்தில் இது குதிரைக் கரடு போன்றே ஆனால் கைப்பிடிகள் இன்றி அமைந்திருந்தது. தாவுகுதிரை என அழைக்கப்படும் இக்கருவியின் நீளமான பகுதி பெண்களுக்கு அவர்களது ஓட்டத்திற்கு குறுக்காகவும் ஆண்களுக்கு இணையாகவும் அமைக்கப்படும். ஒரு நூற்றாண்டிற்கும் மேலாக ஒலிம்பிக் விளையாட்டுக்களின் பங்காக குதிரை தாவுதல் உள்ளது. 
கடந்த ஆண்டுகளில் தாவுகுதிரையில் பல விபத்துகள் நடந்துள்ளன. 1988இல் நிகழ்ந்த தாவுகுதிரை விபத்தொன்றில் அமெரிக்க சீருடற்பயிற்சியாளர் யூலிசா கோமெசு செயலிழக்கம் இழந்தார்; மூன்று ஆண்டுகளுக்குப் பின்னர் தனக்கு ஏற்பட்ட காயங்கள் தொடர்பான சிக்கல்களால் உயிரிழந்தார். 1998ஆம்ஆண்டு நல்லெண்ண விளையாட்டுக்களுக்கு முந்தைய பயிற்சியாட்டங்களில் சீன விளையாட்டாளர் சாங் லான் கீழே விழுந்து கழுத்து-முதுகெலும்பில் காயமடைந்து செயலிழக்கம் இழந்தார். 2000ஆம் ஆண்டு ஒலிம்பிக்விளையாட்டுகளில் தாவுகுதிரையின் உயரம் குறைவாக அமைக்கப்பட்டு விளையாட்டாளர்கள் குதிரையின் முன்பகுதியில் இடித்துக் கொண்டார்கள் அல்லது இறங்கும்போது சரியாக கை வைக்க முடியாமல் தவறான இறக்கங்களை எதிர்கொண்டனர்.

2000ஆம் ஆண்டின் சிக்கல்களைத் தொடர்ந்து பன்னாட்டு சீருடற்பயிற்சிகள் கூட்டமைப்பு (FIG) தாவுகுதிரை விவரக்கூற்றுகளை மீளாய்வு செய்து பாதுகாப்பு கருதியும் மேலும் சிறந்த கழைக்கூத்தாட்டு கூறுகளை விளையாட்டு வீரர்கள் காண்பிக்க ஏதுவாகவும் இக்கருவியின் வடிவமைப்பை மாற்றினர்.- 2001ஆம் ஆண்டில் நடந்த உலக கலைநய சீருடற்பயிற்சிகள் சாதனைப் போட்டிகளில் புதியதாக வடிவமைக்கப்பட்ட "தாவு மேசை" பயன்படுத்தப்பட்டது. இதனை டச்சு விளையாட்டுக் கருவிகள் நிறுவனமான சான்சன்-பிரிட்சன் 1990கள் முதல் தயாரித்து வந்திருந்தது. தட்டையான, பெரிய, கூடுதலாக மெத்தென்ற மேற்பரப்பு தரைக்கு பெரும்பாலும் இணையாகவும் உந்துவிசைப் பலகைக்கு அண்மையில் சற்றே சரிந்தும் (இதற்கு "நாக்கு" என விளிபெயரிட்டுள்ளார்கள்) இது வடிவமைக்கப்பட்டுள்ளது. பழைய கருவியைவிட இது பாதுகாப்பானதாகத் தோன்றுகிறது.




</doc>
<doc id="149074" url="https://ta.wikipedia.org/wiki?curid=149074" title="அருணாசல புராணம்">
அருணாசல புராணம்

அருணாசல புராணம் என்னும் நூல் எல்லப்ப நாவலர் என்பவரால் பாடப்பட்டது. 
‘அண்ணல் மலை’யாகிய திருவண்ணாமலையை அருணன் அசலம் எனக் கொண்டு பிற்காலத்தில் வடமொழியாளர் பெயர் சூட்டினர். 
அண்ணாமலை அண்ணலாகிய சிவபெருமானின் புகழைப் போற்றுவது இந்த நூல். 
இது இரண்டு பாகங்களாக அமைந்துள்ளது. 
பாயிரம் நீங்கலாக ஒவ்வொன்றிலும் ஆறு சருக்கங்கள் உள்ளன.


</doc>
<doc id="149075" url="https://ta.wikipedia.org/wiki?curid=149075" title="தமிழ் மலேசியானா: மலேசியாவிலும் சிங்கப்பூரிலும் பதிக்கப்பட்ட தமிழ் நூல்கள் இதழ்கள் பட்டியல்">
தமிழ் மலேசியானா: மலேசியாவிலும் சிங்கப்பூரிலும் பதிக்கப்பட்ட தமிழ் நூல்கள் இதழ்கள் பட்டியல்

தமிழ் மலேசியானா: மலேசியாவிலும் சிங்கப்பூரிலும் பதிக்கப்பட்ட தமிழ் நூல்கள் இதழ்கள் பட்டியல் என்பது 1969 ஆம் ஆண்டு வெளிவந்த ஒரு நூற்பட்டியல் ஆகும். இராமசுப்பையா இதன் ஆசிரியர் ஆவார். இதனை மலாயப் பல்கலைக்கழகம் வெளியிட்டது. இந்த நூற்பட்டியல் 1968 ஆம் ஆண்டுவரை வெளிவந்த 401 தமிழ் நூல்கள், 271 இதழ்களைப் பற்றிய விபரங்களைத் தருகிறது.


</doc>
<doc id="149076" url="https://ta.wikipedia.org/wiki?curid=149076" title="வீராணப் புலவர்">
வீராணப் புலவர்

வீராணப் புலவர் ‘அருணாசல கீர்த்தனை’ பாடியவர். காஞ்சிபுரத்தில், கி. பி. 1800ல் வாழ்ந்தவர். 

இவரது கீர்த்தனையில் 208 சந்த விருத்தங்கள் உள்ளன. அருணாசல புராணம் நூலில் உள்ளபடியே இந்த நூலிலும் இவர் சருக்கங்களை அமைத்துள்ளார். 
கீர்த்தனை உருப்படிகள் மொத்தம் 190. 

இவர் இதில் பாடியிருந்த வல்லாள மகாராசன் கதை இதிலிருந்து எடுக்கப்பட்டு அருணாசல புராணம் 1912-ம் ஆண்டுப் பதிப்பில் சேர்க்கப்பட்டுள்ளது. 


</doc>
<doc id="149077" url="https://ta.wikipedia.org/wiki?curid=149077" title="வல்லாள மகாராசன் கதை">
வல்லாள மகாராசன் கதை

வல்லாள மகாராசன் கதை பாடியவர் ‘அருணாசல கீர்த்தனை’ பாடிய காஞ்சிபுரம் வீராணப் புலவர். ‘அருணாசல கீர்த்தனை’யில் இருந்த இந்தக் கதை ‘அருணாசல புராணம்’ நூலுக்கு மாறியுள்ளது. 'வல்லாள மகாராசன் சருக்கம்' என்னும் பெயரோடு செருகப்பட்டுள்ளது. 

இந்நூலின் காலம் கி. பி. 1800 ஆகும். 

வல்லாள மகாராசன் திருவண்ணாமலையில் இருந்துகொண்டு ஆட்சிபுரிந்துவந்தான். மகப்பேறு இல்லாமல் கவலையுற்றிருந்தான். கவலையைப் போக்க அறம் செய்ய விரும்பிய அவன் தன்னிடமுள்ள எதனையும் யார் வேண்டுமானாலும் கேட்டுப் பெற்றுக்கொள்ளலாம் என முரசறைந்து தெரிவித்தான். சிவபெருமான் அவனுக்கு அருள்புரிய விரும்பி ஒரு சங்கமர் (சைவத் துறவி) கோலத்தில் அவனிடம் வந்தார். சிற்றின்பம் நுகரத் தனக்கு ஒரு பெண் வேண்டும் என்று கேட்டார். 

அரசன் கணிகையரை அழைத்துவர ஆணையிட்டான். அப்போது கணிகையரின் ஒவ்வொரு வீட்டிலும் ஒவ்வொரு சங்கமர் இருந்தனர். எனவே யாரையும் அழைத்துவர முடியவில்லை. அரசன் வருந்தினான். அப்போது அரசனின் இளைய மனைவி எல்லம்மா தேவி சங்கமர் கருத்துக்குத் தான் இசைவதாக வந்து சங்கமரைத் தொட்டாள். சங்கமர் குழந்தையாக மாறிவிட்டார். அரசனும் மனைவியும் குழந்தை அழகைப் பார்த்து மகிழ்ந்தனர். அப்போது குழந்தை மறைந்தது. வானத்தில் காளைமாட்டின்மேல் சிவன் காட்சி தந்தார். வல்லாளன் இறுதிக் காலத்தில் அவனுக்குப் புத்திரனாக வந்து சடங்குகள் செய்து அரசனுக்கு முத்தி அளித்தார்.




</doc>
<doc id="149080" url="https://ta.wikipedia.org/wiki?curid=149080" title="இராபர்ட் ஸ்பென்சர்">
இராபர்ட் ஸ்பென்சர்

இராபர்ட் புருசி ஸ்பென்சர் (Robert Bruce Spencer)(பிறப்பு:1962) இஸ்லாமிய விமர்சனங்களுக்கும், இஸ்லாமியத் தீவிரவாதம் மற்றும் ஜிகாத் ஆய்விற்கும் பெயர் பெற்ற அமெரிக்க எழுத்தாளர் மற்றும் வலைப்பதிவராவர். நியூயார்க் டைம்ஸின் இரண்டு சிறந்தப் 
புத்தகங்கள் உட்பட பத்து நூல்கள் எழுதியுள்ளார். "ஃபிரண்ட்பேஜ்" மற்றும் "ஹீயூமன் இவண்ட்" நாளிதழ்களிலும் பங்களிக்கிறார். 2003, டேவிட் ஹொரோவிட்சு சுதந்திர மையத்தின் உதவியுடன் ஜிகாத் வாட்ச் என்ற வலைதளத்தைத் தொடங்கினார். அமெரிக்க இஸ்லாமியமயமாக்கல் தடுப்பு இயக்க(Stop Islamization of America) நிறுவனர்களுள் ஒருவராவார் மற்றும் பமேலே கேலருடன் இணைந்து "பிந்தைய அமெரிக்க ஜனாதிபதி: அமெரிக்கா ஒபாமா நிர்வாகத்தின் போர்" என்ற நூலினையும் வெளியிட்டுள்ளார்.


</doc>
<doc id="149081" url="https://ta.wikipedia.org/wiki?curid=149081" title="தரைப் பயிற்சி (சீருடற்பயிற்சி)">
தரைப் பயிற்சி (சீருடற்பயிற்சி)

சீருடற்பயிற்சிகளில், தரை என இதற்கெனத் தயாரிக்கப்பட்டுள்ள பயிற்சித் தளம் குறிப்பிடப்படுகிறது. இது ஓர் விளையாட்டுக் கருவியாகவும் கருதப்படுகிறது. தரைப் பயிற்சிகளை ஆண்களும் பெண்களும் நிகழ்த்திக் காட்டுவர். மதிப்புத் தாளில் இதற்கான ஆங்கிலச் சுருக்கம் FX என்பதாகும்.

பெரும்பாலான போட்டிகளில் போட்டியாளர்கள் துள்ளுவதற்கு ஏதுவாக உந்துத் தரை பயன்படுத்தப்படுகிறது.

ஆண்களுக்கான 'விரும்பிய பயிற்சிகளாக', (தற்போதைய தரைப் பயிற்சிகளை ஒத்திருந்தது) துவங்கியது. 1948 வரை பெண்கள் இந்தப் போட்டிகளில் அனுமதிக்கப்படவில்லை.

பெரும்பாலான போட்டித் தளங்கள் உந்துத் தரைகள் ஆகும். இவற்றில் சுருள்வில்களும் மீள்மமும் ஒட்டுப் பலகையும் கலந்த சேர்மமும் பயன்படுத்தப்பட்டு தரை உந்துத்திறனுடனும் கால் பதிக்கையில் மிருதுவாகவும் போட்டியாளர் கரணங்களில் உயரம் எட்ட ஏதுவாகவும் உள்ளது. பயிற்சித் தரைகளின் எல்லைகள் தெளிவாக குறியிடப் பட்டிருக்கும் - "எல்லைக்கு வெளியே"யான பகுதிகள் வெள்ளை நிற நாடாவாலோ மாறுபட்ட வண்ண விரிப்பினாலோ காட்டப்பட்டிருக்கும். 

தரைப் பயிற்சிகளைக் காட்டிட ஆண் போட்டியாளருக்கு 60 வினாடிகளும் பெண் போட்டியாளருக்கு 90 வினாடிகளும் வழங்கப்படுகின்றன. ஆண்களைப் போலன்றி பெண்கள் தங்கள் பயிற்சிகளை இசைக்கேற்றவாறு நிகழ்த்துகின்றனர்.

பயிற்சித் தரையின் அளவைகளை பன்னாட்டு சீருடற்பயிற்சிகள் கூட்டமைப்பு (FIG) வரையறுக்கிறது. இந்த அளவைகள் ஆண்களுக்கும் பெண்களுக்கும் பொதுவானவை. 




</doc>
<doc id="149084" url="https://ta.wikipedia.org/wiki?curid=149084" title="முள்ளு சீதா">
முள்ளு சீதா

முள்ளு சீதா (Graviola அல்லது Soursop) பசுமைமாறாத அகண்ட இலை, பூக்கும் சிறுமரமாகும். மெக்சிகோ, கூபா,
நடு அமெரிக்கா, கரிபியன் மற்றும் வடதென் அமெரிக்கா: கொலொம்பியா, பிரேசில், பெரு, மற்றும் வெனிசுவேலா ஆகியவை இம்மரத்தின் தாயகமாகும். வெப்ப மண்டலப் பகுதியருகேயுள்ள சஹாரா நாடுகளும் இதன் தாயகமாகக் கருதப்படுகிறது. மேலும் தென்கிழக்காசிய நாடுகளிலும் தற்போது வளர்கிறது. இம்மரம் சீதாப்பழத்தின் குடும்பமாகும். இதன் பழங்கள் செம்புற்றுப்பழம் மற்றும் அன்னாசிப் பழம் போன்றவற்றின் புளிப்புத் தன்மை சேர்ந்த சுவையுடையது.


</doc>
<doc id="149085" url="https://ta.wikipedia.org/wiki?curid=149085" title="அகில இந்திய இஸ்லாமியத் தனிநபர்ச் சட்ட வாரியம்">
அகில இந்திய இஸ்லாமியத் தனிநபர்ச் சட்ட வாரியம்

அகில இந்திய இஸ்லாமியத் தனிநபர்ச் சட்ட வாரியம் (All India Muslim Personal Law Board) இஸ்லாமியச் சட்ட முறைமைகளின் படி இந்திய இஸ்லாமியத் தனிநபர்ச் சட்டத்தை நிர்வகிக்க அமைக்கப்பட்ட அரசு சார்பற்ற அமைப்பாகும். இஸ்லாமியத் தனிநபர்ச் சட்டம்(சரியா) 1937ன் படி இஸ்லாமியச் சட்ட முறைகள் இந்தியாவில் அமலுக்கு வந்தது அதனை ஒழுங்குபடுத்தி பாதுகாக்க 1973ம் ஆண்டு இவ்வாரியம் உருவாக்கப்பட்டது.. இந்திய இஸ்லாமியர்களின் முக்கிய தலைமை அமைப்பாகவும் நிலவுகிறது.



</doc>
<doc id="149088" url="https://ta.wikipedia.org/wiki?curid=149088" title="குதிரைக் கரடு (சீருடற்பயிற்சி)">
குதிரைக் கரடு (சீருடற்பயிற்சி)

குதிரைக் கரடு ("Pommel horse") ஓர் கலைநய சீருடற்பயிற்சி கருவியாகும். மரபாக, இதனை ஆண் சீருடற் பயிற்சியாளர்களே பயன்படுத்தி வந்துள்ளனர். துவக்கத்தில் இது மாழை சட்டகத்தில் மர விட்டத்தின் மீது தோல் போர்த்தியதாக இருந்தது. தற்கால கருவிகளில் மாழை விட்டத்தின் மீது நுரை மீள்மமும் தோலும் போர்த்தப்பட்டு நெகிழி கைப்பிடிகளுடன் (கரடு) தயாரிக்கப்படுகின்றன.

குதிரைக் கரடு பல நூற்றாண்டுகளுக்கு முன்னரே படை வீரர்களால் செயற்கை குதிரையாக அமைக்கப்பட்டு குதிரை ஏற்றம்/இறக்கம் பழக பயன்படுத்தப்பட்டு வந்தது. பேரரசன் அலெக்சாந்தர் கூட இதனைப் பயன்படுத்தியதாக அறியப்படுகிறது.

பன்னாட்டு சீருடற்பயிற்சிகள் கூட்டமைப்பு வெளியிட்டுள்ள கருவி அளவைகள் சிற்றேட்டின்படி:



</doc>
<doc id="149090" url="https://ta.wikipedia.org/wiki?curid=149090" title="அகில இந்திய சியா தனிநபர்ச் சட்ட வாரியம்">
அகில இந்திய சியா தனிநபர்ச் சட்ட வாரியம்

அகில இந்திய சியா தனிநபர்ச் சட்ட வாரியம் (All India Shia Personal Law Board) 2005ம் ஆண்டு தொடங்கப்பட்ட இந்திய சியா இஸ்லாமியர்களின் சட்ட அமைப்பாகும். அகில இந்திய இஸ்லாமியத் தனிநபர்ச் சட்ட வாரியம் சியா இஸ்லாமியக் கொள்கைகளை வழியுறுத்த தவறியதால் இவ்வாரியம் அமைக்கப்பட்டதாகக் கூறுகிறது.


</doc>
<doc id="149096" url="https://ta.wikipedia.org/wiki?curid=149096" title="மீண்டும் ஒருநிலம்">
மீண்டும் ஒருநிலம்

மீண்டும் ஒருநிலம் ("Pangaea Ultima") என்பது ஒருநிலக் கொள்கையை மூலமாகக் கொண்ட கொள்கையாகும். ஒருநிலக் கொள்கை படி 250 கோடி ஆண்டுகளுக்கு முன் அனைத்து கண்டங்களும் ஒன்றாக இருந்தது என்று கருதப்படுகிறது. மீண்டும் ஒருநிலம் என்ற கொள்கையின் படி மீண்டும் அனைத்து கண்டங்களும் ஒன்று சேர்ந்து ஒரு பெருங்கண்டமாக மாறும் என்று கருதப்படுகிறது. இந்த கொள்கையை முதலில் கிரிசுடோபர் சுகாட்டசு என்றவர் முன்வைத்தார்.."

மீப்பெருங்கண்டங்கள் புவியின் அனைத்து அல்லது பெரும்பான்மையான நிலப்பரப்புகள் இணைந்து ஒரே தொடர்ச்சியான கண்டம் உருவாவதை விவரிக்கின்றன. பாஞ்சியா அல்டிமா உருவாக்கத்தில், அமெரிக்காக்களுக்கு கிழக்கே மேற்கு அத்திலாந்திக்குப் பெருங்கடலில் கீழமிழ்வதால் அத்திலாந்திக்கு நடுக்கடல் முகடு கீழமிழ்ந்து அத்திலாந்திக்கு, இந்தியப் பெருங்கடல் குழிநிலம் தாழ்ந்து அத்திலாந்திக்கும் இந்தியப் பெருங்கடலும் இணைய, அமெரிக்காக்கள் மீண்டும் ஆப்பிரிக்கா, ஐரோப்பாவுடன் இணையும். மற்ற மீப்பெருங்கண்டங்களைப் போன்றே இதன் உட்புறமும் உயர்வெப்பநிலை நிலவும் வறண்ட பாலைவனமாக மாற வாய்ப்புள்ளது.



</doc>
<doc id="149097" url="https://ta.wikipedia.org/wiki?curid=149097" title="பயிரன் கூட்டம்">
பயிரன் கூட்டம்

கொங்கு வேளாளர் இனத்துக் கூட்டங்களில் பயிரன் கூட்டமும் ஒன்று.பயிர்த்தொழில் அடிப்படையாக இவர்கள் கூட்டம் இப்பெயர் பெற்றது என்பது அறிஞர் கொள்கை. "படியளந்து உண்ணும் பயிர குலம்" என்று ஒரு செப்பேடு புகழுகிறது. பயிர குலத்தினர் பவுத்திரம், வெள்ளியணை, காரையூர், ஆனூர், பரஞ்சேர்வழி, கூடலூர், வெள்ளோடு, கொன்னையாறு, புள்ளாநத்தம், திரு முக்கூடல், அண்ட நாடு, வயிரம்பள்ளி, கொடுமணல், பாலத்தொழு, ஆகிய ஊர்களில் காணி உரிமை கொண்டு வாழ்ந்து வருகின்றனர். ஆயுதம் எடுத்து போர் புரிந்து கொங்கு சமுதாயத்தைக் காத்தவர் இம்மரபினர். தீரன் சின்னமலை மற்றும் கோவை அய்யாமுத்து ஆகியோர் பயிரன் கூட்டத்தை சேர்ந்தோர்.


</doc>
<doc id="149098" url="https://ta.wikipedia.org/wiki?curid=149098" title="ஞானானந்த கிரி">
ஞானானந்த கிரி

ஞானானந்தகிரி சுவாமிகள் "(Swami Sri Gnanananda Giri)" ஓர் அத்வைத வேதாந்தி. கர்நாடகாவில் மங்களாபுரி எனும் இடத்தில் உள்ள பிராமணக் குடும்பத்தில் பிறந்த இவரது இயற்பெயர் சுப்பிரமணியன் என்பதாகும்.

இளம் வயதிலேயே ஆன்மீக நாட்டம் கொண்ட சுப்பிரமணியன், பண்டரிபுரம் சென்றிருந்த போது ஜோதிர்மடத்தின் பீடாதிபதியான சிவரத்னகிரி சுப்பிரமணியனைத் தனது சீடராக ஏற்றுக் கொண்டார். ஜோதிர்மடம் என்பது ஆதிசங்கரர் இந்தியாவில் உருவாக்கிய நான்கு அத்வைத மடங்களுள் ஒன்று. சுப்பிரமணியனுக்கு 39 வயதான போது சிவரத்னகிரி அவருக்கு ஞானானந்தகிரி எனும் பெயரைச் சூட்டித் தனக்குப்பின் பீடாதிபதியாகும் பொறுப்பை அளித்தார். 

பீடாதிபதி பொறுப்பேற்ற சில காலத்திலேயே ஞானானந்தகிரி வேறொருவரிடம் பீடாதிபதி பொறுப்பை ஒப்படைத்து விட்டு இமயமலைக்குத் தவமியற்றச் சென்று விட்டார். கங்கோத்ரியில் பல ஆண்டுகளைக் கழித்த ஞானானந்தர் இந்தியாவின் பல பகுதிகளுக்கும் சென்றதோடன்றி திபெத், நேபாளம், இலங்கை, மலேசியா முதலிய இடங்களுக்கும் சென்றார்.

திருக்கோவிலூருக்கு அருகில் தபோவனம் ஒன்றை ஏற்படுத்திய இவர் அங்கிருந்தபடி தன்னைப் பின்பற்றியோருக்கு வழிகாட்டினார். தபோவனத்தில் ஞானவிநாயகர், ஞானஸ்கந்தர், ஞானவேணுகோபாலர், நவக்கிரகங்கள் ஆகியோருக்குச் சிலைகள் நிறுவினார். 

நாமசங்கீர்த்தனத்தில் பெரிதும் ஆர்வமுடைய ஞானானந்தரைப் பின்பற்றி இன்றளவும் அவரது சீடர்கள் பஜனைக்கு முக்கியத்துவமளிக்கின்றனர்.


</doc>
<doc id="149099" url="https://ta.wikipedia.org/wiki?curid=149099" title="கங்கோத்ரி">
கங்கோத்ரி

கங்கோத்திரி (Gangotri) () உத்தராகண்ட் மாநிலத்தின் உத்தர்காசி மாவட்டத்தில் உள்ள ஒரு நகராட்சி ஆகும். பாகீரதி நதிக்கரையில் உள்ள இந்நகரம் முக்கியமானதொரு இந்து புனிதத்தலம் ஆகும்.

கங்கோத்ரி பலராலும் கங்கையின் பிறப்பிடமெனக் கருதப்பட்டாலும் உண்மையில் கங்கோத்ரியிலிருந்து 19 கிலோமீட்டர் தொலைவில் உள்ள கங்கோத்ரி பனிப்பாறையே கங்கையின் பிறப்பிடமாகும். கங்கோத்ரியில் உள்ள நீரோட்டத்தின் பெயர் பாகீரதி என்பதாகும். இந்நீரோட்டம் தேவப்பிரயாகையில் தான் கங்கை எனும் பெயரைப் பெறுகிறது.

பகீரதன் எனும் அரசன் செய்த தவத்தாலே விண்ணுலகில் இருந்து மண்ணுலகிற்கு கங்கை ஆறு வந்ததாகவும், அதனாலேயே பாகீரதி ஆறு எனும் பெயர் உண்டானதாகவும் இதிகாச, புராணங்களில் சொல்லப்பட்டுள்ளது.

கங்கோத்திரி இல் அமைந்துள்ளது. கங்கோத்திரி கொடுமுடியில் உள்ள பசுமுகத்திலிருந்து பாகீரதி ஆறு உற்பத்தியாகிறது.

2001 மக்கள் தொகைக் கணக்கெடுப்பின்படி, கங்கோத்ரியின் மொத்த மக்கள் தொகை 606. இதில் ஆண்கள் 60%, பெண்கள் 40%. கங்கோத்ரியில் சராசரி எழுத்தறிவு விகிதம் 89%. இதில் ஆண்களின் விகிதம் 91%, பெண்கள் 80%. ஆறு வயதுக்குட்பட்டோரின் சதவீதம் 0%.



</doc>
<doc id="149107" url="https://ta.wikipedia.org/wiki?curid=149107" title="ஸ்டீவ் சென்">
ஸ்டீவ் சென்

ஸ்டீவ் சென் யூடியூப் நிறுவுனர்களில் முக்கிய ஒருவர். இவர் 1978 ம் ஆண்டு ஆகஸ்ட் மாதம் தாய்வானில் பிறந்தார். இவர் பிறந்து 8 வயது ஆகும் போது பெற்றோருடன் அமெரிக்காவுக்கு குடிபெயர்ந்தார். ஸ்டீவ் சென் இப்பொழுது திருமணமாகி ஒரு பிள்ளைக்கு தந்தையாக உள்ளார்.


</doc>
<doc id="149108" url="https://ta.wikipedia.org/wiki?curid=149108" title="அருணகிரிப் புராணம்">
அருணகிரிப் புராணம்

அருணகிரிப் புராணம் தி௫க்கயிலாய பரம்பரை வேளாக்குறிச்சி ஆதீன சீடர் மறைஞான சம்பந்தர் என்னும் புலவர் பாடிய நூல். இவர் சிதம்பரத்தில் வாழ்ந்தவர். இவரைக் ‘கண்கட்டி மறைஞான சம்பந்தர்’ எனவும் வழங்குவர். இவரது காலத்திலேயே இவர் பாடிய அண்ணாமலையைப் பற்றிப் பாடப்பட்ட நூல் அருணாசல புராணம். 

அருணகிரிப் புராணத்தில் எட்டுச் சருக்கங்கள் உள்ளன. பாடல்கள் 613. பாயிரப் பகுதியில் 35 பாடல்கள். இதில் தெய்வங்கள் மட்டுமல்லாமல் காரைக்காலம்மை, நால்வர், திருமாலிகைத்தேவர், மெய்கண்டார் போன்ற தமிழ்ப்பெருமக்களும் போற்றப்படுகின்றனர். 

பாடல்கள்



</doc>
<doc id="149109" url="https://ta.wikipedia.org/wiki?curid=149109" title="சாட் ஹர்லி">
சாட் ஹர்லி

சாட் ஹர்லி 1977ம் ஆண்டு ஜுலை மாதம் 21ம் திகதி அமெரிக்காவில் பிறந்தார். இவர் டான் மற்றும் ஜோர்ன் ஹர்லி என்பவர்களுக்கு மகனாக பிறந்தார். இவர் நடுத்தர குடும்ப வர்க்கத்தைச் சேர்ந்தவர். இவர் யூடியூப் நிறுவுனர்களில் முக்கிய ஒருவராக கருதப்படுகிறார். சாட் ஹர்லி இப்பொழுது திருமணமாகி இரு பிள்ளைகளின் தந்தையாக உள்ளார்.


</doc>
<doc id="149111" url="https://ta.wikipedia.org/wiki?curid=149111" title="ஜவேத் கரீம்">
ஜவேத் கரீம்

ஜவேத் கரீம் 1979ம் ஆண்டு கிழக்கு செருமனியில் பிறந்தார். இவர் குழந்தையாக இருக்கும் போதே இவர் குடும்பத்தினர் மேற்கு செருமனியில் உள்ள நியுஸ் க்கு இடம்பெயர்ந்தனர்.பின்னர் இவர் 1992ம் ஆண்டு தனது குடும்பத்துடன் ஐக்கிய அமெரிக்காவுக்கு குடிபெயர்ந்தார். இவர் யூடியூப் நிறுவனர்களில் முக்கியமானவராகக் கருதப்படுகிறார். யூடியூப் நிறுவனம் ஆரம்பிக்கப்படுவதற்கு முன்னர் ஜவேத் கரீம், சாட் ஹர்லி, ஸ்டீவ் சென் ஆகிய மூவரும் ஒரே நிறுவனத்தில் ஒன்றாக வேலை பார்த்தனர்.இவர் தந்தை, நைமுல் கரீம் , வங்க தேசத்தை பூர்விகமாக கொண்டவர் ஆவார். இவரது தயார், கிறிஸ்டின் கரீம், செருமானியர் அவார்.



</doc>
<doc id="149112" url="https://ta.wikipedia.org/wiki?curid=149112" title="கைப்பர் பட்டை">
கைப்பர் பட்டை

கைப்பர் பட்டை ("Kuiper belt") அல்லது கைப்பர் திணைமண்டலம் என்பது சூரியக் குடும்பத்தின் ஒரு பகுதி ஆகும். இது சூரியனின் கிரகங்களுக்கு அப்பால் உள்ள ஓர் பிரதேசமாகும். இது சூரியனில் இருந்து 30 வானியல் அலகுகள் தொடக்கம் 50 வானியல் அலகுகளுக்கு இடைப்பட்ட பிரதேசத்தில் உள்ளது(30AU-50AU). இது சூரியக் குடும்பம் உருவாகிய பின் மீதமான சிறு பொருட்களால் ஆனது. இப் பிரதேசத்திலேயே புளூட்டோ, ஹௌமியா மற்றும் மேக்மேக் போன்ற குள்ளக் கிரகங்கள் உள்ளன. இங்குள்ளவை அனைத்தும் நீர் மற்றும் உறைந்துள்ள, எரியக்கூடிய மெதேன், அமோனியாவால் ஆனவை.


</doc>
<doc id="149119" url="https://ta.wikipedia.org/wiki?curid=149119" title="நிலைத்த வளையங்கள் (சீருடற்பயிற்சி)">
நிலைத்த வளையங்கள் (சீருடற்பயிற்சி)

நிலைத்த வளையங்கள் ("still rings") அல்லது சுருக்கமாக வளையங்கள், ( பறக்கும் வளையங்களுக்கு வேறானது), ஓர் கலைநய சீருடற்பயிற்சிக் கருவி ஆகும். இதனைப் பயன்படுத்தி நிகழ்த்தும் விளையாட்டும் "வளையங்கள்" என்றே அழைக்கப்படுகிறது. இது மரபுவழியாக ஆண் சீருடற்பயிற்சியாளர்களாலேயே பயன்படுத்தப்படுகிறது. இவற்றில் பயிற்சிகள் நிகழ்த்த மிகுந்த உடல் வலிமைத் தேவைப்படுகிறது. சீருடற்பயிற்சியாளர்கள் பொதுவாக வளையப் பிடிப்புகளை பயன்படுத்துகின்றனர்.

திண்மையான மாழை சட்டகத்திலிருந்து கட்டற்றுத் தொங்கும் இரு வளையங்களே பயிற்சிக் கருவியாகும். ஒவ்வொரு வளையத்திற்கும் ஆதரவாக அமைந்துள்ள வார் மேலேயுள்ள மாழை சட்டகத்திலிருந்து தொங்கவிடப்பட்டுள்ள எஃகு வடத்துடன் பிணைக்கப்பட்டுள்ளது. ஒவ்வொரு கையிலும் ஒவ்வொரு வளையத்தைப் பற்றியுள்ள போட்டியாளர் வளையங்களின் இயக்கத்தைக் கட்டுப்படுத்த வேண்டும். 

பன்னாட்டு சீருடற்பயிற்சிகள் கூட்டமைப்பு வெளியிட்டுள்ள கருவி அளவைகள் சிற்றேட்டின்படி:

சீருடற்பயிற்சிகளில் மட்டுமன்றி வளையங்கள் ஆண்களாலும் பெண்களாலும் தங்கள் உடல் நலம் பேண் பயிற்சிகளில் ஒன்றாகவும் பாவிக்கப்படுகின்றன. 



</doc>
<doc id="149122" url="https://ta.wikipedia.org/wiki?curid=149122" title="சீரிசை சீருடற்பயிற்சி">
சீரிசை சீருடற்பயிற்சி

சீரிசை சீருடற்பயிற்சிகள் ("Rhythmic gymnastics", சுருக்கம்:RG) என்ற தனிநபர்கள் அல்லது அணிகள் (பொதுவாக ஐந்து நபர்கள்) பங்கேற்கும் விளையாட்டில் போட்டியாளர்கள் ஒன்று அல்லது இரண்டு பயிற்சிக் கருவிகளை கையாள்வதாகும். இந்த பயிற்சிக் கருவிகள்: கயிறு, வளையம், பந்து, பிடிதடிகள்,நாடா மற்றும் கட்டற்றவை (கருவிகள் ஏதுமின்றி, தரைப் பயிற்சிகள்) ஆகும். சீரிசை சீருடற்பயிற்சி பாலே நடனம், சீருடற்பயிற்சிகள், நடனம், மற்றும் கருவிக் கையாளுதல் கூறுகளை ஒன்றிணைத்தது. இந்தப் போட்டியில் தாவல்கள், சுழலல்கள், வளைதன்மை, கருவிக் கையாளல், நிறைவேற்றம் மற்றும் கலைநயம் ஆகியவற்றிற்காக மதிப்பிடப்பட்டு நடுவர் குழாம் வழங்கும் மிகக் கூடுதலான மதிப்பெண்களைப் பெற்றவர் அல்லது அணி வாகை சூடுவர்.

பன்னாட்டுப் போட்டிகளில் பதினாறு வயதிற்குட்பட்டோர், இளையோர், என்றும் மற்றவர்கள் முதியோர் என்றும் அவர்களது பிறந்தநாளைக் கொண்டு பிரிக்கப்படுகின்றனர்.



</doc>
<doc id="149124" url="https://ta.wikipedia.org/wiki?curid=149124" title="குதித்தெழு மேடைப் பயிற்சி">
குதித்தெழு மேடைப் பயிற்சி

குதித்தெழு மேடைப் பயிற்சி ("Trampolining") ஓர் ஒலிம்பிக் போட்டி விளையாட்டு ஆகும். குதித்தெழு மேடை ஒன்றின்மீது துள்ளியவண்ணம் சீருடற்பயிற்சியாளர்கள் கரணங்கள் நிகழ்த்துவர். "பைக்" (கைகள் காலடிகளைப் பிடித்தவண்ணம் கைகளும் கால்களும் மடக்காது) "டக்" (முழங்கால்களை நெஞ்சோடு கையால் அணைத்தவாறு) மற்றும் "இசுடிராடில்" (கைகளால் கணுக்காலைப் பிடித்துக்கொண்டு கால்களை முக்கோண வடிவில் வைத்தல்) நிலைகளில் எளிய குதித்தல்கள் முதல் முன்பக்க அல்லது பின்பக்க குட்டிக்கரணங்களுடனும் உதற்சுழற்சிகளுடனும் சிக்கலான பயிற்சிகள் வரை இவற்றில் அடங்கும். 

மூன்று தொடர்புடைய குதித்தெழு விளையாட்டுக்கள் உள்ளன:ஒத்திசைந்த குதித்தெழு மேடைப் பயிற்சி, தொடர் உடல் சுழற்றல் மற்றும் இரட்டை சிறு-குதித்தெழு மேடை.



</doc>
<doc id="149125" url="https://ta.wikipedia.org/wiki?curid=149125" title="கல்பனா சாவ்லா விருது">
கல்பனா சாவ்லா விருது

கல்பனா சாவ்லா விருது என்பது ஆண்டுதோறும் தமிழ்நாடு அரசு அளிக்கும் விருதுகளில் ஒன்றாகும். இந்தியாவில் பிறந்து அமெரிக்க குடியுரிமை பெற்ற விண்வெளி வீரங்கனை கல்பனா சாவ்லாவின் நினைவாக தமிழ்நாட்டில் வீர, தீர, சாகசச் செயல் புரியும் இளம் பெண்களுக்கு இந்த விருது வழங்கப்படுகிறது.


</doc>
<doc id="149126" url="https://ta.wikipedia.org/wiki?curid=149126" title="இந்தியாவில் விளையாட்டு">
இந்தியாவில் விளையாட்டு

வளைதடிப் பந்தாட்டம் இந்தியாவின் அதிகாரப்பூர்வ தேசிய விளையாட்டாக உள்ளது. மேலும் இந்த நாடு வளைதடிப் பந்தாட்டத்தில் எட்டு ஒலிம்பிக் தங்கப் பதக்கங்களை வென்றுள்ளது. எனினும் துடுப்பாட்டம் இந்தியாவில் மிகவும் பிரபலமான விளையாட்டாக உள்ளது. புது தில்லியில், 1982 ஆம் ஆண்டு ஆசிய விளையாட்டுப் போட்டிகள் நடைபெற்ற பிறகு, இந்தத் தலைநகரம் தற்போது நவீன விளையாட்டு வசதிகளைக் கொண்டு வளர்ச்சி அடைந்துள்ளது. மேலும் இதே போன்ற வசதிகள் இந்த நாட்டின் ஏனைய பகுதிகளில் மேற்கொள்ளப்பட்டு வருகின்றன.

பலவகையான விளையாட்டுகள் நாடு முழுவதும் விளையாடப்படுகிறது. இதில் கபடி, கோ-கோ, பெல்வானி மற்றும் கில்லி போன்றவை அடங்கும். பிரிட்டிஷ் ஆட்சியின் போது காற்பந்தாட்டம், ரக்பி யூனியன், துடுப்பாட்டம், கோல்ஃப், டென்னிஸ், ஸ்குவாஷ், ஹாக்கி, குத்துச்சண்டை, ஸ்னூக்கர் மற்றும் பில்லியர்ட்ஸ் உள்ளிட்ட பல பிரபலமான விளையாட்டுகள் இந்தியாவில் அறிமுகப்படுத்தப்பட்டு விளையாடப்படுகின்றன.


</doc>
<doc id="149127" url="https://ta.wikipedia.org/wiki?curid=149127" title="மில்த்தியாதேஸ் (திருத்தந்தை)">
மில்த்தியாதேஸ் (திருத்தந்தை)

புனித மில்த்தியாதேஸ், ("Pope Saint Miltiades") உரோமை ஆயராகவும் திருத்தந்தையாகவும் 311 சூலை 2ஆம் நாளிலிருந்து 314 சனவரி 10ஆம் நாள் வரை ஆட்சி செய்தார். அவர் "மெல்க்கியாதேஸ்" ("Melchiades") என்னும் பெயராலும் அறியப்பட்டார். இவருக்கு முன் திருத்தந்தையாக இருந்தவர் யூசேபியஸ் என்பவர். திருத்தந்தை மில்த்தியாதேஸ் கத்தோலிக்க திருச்சபையின் 32ஆம் திருத்தந்தை ஆவார்.

சில வரலாற்று ஆசிரியர்கள் கூற்றுப்படி, மில்த்தியாதேஸ் உரோமையைச் சார்ந்தவர்.

மில்த்தியாதேஸ் திருத்தந்தையாகத் தேர்ந்தெடுக்கப்படுவதற்கு முன் ஓராண்டுக்கு மேலாக அப்பதவியிடம் வெறுமையாய் இருந்தது. மில்த்தியாதேசுக்கு முன் பதவியிலிருந்த யூசேபியஸ் மாக்சேன்சியுசு என்னும் உரோமை மன்னனால் சிசிலித் தீவுக்கு நாடுகடத்தப்பட்டு ஆகத்து 17, 310இல் (அல்லது 309இல்) இறந்தார். அதன்பின் மில்த்தியாதேஸ் திருத்தந்தையாகத் தேர்ந்தெடுக்கப்பட்ட சூலை 2, 311 வரை திருத்தந்தை பதவியிடம் வெறுமையாகவே இருந்தது.

மில்த்தியாதேஸ் திருத்தந்தையாக இருந்த காலத்தில், 312 அக்டோபர் மாதத்தில் காண்ஸ்டண்டைன் பேரரசன் மாக்சேன்சியுசைப் போரில் முறியடித்து, உரோமையைத் தம் கட்டுப்பாட்டுக்குள் கொண்டுவந்தார். காண்ஸ்டண்டைன் மன்னன் மில்த்தியாதேசுக்கு இலாத்தரன் அரண்மனையை நன்கொடையாகக் கொடுத்தார். அந்த அரண்மனை திருத்தந்தையின் உறைவிடமாகவும், ஆட்சிப் பீடமாகவும் காலப்போக்கில் மாறியது.

மேலும், மில்த்தியாதேசின் ஆட்சிக்காலத்தில், 313ஆம் ஆண்டு தொடக்கத்தில், காண்ஸ்டண்டைன் மன்னன் தம்மோடு இணையாக ஆட்சிசெய்த லிச்சீனியுஸ் மன்னனோடு சேர்ந்து மிலான் சாசனம் என்று அழைக்கப்படுகின்ற ஓர் ஒப்பந்தத்தில் கையெழுத்திட்டார். அதன்படி மக்கள் கிறித்தவ சமயத்தைத் தழுவவும் கடைப்பிடிக்கவும் உரிமை பெற்றார்கள். உரோமையரின் மரபு சமயங்களுக்கும் சுதந்திரம் வழங்கப்பட்டது. முன்னர் திருச்சபையிடமிருந்து பறிக்கப்பட்ட கோவில்கள், மற்றும் சொத்துக்கள் திருப்பிக் கொடுக்கப்பட்டன.

313ஆம் ஆண்டின் இறுதிக்கட்டத்தில் மில்த்தியாதேஸ் உரோமையில் இலாத்தரன் அரண்மனையில் நடந்த சங்கத்தில் கலந்துகொண்டார். அச்சங்கம் பெரிய டொனாட்டஸ் (Donatus Magnus) என்பவர் போதித்த கொள்கை தவறு என்று கண்டனம் செய்தது. டொனாட்டசின் கொள்கை "டொனாட்டியம்" (Donatism) என்று அழைக்கப்பட்டது. கிறித்தவர்களுக்கு எதிராக உரோமை மன்னர்கள் கிறித்தவர்களைத் துன்புறுத்திய காலத்தில் சில கிறித்தவர்கள் உயிருக்கு அஞ்சி கிறித்தவ சமயத்தைக் கைவிட்டார்கள். அவர்கள் மீண்டும் சபையில் சேர விரும்பியபோது, அவர்களுக்கு இன்னொரு முறை திருமுழுக்கு கொடுக்கப்பட வேண்டும் என்று டொனாட்டியக் கொள்கை கூறியது.

உரோமை மரபு சமயத்தவர்கள் வியாழன், ஞாயிறு ஆகிய நாள்களில் நோன்பு இருந்ததால் அந்நாள்களில் கிறித்தவர்கள் நோன்பிருத்தல் ஆகாது என்றொரு சீர்திருத்தத்தை மில்த்தியாதேஸ் கொணர்ந்ததாக "திருத்தந்தையர் நூல்" ("Liber Pontificalis") கூறுகிறது. அச்சீர்திருத்தம் பிற்காலத்தது என்று முதலில் கருதப்பட்டது. ஆனால் அண்மைய ஆய்வுப்படி, அப்பழக்கம் திருத்தந்தை மில்த்தியாதேஸ் காலத்துக்கு முற்பட்டதாக இருக்கலாம் என்று தெரிகிறது.

மில்த்தியாதேஸ் பிரான்சு நாட்டு ஆர்ல் (Arles) நகரில் 314இல் நடைபெறுவதாக இருந்த சங்கத்தில் கலந்துகொள்வதாக இருந்தது. ஆனால் அதற்கு முன்னர் 314 சனவரி 10ஆம் நாள் அவர் உயிர்துறந்தார். அவர் இரத்தம் சிந்தி இறக்காவிட்டாலும், திருச்சபைக்காகப் பல துன்பங்கள் அனுபவித்த காரணத்தால் "மறைச்சாட்சி" என்று அழைக்கப்பட்டார். மில்த்தியாதேசின் உடல் உரோமையில் கலிஸ்டஸ் கல்லறைத் தோட்டத்தில் அடக்கம் செய்யப்பட்டது.

அவரது திருவிழா டிசம்பர் 10ஆம் நாள் கொண்டாடப்பட்டு வந்தது. 1969ஆம் ஆண்டு வெளியான சீர்திருத்தப்பட்ட புனிதர் நாள்காட்டியில் அவர்தம் திருவிழா அவர் இறந்த நாளாகிய சனவரி 10ஆம் நாள் கடைப்பிடிக்கப்படும் என்று அறிவிக்கப்பட்டது.



</doc>
<doc id="149128" url="https://ta.wikipedia.org/wiki?curid=149128" title="அரும்பைத் தொள்ளாயிரம்">
அரும்பைத் தொள்ளாயிரம்

அரும்பை என்பது அரும்பாக்கம். 
அரும்பைத் தொள்ளாயிரம் என்னும் நூல் அரும்பாக்கத்தில் வாழ்ந்த பெருமகன் சிறப்புகளைக் கூறும் நூல். 900 பாடல்களைக் கொண்ட நூல். இந்த நூலைப்பற்றிய குறிப்பு மட்டுமே உள்ளது. நூல் கிடைக்கவில்லை. 
விக்கிரம சோழனின் படைத்தலைவனாக விளங்கியவன் அரும்பாக்கம் மணவிற்கூத்தன். 
இவன் படைத்தலைவனாக இருந்த காலத்தில் தில்லை, திருவதிகை வீரட்டானம் ஆகிய கோயில்களில் திருப்பணி செய்தவன். இச்சிறப்புப் பற்றி இந்நூல் இவன்மேல் பாடப்பெற்றிருக்கலாம் எனக் கருதப்படுகிறது. 
எண்ணால் பெயர் பெற்ற நூலுக்கு எடுத்துக்காட்டு தரும்போது முத்தொள்ளாயிரம், அரும்பைத் தொள்ளாயிரம் ஆகிய நூல்கள் குறிப்பிடப்படுகின்றன. 

இதனைப் பாடியவர் ஒட்டக்கூத்தர். சரசுவதி தம்பலம் கொடுக்கக் கவிதை உண்டாகிய கூத்த முதலியாரை, அரும்பைத் தொள்ளாயிரம் பாடும்போது, விக்கிரம சோழன் கேட்டு, ஒரு கவியை ஒட்டச்சொல் என்று சொன்னபோது, ஒட்டக்கூத்தர் பாடியது என்ற தலைப்போடு, தமிழ் நாவலர் சரிதை நூலில் ஒரு பாடல் வருகிறது. 
காலிங்கராயன், நரலோக வீரன் என்னும் சிறப்புப் பெயர்கள் மணவிற் கூத்தனுக்கு உண்டு என்பதை அவன் திருப்பணி செய்த கோயில்களில் உள்ள கல்வெட்டுகள் குறிப்பிடுகின்றன. விக்கிம சோழன் உலாவில் இவன் ‘கலிங்கர் கோன்’ எனக் குறிப்பிடப்பட்டுள்ளான். விழிஞம், கொல்லம், கொங்கம், இரட்டம், ஒட்டம், கலிங்கம் ஆகிய ஊர்களில் இவன் வெற்றி கண்டவன். இத்தகைய சிறப்புப் பெற்றவன்மீது இந்த அரும்பைத் தொள்ளாயிரம் பாடப்பட்டுள்ளது.



</doc>
<doc id="149129" url="https://ta.wikipedia.org/wiki?curid=149129" title="பிக்மி இனம்">
பிக்மி இனம்

பிக்மி இனம் (Pygmy) என்பது ஆப்பிரிக்காவைத் தோற்றுவாயாகக் கொண்ட பழங்குடிகளின் இனக் குழு ஆகும். பிக்மி இனக் குழு என்பது சராசரி உயரம் பொதுவாகக் குறைவாக இருக்கும் பல இனக்குழுக்களின் பொதுப்பெயராகவும் கூறப்படுகின்றது. இதனால் மானிடவியலாளர்கள் இவ்வினத்தவர்களில் வயதுவந்த ஆண் சராசரியாக 150 செமீ (59 அங்குலம்) இருப்பதாக வரையறுப்பர். குழுவில் ஓரளவு உயரம் கூடிய உறுப்பினர்கள் பிக்மொயிட் என அழைக்கப்படுவர் மத்திய ஆப்பிரிக்காவின் அக்க, எபே, (இ)ம்பியுடி ஆகிய இனக் குழுவினர் அதிகம் அறியப்பட்ட பிக்மிகளாவர். அவுத்திரேலியா, தாய்லாந்து, மலேசியா, இந்தோனேசியா, பிலிப்பின்ஸ், பப்புவா நியூகினி, பிறேசில் ஆகிய நாடுகளில் பிக்மி இனத்தவர் வாழுகின்றனர்.


</doc>
<doc id="149133" url="https://ta.wikipedia.org/wiki?curid=149133" title="ஹம்பி விரைவு வண்டி">
ஹம்பி விரைவு வண்டி

ஹம்பி விரைவு வண்டி (Hampi Express) பெங்களூரு சந்திப்பிற்கும், ஹூப்லி சந்திப்பிற்கும் இடையே ஓடும் இந்திய தென் மேற்கு இரயில்வேயின் விரைவு வண்டியாகும். 16591/16592 எண்கள் கொண்ட இவ்வண்டியின் முக்கிய பராம்பரிப்பு நிலையம் ஹூப்லியாகும். தென் மேற்கு இரயில்வே மண்டலம் மற்றும் தென் மத்திய இரயில்வே மண்டலம் என கர்நாடகம் மற்றும் ஆந்திரப்பிரதேசத்தில் தினந்தோறும் பயணம் செய்கிறது. விஜயநகர பேரரசின் வரலாற்று முக்கியத்துவம் வாய்ந்த ஹம்பி நகரின் பெயரே இவ்வண்டிக்கு வைக்கப்பட்டுள்ளது.

16591 எண் கொண்ட வண்டி ஹூப்லியிலிருந்து பெங்களூருவுக்கும், 16592 எண் கொண்ட வண்டி பெங்களூரிலிருந்து, ஹூப்லிக்கும் தினமும் ஒடுகிறது. ஹூப்லி, கடக், ஹொஸ்பேட், பெல்லாரி, குண்டக்கல், தர்மாவரம், பேணுகுண்டா, யெலஹங்கா ஆகியவை முக்கிய சந்திப்புகளாகும்

22 மே 2012 அன்று 16591 எண் கொண்ட ஹம்பி விரைவு வண்டி ஹூப்லியிருந்து வந்துகொண்டிருந்தபோது பேணுகுண்டா அருகே நின்றுகொண்டிருந்த ஒரு சரக்குவண்டியில் மோதி விபத்துக்குள்ளானது. இதில் படுகாயமடைந்தவர்களின் எண்ணிக்கை 74 மற்றும் உயிரிழந்தவர்களின் எண்ணிக்கை 25 ஆகும்.



</doc>
<doc id="149140" url="https://ta.wikipedia.org/wiki?curid=149140" title="பரப்பிசை">
பரப்பிசை

பரப்பிசை அல்லது பாப் இசை ("Pop music") 1950களில் ராக் அண்டு ரோல் வகை இசை வடிவத்திலிருந்து உருவான பரவலான மக்கள் விரும்பும் ஓர் இசை வடிவமாகும். பரவலாக வரவேற்பைப் பெற்றதாலேயே இது பரப்பிசை என வழங்கப்படுகிறது.

பல வகை இசைவடிவங்களின் சிறந்த கூறுகளை உள்ளடக்கிய இசை வடிவமாக ஊரக,நாட்டுப்புற, நடன இசைகளின் கூறுகளை உள்ளடக்கி உள்ளது. இருப்பினும் பாப் இசையின் கூறுகளாக சிறிய அல்லது மத்திம நீளமுள்ள பாடல்கள், மீள மீள குழுவினர் பாட்டுக்கள், மெல்லிசை அடிப்படை, கவனத்தை ஈர்க்கும் சொற்கள் என்பனவாகும்.



</doc>
<doc id="149145" url="https://ta.wikipedia.org/wiki?curid=149145" title="சுகாதாரம் மற்றும் குடும்ப நலத்துறை அமைச்சகம் (இந்தியா)">
சுகாதாரம் மற்றும் குடும்ப நலத்துறை அமைச்சகம் (இந்தியா)

சுகாதாரம் மற்றும் குடும்ப நலத்துறை அமைச்சகம் (Ministry of Health and Family Welfare) என்பது இந்தியாவின் சுகாதாரத் திட்டங்களை செயல்படுத்தும் இந்திய அரசின் அமைச்சகங்களுள் ஒன்றாகும். மேலும் இந்தியாவின் குடும்பக்கட்டுப்பாடு தொடர்பான திட்டங்களும், குடும்பநலத் திட்டங்களும் இவ்வமைச்சகத்தால் செயல்படுத்தப்படுகிறது. இவ்வமைச்சகத்தில் நான்கு துறைகள் உள்ளன. அவை, சுகாதாரம் மற்றும் குடும்ப நலத்துறை, ஆயுஷ் துறை, சுகாதார ஆய்வுத்துறை மற்றும் எய்ட்ஸ் கட்டுப்பாட்டுத் துறை ஆகும்.

மருத்துவம் மற்றும் சுகாதார விசயங்களில் ஆலோசனையும், சுகாதாரப் பணி செயல்பாடுகளும் புரியும் சுகாதாரப்பணி தலைமை இயக்குநரகம்(Dte.GHS) இத்துறையில் இயங்குகிறது. இந்திய மருந்தாய்வுக் குழுவின் மூலம் இந்திய மருந்துகளின் தரத்தை நிர்ணயம் செய்து சுகாதாரத்தைப் பாதுகாக்கிறது.
நலம் பேணல் விழிப்புணர்வுப் பிரச்சாரம், எதிர்ப்புசக்தி விழிப்புணர்வுப் பிரச்சாரம், தடுப்பு மருந்து மற்றும் பொதுநலம் விழிப்புணர்வுப் பிரச்சாரம் ஆகிவற்றில் கவனம் செலுத்துகிறது. எய்ட்சு, புற்றுநோய், யானைக்கால் நோய், ஐயோடின் குறைபாடு, தொழு நோய், மனநலம், குருட்டுத் தன்மை, கேள்விக் குறைபாடு, நீரிழிவு நோய், இதயக் குழலிய நோய் மற்றும் காச நோய் போன்றவைகளுக்கு 13 தேசிய சுகாதாரத்திட்டங்களைச் செயல்படுத்துகிறது.



குடும்பம் வாழ்க்கைத் தரம், மகப்பேறு மருத்துவம், கர்ப்பிணிகள் ஆரோக்கியம், குழந்தை மருத்துவம் ஆகியவற்றில் முக்கியமாக கவனம் செலுத்துகிறது. அரச சார்பற்ற அமைப்புகள், சர்வதேச உதவிக்குழுக்கள், கிராம சுகாதாரப் பணியாளர்கள் போன்றவர்களுடன் இணைந்து தகவல்களைப் பரப்பி விழிப்புணர்வை ஏற்படுத்தி பணியாற்றுகிறது.


1995ல் இந்திய மருத்துவம் மற்றும் ஓமியோபதி மருத்துவத்துறை தொடங்கப்பட்டது. பின்னர் 2003 நவம்பரில் "ஆயுர்வேதம், யோகம் மற்றும் இயற்கை மருத்துவம், யுனானி, சித்தம் மற்றும் ஓமியோபதி மருத்துவத்துறை" (சுருக்கமாக ஆயுஷ் துறை) என்று பெயர்மாற்றப்பட்டது. இந்திய பாரம்பரிய மருத்துவத் துறையில் கல்வி, தரநிர்ணயம், கட்டுப்பாடுகள், மருத்துவப் பொருள் மேம்பாடு, ஆய்வுகள் மற்றும் விழிப்புணர்வு ஆகியவற்றை இத்துறை கையாளுகிறது.
ஆயுஷ் துறை கட்டுப்பாட்டின் கீழ் பின்வரும் துறைகள் உள்ளன:

ஆய்வு குழுக்கள்:


தேசிய நிறுவனங்கள் (இந்திய மருத்துவத்தில் கல்வி):

வல்லுநர் குழுக்கள்


இந்திய அரசு (வணிக ஒதுக்கீடு) விதி 1961ன் படி 2007 செப்டம்பரில் இந்திய அறிவியல் மற்றும் தொழில் நுட்ப அமைச்சகத்தின் துணையுடன் இத்துறை தொடங்கப்பட்டது. நவீன மருத்துவத் தொழில் நுட்பத்தை மக்களுக்கு அளிக்கும் விதத்தில் நோய்நாடல், சிகிச்சைமுறை, நோய் தடுப்புமுறை, கருவிகள் மற்றும் அணுகுமுறைகள் ஆகியவற்றில் புதுமையை ஊக்குவிக்கிறது. இதர அறிவியல் துறையுடன் இணைந்து பொது சுகாதாரப் பணிகளில் ஆய்வும் அணுகுமுறையும் வழங்குகிறது.

தேசிய எய்ட்ஸ் கட்டுப்பாட்டு அமைப்பு(NACO) இத்துறையின் கீழ் செயல்படுகிறது. இவ்வமைப்பின் மூலம் எய்ட்ஸ் நோயால் பாதிக்கப்பட்டவருக்கு உரியமுறையில் தரமான சிகிச்சை அளைக்கிறது. மேலும் ஹெச்.ஐ.வி. இல்லா சூழலை உருவாக்க ஆதரவும் முனைப்பும் தந்து எய்ட்ஸ் தடுப்பு நடவடிக்கையில் ஈடுபடுகிறது.



</doc>
<doc id="149148" url="https://ta.wikipedia.org/wiki?curid=149148" title="இலங்கை ஆயுதப் படைகள்">
இலங்கை ஆயுதப் படைகள்

இலங்கை ஆயுதப் படைகள் என்பது இலங்கை சனநாயகச் சமத்துவக் குடியரசின் ஒட்டுமொத்த ஒருங்கிணைந்த படையைக் குறிக்கும். இதில் இலங்கைப் படைத்துறை, இலங்கை கடற்படை, இலங்கை வான்படை ஆகியவை அடங்கும். இவை இலங்கையின் பாதுகாப்பு மற்றும் நகர அபிவிருத்தி அமைச்சால் நிருவகிக்கப்படுகின்றன. இம்மூன்று படைப்பிரிவுகளும் 400,000 செயலிலுள்ள படை வீரர்களைக் கொண்டுள்ளன.



</doc>
<doc id="149149" url="https://ta.wikipedia.org/wiki?curid=149149" title="முற்றொருமைச் சார்பு">
முற்றொருமைச் சார்பு

கணிதத்தில் முற்றொருமைச் சார்பு ("identity function") என்பது அளிக்கப்படும் ஒவ்வொரு மாறியையும் அதே மாறியாகத் திருப்பித் தரும் ஒரு சார்பாகும். இச்சார்பு முற்றொருமைக் கோப்பு (identity map) அல்லது முற்றொருமை உருமாற்றம் ("identity transformation") எனவும் அழைக்கப்படும். சமன்பாட்டு வடிவில் ஒரு முற்றொருமைச் சார்பைக் கீழ்க்கண்டவாறு எழுதலாம்:

சில பாடப்புத்தகங்களில் முற்றொருமைச் சார்பானது சமனிச் சார்பு எனவும் குறிப்பிடப்படுகிறது.

முற்றொருமைச் சார்பு முறையாகப் பின்வருமாறு வரையறுக்கப்படுகிறது:

"M" ஒரு தரப்பட்ட கணம் எனில், "M" கணத்தை ஆட்களமாகவும் இணையாட்களமாகவும் கொண்ட ஒரு சார்பு "f" ,

அதாவது முற்றொருமைச் சார்பானது, "M" கணத்திலுள்ள ஒவ்வொரு உறுப்பு "x" -ஐயும் "M" -லுள்ள அதே "x" -உடன் இணைக்கிறது. 

பெரும்பாலும் "M" மீதான முற்றொருமைச் சார்பு "f" , id எனக் குறிக்கப்படுகிறது.


மெய்யெண்கணத்திலிருந்து மெய்யெண்கணத்திற்கு வரையறுக்கப்படும் இச்சார்பு அளிக்கப்பட்ட மாறியை அம்மாறியை எண் 1-ஆல் பெருக்கக் கிடைக்கும் பெருக்குத்தொகையாகத் திருப்பித் தருகிறது. எண்களில் பெருக்கல் செயலியின் பண்பின்படி, ஒவ்வொரு மெய்யெண்ணும் ஒன்றால் பெருக்கப்படும்போது கிடைக்கும் பெருக்குத்தொகை அதே மெய்யெண்ணாகவே இருக்கும். எனவே இச்சார்பு ஒரு முற்றொருமைச் சார்பாகும்.


நேர்ம மெய்யெண்களின் கணத்திலிருந்து மெய்யெண்கணத்திற்கு வரையறுக்கப்படும் இச்சார்பு அளிக்கப்படும் மாறியை அம்மாறியின் தனி மதிப்பாகத் திருப்பித் தருகிறது. 

ஒரு மெய்யெண்ணின் தனிமதிப்பின் வரையறைப்பப்படி:

நேர்ம மெய்யெண்களின் தனிமதிப்பு அதே நேர்ம எண்ணாகவே இருக்கும் என்பதால் இச்சார்பு ஒரு முற்றொருமைச் சார்பாகும். ஆனால் சார்பின் ஆட்களத்தை மெய்யெண்கணமாகக் கொண்டால் இச்சார்பு ஒரு முற்றொருமைச் சார்பாக அமையாது என்பதைக் கவனித்தல் அவசியம்.


முற்றொருமை வரிசை மாற்றமானது, கணம் formula_9 அல்லது formula_10 உள்ள உறுப்புகள் ஒவ்வொன்றையும் அதே உறுப்பாக இயல்பான வரிசைப்படி மாற்றும்.

"M" லிருந்து "M" -க்கு வரையறுக்கப்பட்ட அனைத்து சார்புகளின் அலகுள்ள அரைக்குலத்தின் முற்றொருமை உறுப்பு formula_16 ஆகும்.



</doc>
<doc id="149152" url="https://ta.wikipedia.org/wiki?curid=149152" title="டஸ்டின் மாஸ்கோவிட்ஸ்">
டஸ்டின் மாஸ்கோவிட்ஸ்

டஸ்டின் மாஸ்கோவிட்ஸ் என்பவர் மார்க் சக்கர்பெர்க் போன்றே பேஸ்புக் நிறுவுனர்களில் முக்கிய ஒருவராவார். இவர் 1984ம் ஆண்டு மே மாதம் 22ம் திகதி அமெரிக்காவில் பிறந்தார். இவர் தற்பொழுது பேஸ்புக் நிறுவனத்தின் பிரதம நிறைவேற்று அதிகாரியாக இருப்பதோடு உலகின் வயது குறைந்த கோடீஸ்வரராகவும் விளங்குகின்றார்.



</doc>
<doc id="149162" url="https://ta.wikipedia.org/wiki?curid=149162" title="ஜேக் டோர்சி">
ஜேக் டோர்சி

ஜேக் டோர்சே (பிறப்பு: நவம்பர் 19, 1976) ஒரு அமெரிக்க மென்பொருள் வடிவமைப்பாளர் மற்றும் தொழிலதிபரும் ஆவார். இவர் பரவலாக ட்விட்டர் என்ற சமூக வலைத் தளத்தின் உருவாக்குனராகவும், ஸ்குயர் நிறுவனத்தின் நிறுவனர் மற்றும் தலைமை செயல் அதிகாரியாகவும் பரவலாக அறியப்படுகிறார். 2008 இல், எம்ஐடி டெக்னாலஜி ரிவ்யூ TR35 ஆல், 35 வயதுக்கு கீழ் உள்ள உலகின் சிறந்த 35 கண்டுபிடிப்பாளர்கள் ஒருவராக இவர் அறிவிக்கப்பட்டார். 

 


</doc>
<doc id="149167" url="https://ta.wikipedia.org/wiki?curid=149167" title="எவான் வில்லியம்ஸ்">
எவான் வில்லியம்ஸ்

இவான் வில்லியம்ஸ் பிரபல தொழிலதிபராக அறியப்படும் அதேவேளை ட்விட்டர் நிறுவனத்தின் முன்னாள் பிரதம நிறைவேற்று அதிகாரியுமாவார். இவர் 1972ம் ஆண்டு மார்ச் மாதம் 31ம் திகதி அமெரிக்காவில் பிறந்தார். இவான் வில்லியம்ஸ் தற்பொழுது திருமணமாகி ஒரு பிள்ளையின் தந்தையுமாவார்.


</doc>
<doc id="149169" url="https://ta.wikipedia.org/wiki?curid=149169" title="நீலகண்ட நகரம்">
நீலகண்ட நகரம்

நீலகண்ட நகரம் என்பது சங்ககாலச் சேரர் துறைமுகமாகும்.

இந்நகர் பெரிப்ளசு காலத்தில் நெல்சின்டா எனவும் ப்ளைனி காலத்தில் நியாசின்டி எனவும் டாலமி காலத்தில் இது மேல்கிந்தா எனவும் குறிக்கப்பட்டுளது. இது பாண்டியர் ஆளுகைக்குள் இருந்ததாகவும் இங்கிருந்தே மிளகு செங்கடல் துறைமுகங்களுக்கு ஏற்றுமதை செய்யப்பட்டதாகவும் தெரிகிறது.

இந்நகரம் தற்போது இருக்கும் இடம் குறித்து அறிஞர்களிடையே மாறுபட்ட கருத்துக்கள் நிலவுகின்றன. அதில் கால்டுவெல் இந்நகரம் காநெற்றி எனவும் யூலே இதை கொல்லம் எனவும் கூறுகின்றனர்.


</doc>
<doc id="149172" url="https://ta.wikipedia.org/wiki?curid=149172" title="பறக்கும் வல்லுனர்">
பறக்கும் வல்லுனர்

பறக்கும் வல்லுனர் அல்லது போர் விமான வல்லுனர் என்பது வான் போரில் சில எதிரி விமானங்களைச் சுட்டு வீழ்த்திய இராணுவ விமான ஓட்டியைக் குறிக்கும். "வல்லுனர்" என்ற உத்தியோகபூர்வ தகைமை கிடைக்க சரியான சில ஆகாய வெற்றிகள் தேவையாகும். போர் விமான ஓட்டிகளிடையே சில வல்லுனர்கள் ஆகாய-ஆகாய வெற்றிகளுக்குப் பாத்திரமானவர்கள். 



</doc>
<doc id="149173" url="https://ta.wikipedia.org/wiki?curid=149173" title="இரண்டாம் உலகப் போருக்கு பிந்திய ஆகாய-ஆகாய சண்டை இழப்புக்கள்">
இரண்டாம் உலகப் போருக்கு பிந்திய ஆகாய-ஆகாய சண்டை இழப்புக்கள்

வான்-வான் சண்டை என்பது போரில் பறக்கும் இயந்திரங்களின் ஈடுபாடாகும். கொரிய யுத்தம் இரண்டாம் உலகப் போருக்குப் பிறகு கொரியப் போரில் பெரிய அளவு ஆகாய-ஆகாயப் போர் நடந்துள்ளது.

! முரண்பாடு
! விமானப்படை
! வான்-வான் போர் விமான இழப்புக்கள் 
!width=5% class=unsortable| குறிப்புக்கள்


</doc>
<doc id="149174" url="https://ta.wikipedia.org/wiki?curid=149174" title="பிஸ் ஸ்டோன்">
பிஸ் ஸ்டோன்

பிஸ் ஸ்டோன் 1974ம் ஆண்டு மார்ச் மாதம் 10ம் திகதி பிறந்தார். இவர் ஜெக் டேர்சே மற்றும் இவான் வில்லியம்ஸ் (வலைப்பதிவர்) போன்று டுவிட்டர் நிறுவுனர்களில் முக்கிய ஒருவராகவும் நிறுவனத்தின் தற்போதைய இயக்குனராகவும் அறியப்படுகின்றார்.



</doc>
<doc id="149193" url="https://ta.wikipedia.org/wiki?curid=149193" title="நக்கீரன் (இதழ்)">
நக்கீரன் (இதழ்)

நக்கீரன் சென்னையில் இருந்து வெளியாகும் தமிழ் இதழாகும். இதனுடைய முதல் பதிப்பு 1988-ம் ஆண்டு ஏப்ரல் 20-ம் நாள் வெளியானது. இவ்விதழ், நக்கீரன் கோபால் என்றழைக்கப்படும், ஆர். கோபால் அவர்களால் தொடங்கப்பட்டது.

இவ்விதழின் பெயர் கே. சுப்பு என்பவரிடம் இருந்து கோபாலால் வாங்கப்பட்டது. 1989-ம் ஆண்டு தேர்தல் கணிப்பினால் புகழ்பெறத்துவங்கியது. அதன்பிறகு சந்தனமரக் கடத்தல் வீரப்பன் உடன் நடந்த உரையாடல்கள், நேர்காணல்கள் காரணமாக இவ்விதழ் பிரபலமானது.


</doc>
<doc id="149199" url="https://ta.wikipedia.org/wiki?curid=149199" title="மழைக்காலமும் குயிலோசையும் (நூல்)">
மழைக்காலமும் குயிலோசையும் (நூல்)

மழைக்காலமும் குயிலோசையும் என்பது சு. தியடோர் பாஸ்கரனால் தொகுத்து வெளியிடப்பட்ட ஒரு காட்டுயிர்க் கட்டுரை நூல். இவர் மா. கிருட்டிணனின் காட்டுயிர் பற்றிய கட்டுரைகளைத் தொகுத்து நூலாக வெளியிட்டுள்ளார். இந்நூலி்ல் மா. கிருட்டிணனின் தமிழகத்தில் காணப்படும் பறவைகள், விலங்குகளைப் பற்றிய கட்டுரைகளும் கோட்டோவியங்களும் புகைப்படங்களும் இடம்பெற்றுள்ளன. இந்நூலி்ல் அன்றைய தமிழகத்தில் வழங்கப்பட்ட தமிழ்ப் பெயர்களும் இடம் பெற்றிருக்கின்றன. 


</doc>
<doc id="149201" url="https://ta.wikipedia.org/wiki?curid=149201" title="இந்திய உயிரித் தொழில்நுட்பம் ஒழுங்குமுறை ஆணையம்">
இந்திய உயிரித் தொழில்நுட்பம் ஒழுங்குமுறை ஆணையம்

இந்திய உயிரித் தொழில்நுட்பம் ஒழுங்குமுறை ஆணையம் ("Biotechnology Regulatory Authority of India", BRAI) ஒன்றை நிறுவிட இந்திய அரசு ஒரு வரைவு மசோதாவை மக்களவையில் அறிமுகப்படுத்தியுள்ளது. . இதன் படி இந்த ஆணையம் ஒரு தன்னாட்சி பெற்ற மற்றும் சட்டப்படியான அமைப்பாக இருக்கும். இந்த ஆணையம் உயிரித் தொழில்நுட்பத்தின் தொடர்பான உயிரிகளின் மற்றும் மரபணு மாற்றப்பட்ட பொருட்களின் ஆய்வு, போக்குவரத்து, இறக்குமதி, தயாரிப்பு மற்றும் பயன்பாடு குறித்தும் தொடர்புடைய விடயங்கள் குறித்தும் கட்டுப்படுத்தும். 

இந்த சட்ட வரைவு மரபு மாற்றப் பயிர்களின் வளர்ச்சியைக் கட்டுப்படுத்துவதற்கு மாற்றாக ஊக்குவிக்கும் வண்ணம் உள்ளதாக எதிர்ப்புக்கள் எழுந்துள்ளன.

இந்த ஆணையத்திற்கு ஒரு தலைவர், இரண்டு முழு நேர உறுப்பினர் மற்றும் இரண்டு பகுதி நேர உறுப்பினர்கள் நியமிக்கபடுவார்கள். விவசாயத்தில், சுகாதார பாதுகாப்பு, சுற்றுச்சூழல், அறிவியல், உயிரி தொழில்நுட்பம் பயன்பாடுகளில் நிபுணத்துவம் கொண்டவர்களாக இவர்கள் இருப்பார்கள்.



</doc>
<doc id="149209" url="https://ta.wikipedia.org/wiki?curid=149209" title="உயிரணு வேற்றுமைப்பாடு">
உயிரணு வேற்றுமைப்பாடு

உயிரணு வேற்றுமைப்பாடு அல்லது கல வேற்றுமைப்பாடு (Cell differentiation) என்பது எளிய உயிரணுக்களில் இருந்து, தனித்துவமான உயிரணுக்கள் உருவாதல் ஆகும். பல்கல உயிரினங்களில், கருவணுவில் இருந்து உயிரணுப்பிரிவு மூலம் உருவாகும் பல கலங்களும் பின்னர் அவற்றின் அமைப்பு, தொழிலுக்கேற்ப பல தடவைகள் சிறப்பாக்கத்தின் மூலம் தனித்துவமான உயிரணுக்களை உருவாக்கிக் கொள்ளும். 

பலகல உயிரினங்களின் வேறுபட்ட இழையங்களில் காணப்படும் உயிரணுக்களுக்கிடையிலான அமைப்பு வேறுபாடும், அவற்றின் தொழில் வேறுபாடும் இத்தகைய உயிரணு வேற்றுமைப்பாட்டினாலேயே ஏற்படும். உயிரினங்களின் முதிர்நிலையிலும் கூட இந்த உயிரணு வேற்றுமைப்பாடு நிகழும். குருத்தணுக்களில் நிகழும் உயிரணு வேற்றுமைப்பாட்டினால், வெவ்வேறு இழையங்களில் உள்ள இறந்த உயிரணுக்களை ஈடு செய்யவும், பாதிக்கப்பட்ட உயிரணுக்களைச் சீர்செய்யவும் முடிகின்றது.

இந்த உயிரணு வேற்றுமைப்பாடானது மிகவும் உயர் நிலையில் கட்டுப்படுத்தப்படும் மரபணு வெளிப்பாடு மாற்றங்களினால் ஏற்படும். மரபணுக்களின் வெளிப்பாடு, குறிப்பிட்ட உயிரணு உடலில் அமைந்திருக்கும் இடத்திற்கேற்ப, தேவைக்கேற்ப வேறுபடும். ஒரு சில விதிவிலக்கான நிலமைகள் தவிர்த்து, உயிரணு வேற்றுமைப்பாடானது, மரபணு வரிசையில் எந்த மாற்றத்தையும் ஏற்படுத்துவதில்லை. எனவே ஒரே மாதிரியான மரபணுத்தொகையைக் கொண்டிருக்கும் உயிரணுக்கள் வெவ்வேறு உடலியல் தொழிற்பாடுகளைக் கொண்டிருக்கின்றது. உயிரணு வேற்றுமைப்பாட்டினால் உயிரணுக்களின் அளவு, அமைப்பு, மென்சவ்வு அழுத்தம், வளர்சிதைமாற்ற செயற்பாடுகளில் பெரிய வேறுபாடுகள் காணப்படும்.

முளையத்தில் இருக்கும் குருத்தணுக்கள் எவ்வகையான உயிரணுக்களாகவும் வேற்றுமைப்படக் கூடிய இயல்பைக் கொண்டிருக்கும்.


</doc>
<doc id="149210" url="https://ta.wikipedia.org/wiki?curid=149210" title="பிரித்தானிய நூலகத் தமிழ்ச் சேகரிப்புகள்">
பிரித்தானிய நூலகத் தமிழ்ச் சேகரிப்புகள்

பிரித்தானிய நூலக தமிழ் சேகரிப்புகள் (British Library’s Tamil collections) என்பது சுவடிகள், நூல்கள், இதழ்கள், பத்திரிகைகள், பல்லூடகங்கள் என பல் வகையான சேகரிப்புக்களைக் கொண்ட ஒரு பெரும் சேகரிப்பு ஆகும். குறிப்பாக 19, 20 ஆம் நூற்றாண்டுகளைக் சேர்ந்த வெளியீடுகள் இங்கு உள்ளன.

பிரித்தானியா நூலகம் ஏறக் குறைய 204 சுவடிகளைக் கொண்டுள்ளது. பிற பிரித்தானியா நிறுவனங்களில் இருந்து கிடைக்கப்பெற்ற சுவடிகளும் தற்போது இந்த நூலகத்தில் உள்ளன. பல கையெழுத்துப் பிரதிகளையும் பிரித்தானியா நூலகம் கொண்டுள்ளது.

சுமார் 50,000 வரையாக தமிழ் நூல்கள் இதழ்களை பிரித்தானியா நூலகம் கொண்டுள்ளது. இதில் மிக அரிதாகக் கிடைக்கக் கூடிய 19 ஆம் நூற்றாண்டு, 20 ஆம் நூற்றாண்டு நூல்களும் அடங்கும். 1714 பழமையா நூல்களில் இருந்து 20 ஆம் நூற்றாண்டின் நடுப் பகுதி வரையிலான நூல்கள் இங்குண்டு. குறிப்பாக Tranquebar Mission Press நூல்கள் பல இங்குண்டு.

பல்வேறு வகையான பழம் தமிழ் நூற்பட்டியல்களை பிரித்தானிய நூலகக தமிழ் சேகரிப்புகள் கொண்டுள்ளன. இவற்றுள் பின்வருவன அடங்கும்:



</doc>
<doc id="149225" url="https://ta.wikipedia.org/wiki?curid=149225" title="இங்கிலீஷ் இலக்கண நூலாதாரம்">
இங்கிலீஷ் இலக்கண நூலாதாரம்

இங்கிலீஷ் இலக்கண நூலாதாரம் என்பது 1835 ஆம் ஆண்டு பெர்னார்டு சுமித் (Bernhardt Schmidt) என்ற யேர்மனிய சமயப்பரப்பாளரால் ஆங்கில இலக்கணம் பற்றி எழுதப்பட்ட ஒரு தமிழ் நூல் ஆகும். 208 பக்கங்களுடன் சென்னையில் வெளியிடப்பட்டது. இந்த நூல், தமிழர்கள் ஆங்கிலம் கற்க உதவும் வண்ணம் இந்த நூல் எழுதப்பட்டுள்ளது.


</doc>
<doc id="149232" url="https://ta.wikipedia.org/wiki?curid=149232" title="அளவு நூல் முதலாம் புத்தகம்">
அளவு நூல் முதலாம் புத்தகம்

அளவு நூல் முதலாம் புத்தகம் என்பது 1857 ஆம் ஆண்டு சென்னையில் தோமசு லுண்ட் (Thomas Lund) என்ற செர்மனிய கிறித்தவ சமயப் பரப்புரையாளரால் வெளியிடப்பட்ட ஒரு வடிவவியல் தமிழ் நூல் ஆகும். இது 165 பக்கங்களைக் கொண்டது. இது மாணவருக்கான ஒரு பாட நூல் ஆகும். தமிழில் முதலில் வெளிவந்த வடிவவியல் அச்சு நூல்களில் இதுவும் ஒன்றாகும்.


</doc>
<doc id="149236" url="https://ta.wikipedia.org/wiki?curid=149236" title="ஐக்கிய அமெரிக்க ஆயுதப் படைகள்">
ஐக்கிய அமெரிக்க ஆயுதப் படைகள்

ஐக்கிய அமெரிக்க ஆயுதப் படைகள் ஆனது ஐக்கிய அமெரிக்காவின் இராணுவப் படைகளாகும். இதில் இதில் ஐக்கிய அமெரிக்க இராணுவம், ஐக்கிய அமெரிக்க கடற்படை, ஐக்கிய அமெரிக்க வான்படை, ஐக்கிய அமெரிக்க கடலோரக் காவல்படை மற்றும் ஐக்கிய அமெரிக்க மெரைன் கார்ப்ஸ் ஆகிய படைகள் அடங்கும். ஐக்கிய அமெரிக்கா இராணுவத்தை குடிமக்கள் கட்டுப்படுத்துதலில் ஒரு பாரம்பரியத்தையே கொண்டுள்ளது. ஐக்கிய அமெரிக்காவின் அதிபரே இராணுவத்தின் ஒட்டுமொத்த தலைவர் ஆவார், இவரே இராணுவத்தின் கொள்கைகளை வகுக்கும் ஐக்கிய அமெரிக்காவின் பாதுகாப்புத் துறையுடன் சேர்ந்து இராணுவக் கொள்கைகளை வகுப்பதில் உதவுகிறார். பாதுகாப்புத் துறைக்கு ஐக்கிய அமெரிக்க பாதுகாப்புத் துறைச் செயலர் தலைமை தாங்குகிறார், இவர் ஒரு குடிமகன் மற்றும் ஐக்கிய அமெரிக்க அமைச்சரவையின் உறுப்பினர் ஆவார். பாதுகாப்புத் துறை செயலர் இராணுவத்தின் கட்டளைத் தொடரில் இரண்டாவதாக உள்ளார், அதாவது அதிபருக்கு அடுத்ததாக உள்ள இவர் அதிபருக்கு பாதுகாப்புத் துறை தொடர்பான அனைத்து விசயங்களுக்கும் உதவியாக உள்ளார். இராணுவச் செயலபாடுகளை தூதரக செயல்பாடுகளுடன் ஒருங்கிணைக்கும் பொருட்டு அதிபர், தேசிய பாதுகாப்பு ஆலோசகர் தலைமையிலான ஐக்கிய அமெரிக்க தேசிய பாதுகாப்புக் குழுவை வைத்துள்ளார்.


</doc>
<doc id="149237" url="https://ta.wikipedia.org/wiki?curid=149237" title="திரியாங்கம்">
திரியாங்கம்



</doc>
<doc id="149238" url="https://ta.wikipedia.org/wiki?curid=149238" title="திரியாங்கம் (1848 நூல்)">
திரியாங்கம் (1848 நூல்)

திரியாங்கம் (1848 நூல்) என்பது சோமசேகரம்பிள்ளையால் எழுதப்பட்ட ஒரு நாள்கோட் குறிப்பு (பஞ்சாங்கம்) நூல் ஆகும். பஞ்சாங்க தகவல்களுடன் வானியல் தரவுகளும் இதில் உள்ளன. இது யாழ்ப்பாணத்தில் வெளியிடப்பட்டுள்ளது. 


</doc>
<doc id="149243" url="https://ta.wikipedia.org/wiki?curid=149243" title="ஏவூர்தி வரலாறு">
ஏவூர்தி வரலாறு

ஏவூர்தியின் வரலாறு (History of rockets)என்பது 13 ஆம் நூற்றாண்டில் சீனாவிலிருந்து தொடங்குகிறது.பின்னர் ஏவூர்தித் தொழில்நுட்பம் வளர்ச்சியடைந்து, மங்கோலியா, இந்தியா, இங்கிலாந்து, அமெரிக்கா மற்றும் ரஷ்யா ஆகிய இடங்களில் பரவியது. இன்றைய தகவல்தொழில்நுட்ப வளர்ச்சியின் உச்சமாக விளங்கும் செயற்கைகோளை சுமந்து சென்று விண்வெளியில் நிலைநிறுத்துவதில் ஏவூர்திகளின் பங்கு அளப்பரியது. அந்த வகையில் விண்வெளி ஆய்வில் மனித சமுதாயம் புதிய நிலையை அடைய ஏவூர்தி தொழில்நுட்பக் கண்டுபிடிப்புதான் அடிப்படை காரணமாக உள்ளது. ஏவூர்தித் தொழில்நுட்பத்தில் கிட்டத்தட்ட ஆயிரத்து ஐநூறு ஆண்டுகளுக்கும் மேற்பட்ட தொடர்ச்சியான ஆய்வுகளின் முடிவில் கி.பி.1942 (1942 AD) ஆம் ஆண்டு தான் ஏவூர்தி தனது மேம்பட்ட முதல் வடிவத்தை எட்டியது. விண்வெளி பயணம் பற்றிய சிந்தனையும் ராக்கெட் உருவாக்கம் பற்றிய ஆய்வும் கி.மு நான்காம் நூற்றாண்டிலிருந்தே (400 BC) துவங்கியதாகக் கூறப்படுகிறது.

ஒவ்வொருவினைக்கும் அதற்குs சமமான எதிர் வினை உண்டு என்ற நியூட்டனின் இயக்கவியல் விதியை (Newton’s Law of Motion) அடிப்படையாக கொண்டுதான் ஏவூர்திகள் இயங்குகின்றன. ஏவூர்தியில் நுண்துளை (Nozzle) வாயிலாக அதிக அழுத்தத்தில் பீச்சியடிக்கப்படும் எரிபொருள் எரிந்து உருவாகும் அதற்கு இணையான எதிர்விசை ,மேல்நோக்கி செயல்பட்டு ஏவூர்தியை மேல்நோக்கி உந்தித்தள்ளுகிறது. ஏவூர்தியில் திட அல்லது திரவ அல்லது வாயு எரிபொருளும், ஆக்சிஜனும் இருக்கும். வாயு எரிபொருள் ஒன்றை மிக அழுத்தத்திலும் மிகக்குறைவான வெப்பத்திலும் (அதாவது கடுங்குளிரிலும்) திரவமாக்கிச் சேர்த்து வைக்கலாம். நீர்மமாக்கப்பட்ட வாயு எரிபொருள்தான் மிக மிக அதிகச் செயல்திறன் கொண்டது. இதுவே பெரும்பாலான நவீன ஏவூர்தித் தொழில்நுட்பத்தில் செயல்படுகிறது.

வரலாறு அறிந்த முதல் ஏவூர்தி பற்றிய ஆய்வு வரலாறு கி.மு நான்காம் நூற்றாண்டிலிருந்து (400 BC) துவங்குகிறது. கிரேக்கத்தை சேர்ந்த பல்துறை வல்லுனரான ஆர்கிடஸ் (Archytas)என்பவர் கி.மு.375 ஆம் ஆண்டு உந்துவிசையால் இயங்கும் மரத்தால் ஆன “தி பிஜியன் (The Pigeon) என்று அழைக்கப்பட்ட பறவை ஒன்றை வடிவமைத்தார். This machine, which its inventor called "The pigeon ", may have been suspended on a wire or pivot for its flight. நீராவியின் உந்து விசையைகொண்டு இயங்கிய அவரது மரத்தால் ஆன பறவை கிட்டத்தட்ட 200 மீட்டர் தூரம் வரை பறந்து அன்றைய மக்களை வியப்பில் உறையச் செய்ததாக வரலாறு தெரிவிக்கிறது.

ஆர்கிடஸின் கண்டுபிடிப்பை அடிப்படையாகக்கொண்டு எகிப்த்தை சேர்ந்த பொறியாளரான ஹெரோன்(Heron (e) Hero of Alexandria) என்பவர் ஏயோலிபைல் (Aeolipile) என்ற சாதனத்தை கி.பி.முதலாம் நூறாண்டில் (100 AD) வடிமைத்தார். உலகின் முதல் நீராவிப் பொறி என்று ஆதாரப்பூர்வமாக எல்லோராலும் ஏற்றுக்கொள்ளப்பட்ட ஏயோலிபைல் கிட்டத்தட்ட மூடப்பட்ட பாத்திரம் போன்ற அமைப்பைக் கொண்டதாக இருந்தது. பாத்திரத்தின் மேற்புறம் செங்குத்தாக இணைக்கப்பட்டிருந்த இரண்டு குழாய்களை அச்சாக கொண்டு சுழலும் வகையில் கோளம் ஒன்று இணைக்கப்பட்டிருந்தது. கோளத்தின் எதிர் எதிர் துருவங்களில் குறுகிய துளைகளையுடைய இரண்டு ‘எல் (L)’ வடிவ முனையங்கள் (நாசில்கள்-Nozzle) இணைக்கப்பட்டிருந்தன.

பாத்திரத்திற்குள் நீரை ஊற்றி கொதிக்க வைக்கும் போது நீர் ஆவியாகி வெளியேற வாய்ப்பின்றி அழுத்தப்பட்டு குழாய்களின் வழியாக கோளத்தை அடைந்து பின் மிகக்குறுகிய துளைகள் வழியாக அதிக வேகத்துடன் வெளியேறியது. வெளியேறிய வேகத்திற்கு இணையான எதிர் விசை கோளத்தின்மீது செயல்பட்டு கோளத்தை சுழற்றச் செய்தது. எதிர் எதிர் துருவங்களில் முனைகள் இணைக்கப்பட்டிருந்ததன் காரணமாக கோளம் மிக வேகமாக சுழல ஆரம்பித்தது. விளையாட்டுப் பொருள் போல இருந்த இந்த ஏயோலிபைல் தான் பிற்காலத்தில் நீராவிப் பொறிகள், ஏவூர்திகள் வடிவமைத்திட முன்னோடிச் சிந்தனையாகவும், மூலகாரணமாகவும் இருந்தது.

இதே காலகட்டத்தில் சீனாவில் மதவிழாக்களின் போது பட்டாசு வெடித்து விழாக்களைக் கொண்டாடும் வழக்கம் நடைமுறையில் இருந்ததாக வரலாறு தெரிவிக்கிறது. இந்த பட்டாசுகளை சீனர்கள் சால்ட்பெட்டர் (Saltpeter), கந்தகம் (Sulfur), கரித்தூள் ஆகியவற்றை பயன்படுத்தி தயாரித்திருந்தனர். தற்செயலாக ஒரு நாள் வெடிக்காத பட்டாசு ஒன்று புகையைக் கக்கிக்கொண்டு முன்னோக்கி பாய்ந்து சென்றது. இது கண்ட விழாக்கொண்டாட்டத்திற்கு வருகை புரிந்திருந்த சீன வேதியல் வல்லுனர்கள் வெடிபொருளை நிரப்பிக்கொண்டு, பாய்ந்து சென்று இலக்குகளை தாக்கி அழிக்கும் ஏவுகணைத் தொழில்நுட்பத்தைத் ஆய்வு செய்யத் துவங்கினர்.

பல்வேறு கட்ட ஆய்வுகளுக்கு பிறகு சால்ட்பெட்டர், கார்பன், கந்தகம் ஆகியவற்றை கொண்டு வெடிமருந்தை தயாரித்த சீன வேதியல் வல்லுனர்கள்,சிறிய மூங்கில் குழாய்களில் அடைத்து அவற்றை அம்புகளின் முனையில் இணைத்து வில்லில் இருந்து ஏவி இலக்குகளை தாக்கினார்கள். தொடர்ச்சியாக ஆய்வுகளை மேற்கொண்ட சீன வல்லுனர்கள் கிட்டத்தட்ட 800 ஆண்டுகளுக்கு பிறகு ஒன்பதாம் நூற்றாண்டில் வெடிமருந்தின் ஒரு பகுதி ஆக்ஸிஜனேற்றம் (Oxidation) செய்யப்பட்டிருந்தால் வெடிமருந்து வெடிக்காமல் எரிபொருளாக செயல்பட்டு, எரிந்து வாயுக்களை புகையாக வெளியேற்றம் செய்யும் என்று கண்டுபிடித்தார்கள். அவ்வாறு வெளியேற்றப்படும் வாயுக்கள் குறுகிய துளைவாயிலாக வெளியேறும் படி செய்தால் அழுத்தம் காரணமாக வாயுக்கள் வெளியேறும் வேகத்திற்கு இணையான எதிர்விசை முன்னோக்கி செயல்பட்டு, ராக்கெட்டை உந்தித்தள்ளும் என்றும் கண்டுபிடித்தார்கள் அவ்வாறு நிகழ்ந்தால் ராக்கெட் தானே இயங்கி இலக்கை தாக்கும் அப்போது ராக்கெட்டை ஏவுவதற்கு வில் தேவைப்படாது என்று அறிந்துகொண்டார்கள்.

தொடர்ந்து பத்தாம் நூற்றாண்டின் இறுதியில் ஏவுகணை தனது முதல் வடிவத்தை அடைந்தது. நீளமான குச்சி ஒன்றின் முனையில் வெடிபொருள் நிரப்பப்பட்ட மூங்கில் துண்டு ஒன்று குச்சியுடன் இணைத்துக்கட்டப்பட்டது. ஏவூர்தி பற்றவைக்கப்பட்டதும் எரிபொருள் எரிந்து புகையை (வாயுக்களை) வெளியேற்றி, ஏவூர்தி முன்னோக்கி சீறிப்பாய்ந்து இலக்கை தாக்கியது. பத்தாம் நூற்றாண்டிலேயே தயாரிக்கப்பட்டுவிட்டாலும் கூட 1232 ஆம் ஆண்டு மங்கோலியர்களுக்கும் சீனர்களுக்கும் காய் பெங் பு (Kai Feng Fu) என்ற இடத்தில் நடந்த போரில் தான் முதன் முதலாக ஏவூர்தி பயன்படுத்தப்பட்டது. சீறிப் பாய்ந்து வந்து தாக்கி குறிப்பிடத்தக்க அழிவுகளை ஏற்படுத்திய சீன ஏவூர்திகளை சமாளிக்க முடியாமல் மங்கோலியப்படை பின்வாங்கி தோற்றது.

இதைத்தொடர்ந்து ஏவூர்திகளின் மகத்துவம் பற்றி அறிந்துகொண்ட மங்கோலியர்கள், செங்கிஸ்கான்,ஓகடீ கான் (Ogedei Khan, 1186 – 1241) ஆட்சிக்காலத்தில் ஏவூர்தித் தொழில்நுட்பம் தெரிந்த சில சீன வல்லுனர்களை பொன் மற்றும் பெண் ஆசை காட்டி தங்கள் நாட்டிற்கு கடத்தி வந்து தங்கள் ராணுவத்திற்கு தேவையான ஏவூர்திகளைத் தயாரிக்கும் பணியில் அவர்களை ஈடுபடுத்தினார்கள். ஐரோப்பிய யூனியன் மீது தனது ஆட்சி அதிகாரத்தை விரிவுபடுத்த வேண்டும் என்று விரும்பிய ஓகடீகான் அதற்க்கு முன்னோட்டமாக ஹங்கேரி மீது 1241 ஆம் ஆண்டு போர் தொடுத்தார். மொஹி (Battle of Mohi, 1241) என்று அழைக்கப்பட்ட ஹங்கேரியின் சஜோ நதிக்கரையில் நடந்த அந்த யுத்தத்தில் மங்கோலியர்கள் ஏவூர்திகளைப் பயன்படுத்தி ஹங்கேரி படையினரைத் தோற்றோடச் செய்தனர். இதன்பின் தான் ஏவூர்தி பற்றி ஐரோப்பிய நாடுகளுக்குத் தெரியவந்தது.

மங்கோலியர்கள் வாயிலாக ஏவூர்தி தயாரிக்கும் தொழில்நுட்பம் பற்றி 14 ஆம் நூற்றாண்டு வாக்கில் கொரியர்களுக்கும் தெரியவந்தது. தொடர்ந்து 1448 ஆம் ஆண்டு சீஜொங் (Sejong the Great, 1397 – 1450) மன்னரது ஆட்சிக்காலத்தில் ஜோசன் வம்சத்தை (Joseon Dynasty) சேர்ந்த ஏவூர்தி வல்லுனர்கள் வாச்சா (Hwacha or Singijeon) என்று அழைக்கப்பட்ட உலகின் முதல் பல்நோக்கு ஏவுகணையை (Multi Missile Launcher) வடிவமைத்திருந்தனர்.

பதினெட்டாம் நூற்றாண்டு வரையில் உலகின் அனைத்து நாடுகளிலும் தயாரிக்கப்பட்ட ஏவூர்தி மரத்தினாலோ அல்லது மூங்கில் துண்டுகளை கொண்டோதான் தயாரிக்கப்பட்டன. இந்நிலையில் 1780 ஆம் ஆண்டு இந்தியாவை ஆட்சி செய்துகொண்டிருந்த பிரித்தானிய படைகளுக்கும் மைசூர் மன்னன் ஹைதர் அலிக்கும் இடையே நடந்த குண்டூர் யுத்தத்தில் (Battle of Guntur) உலகிலேயே முதன் முறையாக ஹைதர் அலியின் படை உலோகத்தினாலான (Iron cased) ஏவுகணைகளால் ஆங்கிலேயரைத் தாக்கியது. மின்னல் வேகத்தில் பாய்ந்து வந்து தாக்கி பேரழிவுகளை எற்படுத்திய ஏவூர்திகளைக் கண்டு வியப்பிலும் அதிர்ச்சியிலும் உறைந்துபோன ஆங்கிலேயப்படைகள் தோற்றுப் பின்வாங்கின.
1799 ஆம் ஆண்டு ஸ்ரீ ரெங்கப்பட்டினத்தில் நடந்த நான்காவது ஆங்கில–மைசூர் போரில் (1798 – 1799) திப்பு சுல்தான் வீழ்த்தப்பட்டதும் அவரது அரண்மனைக்குள் புகுந்த ஆங்கிலேயப்படைகள் 9700 - க்கும் மேற்பட்ட ஏவூர்திகளைக் கைப்பற்றியது. திப்புவின் அரண்மனையில் அமைக்கப்பட்டிருந்த ஓரியண்டல் நூலகத்தில் (Oriental Library) இருந்த இரண்டாயிரத்திற்கும் மேற்பட்ட நூல்கள் மற்றும் ஏவூர்தித் தயாரிப்பு ஆய்வுக்குறிப்புகள் மற்றும் தொழில்சீர்திருத்தம் பற்றிய திப்புவின் பல்வேறு நூல்கள் ஆகியவற்றை ஒன்றுவிடாமல் அள்ளிச் சென்றது.

திப்புவின் ஏவூர்தித் தயாரிப்புத் தொடர்பான ஆய்வுக்குறிப்புகளைக் கொண்டு தனது ராணுவத்திற்கு தேவையான ஏவூர்திகளை தயாரிக்க விரும்பிய இங்கிலாந்து, அதற்காக அப்போது இங்கிலாந்தில் புகழ்பெற்று விளங்கிய [[கண்டுபிடிப்பாளரும் மற்றும் ராணுவத்துடன் நெருங்கிய தொடர்பு கொண்டவருமான சர் [[வில்லியம் காங்கிரிவ்]] (Sir William Congreve, 1772 – 1828) என்பவரை அதற்காகப் பணியமர்த்தியது.

[[File:Congreve rockets.gif|thumb|காங்கிரிவ் ஏவூர்தி]]
தொடர்ச்சியாக சில ஆய்வுகளை மேற்கொண்ட [[வில்லியம் காங்கிரிவ்]], [[திப்புசுல்தான்|திப்பு சுல்தானின்]] தயாரிப்பு முறைகளில் இருந்த சில அடிப்படை தவறுகளை களைந்து, திப்புவின் ராக்கெட்டை மேம்படுத்தி 1804 ஆம் ஆண்டு காங்கிரிவ் என்ற ஏவூர்தியை (Congreve Rocket) வடிவமைத்தார். பதினாறு அடி நீளம் கொண்ட [[மூங்கில்]] கம்புகளின் முனையில் கட்டி ஏவப்பட்ட [[காங்கிரிவ் ஏவூர்தி]]கள் கிட்டத்தட்ட ஒன்பது கி.மீ. தூரம் வரை பாய்ந்து சென்று தாக்கும் திறன் கொண்டவையாக இருந்தன. இவ்வாறு தயாரிக்கப்பட்ட ஏவூர்திகள் [[அமெரிக்கா]] மற்றும் [[இங்கிலாந்து]] நாடுகளுக்கிடையே 1800 – களில் தொடர்ச்சியாக நடந்த பல போர்களில் (1812-போர், பிளாடன்ஸ்பர்க் போர்-1814, பால்டிமோர்-1814) இங்கிலாந்து ராணுவத்தினரால் அமெரிக்க படைகளுக்கு எதிராகப் பயன்படுத்தப்பட்டது. தொடர்ந்து இங்கிலாந்திற்கும் பிரான்ஸுக்கும் இடையே, 1815 ஆம் ஆண்டு நடந்த வரலாற்று சிறப்புமிக்க வாட்டர்லூ (Battle of Waterloo, 1815) என்ற யுத்தத்தில் இங்கிலாந்து ராணுவத்தால் பயன்படுத்தப்பட காங்கிரிவ் ஏவூர்திகள், அப்போது பிரான்ஸ்சை ஆட்சி செய்து வந்த [[நெப்போலியன் போனபார்ட்|நெப்போலியனை]] (Napoleon, 1769 – 1821) சரணடையச் செய்யும் அளவிற்கு அதிமுக்கியத்துவம் வாய்ந்ததாக இருந்தது என்பர். அதன் பிறகுதான் [[காங்கிரிவ் ஏவூர்தி]]களின் புகழ் உலகமெங்கும் பரவ ஆரம்பித்தது. பின்னர் காங்கிரிவ், ஏவூர்தித் [[தொழில்நுட்பம்]] குறித்த முன்று நூல்களை வெளியிட்டார்.

தொடர்ந்து மற்றுமொரு [[இங்கிலாந்து]] கண்டுபிடிப்பாளரான [[வில்லியம் ஹாலே]] (William Hale,1797– 1870) என்பவர் குச்சிகளின்றி இயங்கும் அதாவது தற்போது தாக்குதல் விமானங்களில் பயன்படுத்தப்படும் தோற்றத்தை ஒத்த [[ஏவூர்தி]]களை 1844 ஆம் ஆண்டு வடிவமைத்தார். ஹாலே வடிவமைத்த ஏவூர்திகள் அமெரிக்க ராணுவத்தினரால் [[மெக்ஸிகோ]] படைகளுக்கு எதிராக [[அமெரிக்க–மெக்ஸிகோ போர்|அமெரிக்க–மெக்ஸிகோ]] போரில் 1846 – 1848 களில் பயன்படுத்தப்பட்டது

[[அமெரிக்கா]] மற்றும் [[இங்கிலாந்து]] நாடுகளிடையே புகழ்பெற்று விளங்கிய [[ஏவூர்தித் தொழில்நுட்பம்]] [[ரஷ்யா|உருசிய]] விஞ்ஞானிகளைத் தீவிரமாக சிந்திக்க வைத்தது. [[அமெரிக்கா]] மற்றும் [[இங்கிலாந்து]] விஞ்ஞானிகள் தாக்குதல் ஏவூர்திகளை மேம்படுத்துவதில் தங்களது சிந்தனையை செலுத்திக் கொண்டிருக்க, ரஷ்ய விஞ்ஞானிகள் அவர்களிடமிருந்து வேறுபட்டு [[விண்வெளிப்பயணம்]] மேற்கொள்ள தேவையான [[ஏவூர்தி]]களை வடிவமைப்பதில் தங்களது சிந்தனையை செலுத்திக்கொண்டிருந்தனர்.

[[File:Konstantin Tsiolkovsky 1934.jpg|thumb|150px|left| கான்ஸ்டன்டின் சியோல்கோவ்ஸ்கி]]
இந்நிலையில் விண்வெளியின் தந்தை என்றழைக்கப்படும் ரஷ்ய விஞ்ஞானியான கான்ஸ்டன்டின் சியோல்கோவ்ஸ்கி (Konstantin Tsiolkovsky, 1857 – 1935) என்பவர் 1903 ஆம் ஆண்டு “The Exploration of Cosmic Space by Means of Reaction Devices”” என்ற தலைப்பில் விண்வெளி வரலாற்றில் சிறப்பு வாய்ந்த கட்டுரை ஒன்றை வெளியிட்டார். அந்த கட்டுரையில் சியோல்கோவ்ஸ்கி, திட எரிபொருளை விட திரவ [[எரிபொருள்]] தான் ஓர் ஏவூர்திக்கு அதிகப்படியான உந்துசக்தியைத் தருமென்றும், அப்படிப்பட ஏவூர்திகள் மூலமாகத்தான் நாம் விண்வெளிப்பயணம் மேற்கொள்ள முடியும் என்றும் தெரிவித்தார். மேலும் ஏவூர்தியின் உயரதிகவேகம் என்பது ஒரு வினாடியில் ஏவூர்தி [[எரிபொருள்]] எரிந்து வெளியேற்றும் [[வாயு]]க்களின் [[திசைவேகம்]] மற்றும் ஏவூர்தியின் [[எடை]] ஆகியவற்றை சார்ந்து இருக்கும் என்பதையும் தெரிவித்தார். இது முன்பே கண்டறியப்பட்டிருந்தாலும் இவரைப் பெருமைப்படுத்தும் பிற்காலத்தில் [[சியோல்கோவ்ஸ்கி ஏவூர்திச் சமன்பாடு]] (Tsiolkovsky Rocket Equation) என்று அழைக்கப்பட்டது. இதன் பிறகு வளிமண்டலத்தை தாண்டி செல்லும் ஏவூர்தித் தயாரிப்பு பற்றிய ஆய்வுகள் விரைவடைய ஆரம்பித்தன.

[[File:Dr. Robert H. Goddard - GPN-2002-000131.jpg|thumb|150px|right|ராபர்ட் கோட்டர்ட்]]
[[File:Goddard and Rocket.jpg|150px|thumb|உலகின் முதல் திரவ எரிபொருளால் இயங்கும் தனது ஏவூர்தியுடன் ராபர்ட் கோட்டர்ட்]]
ராக்கெட்டுகளில் 1926 ஆம் ஆண்டு வரை திட எரிபொருள் தான் எரிபொருளாகப் பயன்படுத்தப்பட்டு வந்தது. இந்நிலையில் சியோல்கோவ்ஸ்கியின் ஆய்வுகளை அடிப்படையாகக் கொண்டு ராபர்ட் கோட்டர்ட் (Robert Goddard, 1882 – 1945) என்ற அமெரிக்கர் உலகிலேயே முதன் முதலாக திரவ எரிபொருளில் இயங்கும் வகையிலான ஏவூர்திகளை 1926 ஆம் ஆண்டு தயாரித்து பரிசோதித்து வெற்றியும் பெற்றார். கிட்டத்தட்ட 34 நான்கிற்கும் மேற்பட்ட சோதனைகளில் ராபர்ட் கோட்டர்ட்டின் ஏவூர்தி அதிகபட்சமாக 2.6 கி. மீ. உயரம் வரை மணிக்கு 885 கி. மீ. வேகத்தில் சீறிப்பாய்ந்து.

அடால்ப் ஹிட்லர் மற்ற நாடுகளின் மீது தாக்குதலை துவங்குவதற்கு முன்பு தனது இராணுவத்தை நவீனப்படுத்துவது இன்றியமையாதது என்பதை உணர்ந்து அதற்குரிய பல்வேறு கட்ட நடவடிக்கைகளை மேற்கொண்டார், அவற்றில் ஒன்று தான் நீண்ட தூரம் சென்று தாக்கும் ஏவுகணைதிட்டம். திட்டத்தை செயல்படுத்த விரும்பிய ஹிட்லர் அதற்காக 1927 ஆம் ஆண்டு பெர்லினுக்கு அருகில் ஒரு தனி ஆராய்ச்சி மையத்தை(German Rocket Society, or VfR), (1927-1933) ஜோஹன்னஸ் விங்க்ளர் (Johannes Winkler, 1897 – 1947) என்பவரது தலைமையில் ஏற்படுத்தினார்.
ஜோஹன்னஸால் ஏவூர்தி தயாரிக்கும் திட்டத்திற்காக தேர்ந்தெடுக்கப்பட்டவர் தான் [[வெர்னர் வான் பிரவுன்]] (Wernher Von Braun, 1912 – 1977) ஆவார். சிறுவயதில் இருந்தே ஏவூர்திகளின் மீது தீராத காதல் கொண்டிருந்த வெர்னர், ராபர்ட் கோட்டர்ட்டின் கண்டுபிடிப்பு மற்றும் சியோல்கோவ்ஸ்கியின் ஆய்வுக்கட்டுரைகள் போன்றவற்றை அடிப்படையாகக் கொண்டு 1932 ஆம் ஆண்டு 70. கி. மீ. தூரம் வரை பாய்ந்து சென்று தாக்கும் “ஏ-4” என்ற ஏவுகணைத் தயாரிப்பதில் வெற்றிகண்டார். ஆனால் ஹிட்லர் தொலைதூர தாக்குதல் ஏவுகணைகள் மீது அதிக நாட்டம் கொண்டிருந்ததால் ஏ-4 இரக ஏவுகணைகள் சோதனை ஓட்டத்தோடு நிறுத்திக்கொள்ளப்பட்டது.

[[File:V-2 Rocket On Meillerwagen.jpg|left|thumb| ஜெர்மனியின் வி-2 ரக ஏவூர்தி]].
[[File:V-2 rocket diagram (with English labels).svg|thumb|150px|right|வி-2 ரக ஏவூர்தியின் திட்ட வரைபட அமைப்பு]]
வெர்னரின் நேரடிப்பார்வையின் கீழ இயங்கிய வல்லுனர்கள் குழு தொடர்ந்து பல்வேறு கட்ட ஆய்வுகளை மேற்கொண்டு திரவ எரிபொருளை கொண்டு இயங்கும் விண்ணை பிளந்து செல்லும் உலகின் முதல் பெரிய ஏவுகணையைத் தயாரித்து 1942 ஆம் ஆண்டு பால்டிக் கடலுக்கு அருகேயுள்ள பீனேமுண்டே (Peenemunde) என்ற இடத்திலிருந்து ஏவியது. கிட்டத்தட்ட 3. 56 மீட்டர் உயரமிருந்த வி-2 என்று அழைக்கப்பட்ட இந்த ஏவுகணை 1000 கிலோ வெடிபொருளை சுமந்துகொண்டு மணிக்கு 2880 கிலோமீட்டர் வேகத்தில் பயணித்து 320 கிலோமீட்டர் தூரத்தில் உள்ள இலக்குகளை தாக்கித் தரைமட்டமாக்கும் திறன் கொண்டதாக இருந்தது.

[[File:Dornberger-Axter-von Braun.jpg|150px|thumb|left|டான் பெர்கர் மற்றும் வெர்னர் வான் பிரவுன் போரில் பிடிக்கப்பட்ட பிறகு]]
தொடர்ந்து ஜெர்மனியில் 1943 ஆம் ஆண்டு வி-2 ரக ஏவூர்திகளின் உற்பத்தி மின்னல் வேகத்தில் துவங்கப்பட்டது. தயாரிக்கப்பட்ட ஏவுகணைகள் இரண்டாம் உலகப்போரில் இங்கிலாந்தின் மீதும், பெல்ஜியம் மற்றும் பிரான்ஸ் ஆகிய நாடுகளின் மீது ஏவி தாக்கப்பட்டது, தாக்குதலில் 7250-க்கும் மேற்பட்ட ராணுவவீரர்கள் உயிரிழந்தார்கள், இதில் இங்கிலாந்தில் மட்டும் கிட்டத்தட்ட 3000 ராணுவவீரர்கள் உயிரிழந்ததாக வரலாறு தெரிவிக்கிறது. பாய்ந்து வந்து தாக்கி கனவிலும் அப்போது நினைத்து பார்த்திருக்காத பேரழிவுகளை ஏற்படுத்திய ஜெர்மனியின் பிரம்மாண்ட ஏவூர்திகளை உலக நாடுகள் அச்சத்துடன் பார்த்தன.

இரண்டாம் உலகப்போரில் ஜெர்மனியின் படைகள் தோற்கடிக்கப்பட்டதும் அமெரிக்க உளவு நிறுவனமும் அமெரிக்க ராணுவ வீரர்களுடன் இணைந்து கொண்டு வெர்னரை தேடும் பணியில் ஈடுபட்டது. ஆப்பிரேசன் பேப்பர்கிளிப் (Operation Paperclip) என்று பெயரிடப்பட்ட இப்பணி அமெரிக்கர்களுக்கு வெற்றியை தேடித்தந்தது. அதாவது வெர்னர் அமெரிக்க வீரர்களிடம் சிக்கினார். உடனிருந்த ரஷ்ய வீரர்களுக்கு கூட தெரியாமல் வெர்னர் மற்றும் சில ஏவூர்தி வல்லுனர்களை அமெரிக்கா கடத்திச் சென்றது. ரஷ்யப்படை வீரர்களிடமும் வெர்னர் குழுவில் பணியாற்றிய சில வல்லுனர்கள் சிக்கினார்கள். அப்படி அமெரிக்காவும் ரஷ்யாவும் தங்களது நாட்டிற்கு கொண்டுவந்த ஜெர்மானிய ராக்கெட் வல்லுனர்களை கொண்டு தங்களது நாட்டிற்கு தேவையான ஏவூர்திகளைத் தயாரிக்கும் பணியில் மும்முரமாக இறங்கின.

ரஷ்யா 1957 ஆம் ஆண்டு அக்டோபர் 4 ஆம் நாள் தான் தயாரித்த ஆர்-7 என்ற ஏவூர்தி மூலம்"ஸ்புட்னிக்–1" என்று பெயரிடப்பட்ட உலகின் முதல் செயற்கைகோளை என்ற ஏவூர்தி கொண்டு விண்வெளிக்கு ஏவி நிலைநிறுத்தியது. சரியாக முப்பது நாள் இடைவெளியில் நவம்பர் 3-ஆம் நாள் "ஸ்புட்னிக்–2" என்ற மற்றொரு செயற்கைக்கோளை விண்வெளியில் நிலைநிறுத்தியது ரஷ்யா, இதில் உலகின் முதன்முதல் உயிரினம் (லைகா என்ற நாய்) அந்த செயற்கைகோளில் விண்வெளிக்குப் பயணித்தது குறிப்பிடத்தக்கது. அதைதொடர்ந்து வெர்னர் தலைமையிலான அமெரிக்க விஞ்ஞானிகள் குழு அமெரிக்காவின் முதல் செயற்கை கோளான எக்ஸ்ப்ளோரர் என்பதை 1958 ஜனவரி-1 ஆம் தேதி விண்ணுக்கு ஏவி விண்வெளிப்போட்டியை உறுதிசெய்தது.



[[பகுப்பு:விண்வெளி அறிவியல்]]

</doc>
<doc id="149246" url="https://ta.wikipedia.org/wiki?curid=149246" title="இளமையின் கீதம்">
இளமையின் கீதம்

சீனாவில் 1930களின் போது நடந்த உள்நாட்டு போராட்டங்கள், வெளிநாட்டு படையெடுப்புகளுக்கு மத்தியில் ஒரு பிற்போக்கான குடும்பத்தை சேர்ந்த டாவொசிங் எனும் பெண் போராட்டங்களில் பங்கெடுப்பது பற்றிய யாங் மோ எழுதிய புதினத்தின் இளமையின் கீதம் அடிப்படையில் சீன மக்கள் குடியரசின் 10ம் ஆண்டு நிறைவை ஒட்டி திரைப்படமாக எடுக்கபட்டது இந்தப் படத்திற்கு திரைக்கதை புதினத்தின் ஆசிரியர் யாங்மோ எழுதியிருக்கிறார். புதினத்தின் மையக்கருத்தை சிதைக்காமல் டாவொசிங்கின் பாத்திரத்தை திரையில் உலவ விட்டிருக்கிறார்கள். 

டாவோசிங்கின் தந்தை திவால் ஆன பிறகு அவளது சிற்றன்னை அவளை கோமிங்டாங் கட்சியைச் சேர்ந்த பணிபுரியும் ஒருவருக்கு மணமுடிக்க முயற்சி செய்கிறார். அதிலிருந்து தப்பித்து வேறு ஊருக்கு வரும் டாவோசிங் கடலில் விழுந்து தற்கொலை செய்துகொள்ள முயற்சிக்கும் போது யுயுவாங் என்ற பல்கலைக்கழக மாணவன் அவளை காப்பாற்றுகிறான். .

யுயுவாங்கிற்கும், டாவொசிங்கிற்கும் காதல் மலர்கிறது. யுவாங் படிப்பதற்கு நகரம் செல்ல டாவொசிங் அந்த ஊரிலேயே ஆசிரியராகப் பணிபுரிகிறாள். அந்த காலகட்டத்தில் ஜப்பான் சீனா மீது போர் தொடுக்கிறது. டாவோ ‘சீனா எதிர்த்துப் போரிட வேண்டும், ஜப்பானை வீழ்த்த வேண்டும்’ என்று மாணவர்களுக்கு பாடமாக நடத்துகிறாள். ஆனால் ‘அரசியலை மாணவர்களுக்கும் சொல்லிக் கொடுக்கக் கூடாது’ என்று கண்டனம் வருகிறது. நகரத்துக்குச் சென்று யுயுவாங்குடன் ஒன்று சேர்கிறாள். 

சீன கம்யூனிஸ்ட் கட்சியை சேர்ந்தவரான லுஷூ என்பவர் மாவோ, சூடே தலைமையிலான சிவப்பு ராணுவம் வீரத்துடன் சண்டையிட்டு ஜப்பானை வீழ்த்தி வருவதாகவும், விரைவில் சாங்கேஷேக்கை விரட்டிவிட்டு சீனா ஒரு புரட்சிகரப் பாதையில் நடைபோடும் என்றும் கூறுகிறார். இதைக் கேட்டு டாவொசிங் தானும் சீன கம்யூனிஸ்ட் கட்சியில் சேர வேண்டும் என விருப்பம் தெரிவிக்கிறாள். 

டாவொசிங்கின் கம்யூனிச நட்பு யுயுவாங்கிற்கு பிடிக்கவில்லை. கருத்து வேறுபாடு முற்றி இருவரும் பிரிகிறார்கள். மறுபுறம் லூஷு கைது செய்யப்படுகிறார்.

சிறையில் லுஷு சித்திரவதை செய்யப்பட்டுக் கொல்லப்படுகிறார். டாவோசிங் அங்கிருந்து பெய்ஜிங் போகும் போது பெய்ஜிங்கில் போலிசாரால் கைது செய்யப்படுகிறாள். இறுதியில் பல போராட்டங்களுக்குப் பிறகு, சீன கம்யூனிஸ்டு கட்சி உறுப்பினராகிறாள். டாவோசிங் போராட்டங்களில் பங்கெடுக்கும் காட்சியுடன் படம் முடிவடைகிறது.



</doc>
<doc id="149251" url="https://ta.wikipedia.org/wiki?curid=149251" title="பகதத்தன்">
பகதத்தன்

பகதத்தன் ஆதிவராக மூர்த்திக்கும், பூமாதேவிக்கும் பிறந்தவனான நரகாசுரனின் மகனாகக் கூறப்படுகின்றான். இந்திரனுடன் அரக்கர்கள் யுத்தத்தில் ஈடுபட்ட போது அவர்களைத் தோற்கடித்து இந்திரனுக்கு வெற்றியைத் தந்து அவனிடத்தில் நட்புரிமை பெற்றிருந்தான். 

இவனது நகரம் பிராக்ஜோதிசம் எனப்படும். இது இன்றைய (அசாம்) குவஹாத்தி நகரத்தின் பழைய உருவம். 

மூப்பால் அவனது நெற்றியின் மடிப்புகள் கீழே தொங்கிக்கொண்டிருந்தன. தன் கண்களை மறைக்காமல் இருக்க அவற்றைத் தூக்கித் துணியால் கட்டிக்கொண்டு யுத்தத்தில் இறங்கிய பகதத்தன், குருசேத்திரப் போரில் துரியோதனன் படைக்கு ஆதரவாய் விளங்கியவன். 
"தார் ஆர் ஓடைத் திலக நுதல் சயிலம் பதினாயிரம் சூழ 
வாராநின்ற மத கயத்தின் வன் போர் வலியும், மன வலியும், 
சேரார் வணங்கும் பகதத்தன் திண் தோள் வலியும், சிலை வலியும், 
பாராநின்ற கடோற்கசன் தன் படையின் தளர்வும் பார்த்தானே." நான்காம் நாள் போர்ச் சுருக்கம்.

அவனது யானை சுப்ரதீகம், வீரத்தில் அவனுக்கு இணையானது. பாண்டவப் படைகளை ஏறி மிதித்துக் கூழாக்கியது. பகதத்தன் விடுவித்த சக்தி ஆயுதத்தைக் கண்ணன் தன் மார்பில் ஏற்றதாலேயே அர்ச்சுனன் உயிர் பிழைத்தான். கண்ணனும் அர்ச்சுனனும் தங்கள் திறமைகள் அத்தனையும் பயன் படுத்தித்தான் அவனைக் கொல்ல முடிந்தது.



</doc>
<doc id="149252" url="https://ta.wikipedia.org/wiki?curid=149252" title="பகழிக் கூத்தர்">
பகழிக் கூத்தர்

பகழிக் கூத்தர் தமிழ் இலக்கண இலக்கியங்களை செம்மையாகக் கற்றிருந்த தமிழ்ப்புலவர். வைணவரான இவர் தற்போதைய இராமநாதபுரம் மாவட்டத்தில் உள்ள சன்னாசி என்னும் சிற்றூரில் தர்பாதனர் என்பவருக்கு மகனாகப் பிறந்தார். அவ்வூர் அந்நாளில் சேதுபதிகளின் ஆட்சிக்குட்பட்ட செம்பிநாடு என்னும் பகுதியில் இருந்தது. இவர் தமிழிலக்கண, இலக்கியங்களைக் கற்றவர். "திருமாலைத் தவிர வேறு எக்கடவுளையும் போற்றிப்பாட மாட்டேன்" என்று உறுதிபூண்டிருந்த தீவிரமான வைணவர். 15ஆம் நூற்றாண்டில் வாழ்ந்தவர்.

பகழிக் கூத்தர் ஒருமுறை கடுமையான வயிற்றுவலியால் அவதிப்பட்டார். வைணவத் தொழுகை அந்நோயைக் குணப்படுத்தவில்லை. எனவே, "தனக்குள்ள வயிற்று நோயைத் தீர்த்து வைத்தால் உன் மீது பிள்ளைத்தமிழ் பாடுகிறேன்" என திருச்செந்தூர் முருகனிடம் வேண்டிக்கொண்டார். வயிற்றுவலி சில நாள்களிலேயே தீர்ந்துவிட்டது. எனவே தனது நேர்ச்சையின்படி திருச்செந்தூர் முருகன் பிள்ளைத்தமிழ் என்னும் சிற்றிலக்கியத்தை 103 பாடல்களில் பாடினார் என்பது தொன்மம். அந்நூல் திருச்செந்தூர் கோயிலில் புலவர்கள் பலரின் முன்னிலையில் அரங்கேற்றப்பட்டது. இந்நூல் சொற்சுவை, பொருட்சுவை, கற்பனை, அலங்காரம் முதலிய அனைத்தும் ஒரு சேர அமையப் பெற்ற நூலாக அமைந்துள்ளது.

சபையோர் இவரது பிள்ளைத்தமிழின் சிறப்பை உணர்ந்திருந்தும் இவருக்குரிய மரியாதை செய்யாமல் பாராமுகமாய் இருந்து விட்டனர். 
முருகப்பெருமான், தமிழால் தம்மைப் பாடுவோருக்கு தாம் செய்யும் அருளைக் காட்டுவதற்காக, தாமே தமது மார்பில் அணிந்திருந்த மாணிக்கப் பதக்கத்தை பகழிக் கூத்தர் உறங்கிக்கொண்டிருந்த போது பகழிக்கூத்தரின் மார்பில் அணிவித்துவிட்டுச் சென்றார். மறுநாள் முருகப்பெருமானின் மாணிக்கப்பதக்கம் காணாது தேடி தம் தவறுணர்ந்த சபையோர் பகழிக் கூத்தரைப் பல்லக்கிலேற்றி பலவாறு சிறப்பித்தனர். 


</doc>
<doc id="149254" url="https://ta.wikipedia.org/wiki?curid=149254" title="விண்ணோட சுற்றுக்கலன்">
விண்ணோட சுற்றுக்கலன்

விண்ணோடச் சுற்றுக்கலன் ("Space Shuttle orbiter") என்பது ஐக்கிய அமெரிக்காவின் நாசா மையத்தால் செயல்படுத்தப்பட்ட விண்ணோடத் திட்டத்தில் பயன்படுத்தப்பட்ட மறுபயன்பாட்டுகுகந்த விண்ணூர்தி ஆகும். சுற்றுக்கலன் மீண்டும் பயன்படுத்தக்கூடிய இறக்கையுடைய "விண்-வானூர்தி"யாகும், இது ஏவூர்தி, விண்கலம், வானூர்தி ஆகியவற்றின் கலவை. இந்த விண்-வானூர்தியானது பயணக்குழுவையும் பயணச்சுமையையும் பூமியின் தாழ் வட்டப்பாதைக்கு எடுத்துச்சென்று, அங்கு சுற்றுப்பாதை செயல்பாடுகள் செய்துவிட்டு, மறுபடியும் காற்றுமண்டலத்துக்குள் நுழைந்து ஒரு மிதவை வானூர்தியைப் போல தரையிறங்கலாம், பயணக்குழுவையும் பயணச்சுமையையும் பூமிக்குப் பாதுகாப்பாக மீண்டும் கொண்டுவரலாம்.

இவ்வகையில் ஆறு சுற்றுக்கலன்கள் கட்டப்பட்டன. அவை, கொலம்பியா, சாலஞ்சர், டிஸ்கவரி, அட்லாண்டிஸ், எண்டெவர் மற்றும் எண்டர்பிரைசு என்பனவாகும்.


</doc>
<doc id="149255" url="https://ta.wikipedia.org/wiki?curid=149255" title="செபாஸ்டியன் கோ">
செபாஸ்டியன் கோ

செபாஸ்டியன் நியூபோல்டு கோ ("Sebastian Newbold Coe", "Baron Coe", பிரித்தானியப் பேரரசின் சிறப்பு விருது (KBE) (பிறப்பு 29 செப்டம்பர் 1956), பரவலாக செப் கோ, இங்கிலாந்தைச் சேர்ந்த முன்னாள் தட கள விளையாட்டாளர் மற்றும் அரசியல்வாதி. நடுத்தர தொலைவு ஓட்டக்காரராக கோ நான்கு ஒலிம்பிக் பதக்கங்களை வென்றுள்ளார்; 1980 மாசுகோ ஒலிம்பிக்கிலும் 1984 லாசு ஏஞ்செல்சு ஒலிம்பிக்கிலும் 1500 மீ ஓட்டத்தில் தங்கப் பதக்கம் வென்றுள்ளார். எட்டு வெளியரங்க உலகச் சாதனைகளையும் மூன்று உள்ளரங்க உலக சாதனைகளையும் நிகழ்த்தி உள்ளார். 

தடகள விளையாட்டுக்களிலிருந்து ஓய்வு பெற்றபிறகு 1992-97 காலங்களில் ஐக்கிய இராச்சிய கன்சர்வேட்டிவ் கட்சி சார்பாக நாடாளுமன்ற உறுப்பினராக பணியாற்றினார். 2000ஆம் ஆண்டில் மேலவையின் வாழ்நாள் உறுப்பினர் (பியர்) ஆக நியமிக்கப்பட்டார். 2012 ஒலிம்பிக் விளையாட்டுக்களை இலண்டனில் ஏற்று நடத்த உருவாக்கப்பட்ட ஏலக்குழுத் தலைவராக பணியாற்றி வெற்றிப் பெற்றார். தொடர்ந்து இலண்டன் ஒலிம்பிக் விளையாட்டு செயற் குழுத் தலைவராக உள்ளார்.



</doc>
<doc id="149257" url="https://ta.wikipedia.org/wiki?curid=149257" title="விண்ணோட திட ஏவூர்தி உந்துகலன்">
விண்ணோட திட ஏவூர்தி உந்துகலன்

விண்ணோடத் திட ஏவூர்தி உந்துகலன்கள் ("Space Shuttle Solid Rocket Booster") நாசாவின் விண்ணோடத் திட்டத்தில் முதல் இரண்டு நிமிடங்கள் பயன்படுத்தப்படும் அல்லது எரியும் இரண்டு பெரிய வெண்மையான திட ஏவூர்திகளாகும். இரண்டும் மொத்தமாக ஒட்டுமொத்த விண்ணோட புறப்படுதலுக்குத் தேவையான 83% உந்துவிசையைத் தருகின்றன. ஆரஞ்சு வண்ணம் கொண்ட புறக்கலனுக்கு இருபுறமும் இவை அமைந்திருக்கும்.



</doc>
<doc id="149258" url="https://ta.wikipedia.org/wiki?curid=149258" title="விண்ணோட புறக்கலன்">
விண்ணோட புறக்கலன்

விண்ணோட புறக்கலன் ("Space Shuttle external tank" அல்லது ET) என்பது திரவ ஐதரசன் மற்றும் திரவ ஆக்சிஜனைக் கொண்டிருக்கும். இது விண்ணோட ஏவு வாகனத்தின் ஒரு பகுதியாகும். புறப்பாடு மற்றும் மேலேற்றத்தின்போது விண்ணோட சுற்றுக்கலனிலுள்ள மூன்று விண்ணோட முதன்மை பொறிகளுக்கும் தேவையான எரிபொருள் மற்றும் ஆக்சிகரணியை இதுவே அளிக்கிறது. மூன்று விண்ணோட முதன்மைப் பொறிகள் நிறுத்தப்பட்ட பின்னர் 10 விநாடிகள் கழித்து இவை கழற்றி விடப்பட்டு காற்றுமண்டலத்துக்குள் மீண்டும் நுழைக்கப்படுகின்றன. விண்ணோட திட ஏவூர்தி உந்துகலன்கள் போலன்றி இவை மறுபடியும் பயன்படுத்தப்படுவதில்லை. இவை இந்தியப் பெருங்கடலில் (அல்லது அட்லாண்டிக் பெருங்கடல்) விழுவதற்கு முன்னர் உடைந்துவிடும். இவை தேடி எடுக்கப்படுவதில்லை.


</doc>
<doc id="149262" url="https://ta.wikipedia.org/wiki?curid=149262" title="2012 கோடைக்கால இணை ஒலிம்பிக் விளையாட்டுக்கள்">
2012 கோடைக்கால இணை ஒலிம்பிக் விளையாட்டுக்கள்

2012 கோடைக்கால இணை ஒலிம்பிக் விளையாட்டுக்கள் ("2012 Summer Paralympic Games") பதினைந்தாவது இணை ஒலிம்பிக் விளையாட்டுப் போட்டிகள் ஆகும். இது ஐக்கிய இராச்சியத்தின் இலண்டன் மாநகரில் ஆகத்து 29, 2012 முதல் செப்டம்பர் 9, 2012 வரை நடைபெற்றது.

2012இல் இலண்டன் மூன்றாம் முறையாக ஒலிம்பிக் விளையாட்டுக்களை ஏற்று நடத்துகின்ற போதும் இணை ஒலிம்பிக் விளையாட்டுக்களை நடத்துவது இதுவே முதல் முறையாகும். இருப்பினும் இந்த விளையாட்டுக்கள் ஐக்கிய இராச்சியத்தில் இரண்டாம் முறையாக நடைபெறுகின்றன; 1984ஆம் ஆண்டின் கோடைக்கால இணை ஒலிம்பிக் ஐக்கிய இராச்சியத்தின் இசுடோக் மண்டெவில்லிலும் ஐக்கிய அமெரிக்காவின் நியூயார்க் நகரிலும் கூட்டாக நடைபெற்றன.

1948ஆம் ஆண்டு ஒலிம்பிக் போட்டிகள் இலண்டனில் துவங்கப்பட்ட அதே நாளில் உடல் குறையுடையோருக்கான முதல் அமைப்புசார் விளையாட்டுப் போட்டிகள் துவங்கப்பட்டன. இந்தப் போட்டிகளை இசுடோக் மண்டெவில் மருத்துவமனையின் மருத்துவர் லுட்விக் கட்மான் தண்டுவடத்தில் காயப்பட்ட பிரித்தானிய இரண்டாம் உலகப் போர் முன்னாள் வீரர்களுக்காக ஏற்பாடு செய்தார். இந்த முதல் போட்டிகள் "உலக சக்கர நாற்காலி மற்றும் உறுப்பிழந்தோர் விளையாட்டுக்கள்" என அழைக்கப்பட்டன.

2012 லண்டன் இணை ஒலிம்பிக் விளையாட்டுப் போட்டியே அதிக எண்ணிக்கையான போட்டியாளர்கள் பங்குபற்றும் போட்டியாகவும் அதிக எண்ணிக்கையான நாடுகள் பங்குபற்றும் போட்டியாகவும் உள்ளது. 2008 ஒலிம்பிக் போட்டிகளிலும் பார்க்க 250 பேர் கூடுதலாக, அதாவது 4,200 போட்டியாளர்கள் இதில் பங்குபற்றுவர் என எதிர்பார்க்கப்பட்டது. மேலும் பெய்ஜிங் ஒலிம்பிக் போட்டிகளில் பங்குபற்றிய நாடுகளிலும் மேலதிகமாக 17 நாடுகள் இதில் பங்குபற்றுகின்றன. பதினான்கு நாடுகள் முதன்முதலாக இப்போட்டிகளில் பங்குபற்றுகின்றன. அவையாவன: அன்டிகுவா மற்றும் பார்படா, புரூணை, கமரூன், கொமோரோஸ், கொங்கோ சனநாயகக் குடியரசு, ஜிபுட்டி, காம்பியா, கினியா-பிஸ்ஸௌ, லைபீரியா, மொசாம்பிக், வட கொரியா, சான் மரீனோ, சொலமன் தீவுகள் மற்றும் அமெரிக்க வெர்ஜின் தீவுகள். 1988க்குப் பின் முதற்தடவையாக டிரினிடாட் மற்றும் டொபாகோ பங்குபற்றுகிறது. போட்ஸ்வானாவும் மலாவியும் ஆரம்பத்தில் பங்குபற்ற எண்ணியிருந்தும், ஆரம்ப விழாவுக்குச் சற்று முன்னர் அரச நிதியுதவியின்மையைக் காரணங் காட்டி போட்டியிலிருந்து விலகிக்கொண்டன. இதில் மலாவி தனது முதல் மாற்றுத்திறணாளர் ஒலிம்பிக் போட்டியில் விளையாட எதிர்பார்த்திருந்தது.

பின்வரும் தேசிய இணை ஒலிம்பிக் குழுக்கள் தமது அணிகளை விளையாட அனுப்பியுள்ளன:

</div>



</onlyinclude>



</doc>
<doc id="149268" url="https://ta.wikipedia.org/wiki?curid=149268" title="ஒலிம்பிக் பூங்கா, இலண்டன்">
ஒலிம்பிக் பூங்கா, இலண்டன்

ஒலிம்பிக் பூங்கா ("Olympic Park") இலண்டன், இங்கிலாந்து, 2012 கோடைக்கால ஒலிம்பிக் விளையாட்டுப் போட்டிகள் மற்றும் 2012 கோடைக்கால மாற்றுத்திறனாளர் ஒலிம்பிக் விளையாட்டுக்களுக்காக கட்டமைக்கப்பட்ட ஓர் விளையாட்டரங்கு வளாகமாகும். இலண்டன் மாநகரின் கிழக்குப் பகுதியில் இசுட்ராஃபோர்டு நகர் அருகே கட்டப்படும் இந்த வளாகத்தில் விளையாட்டு வீரர்களுக்கான "ஒலிம்பிக் சிற்றூர்" (Olympic Village), ஒலிம்பிக் விளையாட்டரங்கம், நீர் விளையாட்டுக்கள் மையம் மற்றும் நீர் போலோ மையம் போன்ற பல விளையாட்டரங்குகள் அமைந்துள்ளன. பிரித்தானியாவின் மிகப்பெரும் பொதுவெளி கலைப்படைப்பும் கூர்நோக்கி கோபுரமும் ஆன ஆர்செலர்மிட்டல் ஓர்பிட்டை பார்த்தவாறு இந்தப் பூங்கா அமைந்துள்ளது. இரண்டாம் எலிசபெத்தின் 60வது முடிசூட்டல் ஆண்டுக் கொண்டாட்டங்களின் அங்கமாக ஒலிம்பிக் போட்டிகளுக்குப் பின்னர் இந்தப் பூங்கா அரசி எலிசபெத் ஒலிம்பிக் பூங்கா என பெயரிடப்பட்டது.

விளையாட்டு வீரர்களை தங்க வைக்க ஓர் ஒலிம்பிக் சிற்றூரும் அமைக்கப்பட்டது.



</doc>
<doc id="149270" url="https://ta.wikipedia.org/wiki?curid=149270" title="டிஐ சைக்கிள்ஸ் நிறுவனம்">
டிஐ சைக்கிள்ஸ் நிறுவனம்

டி.ஐ. நிறுவனம் (TI Cycles of India) சென்னையை சேர்ந்த "முருகப்பா குழுமத்தின்" கீழ் செயல்பட்டு வரும் இந்தியாவின் முன்னோடி மிதிவண்டி தயாரிப்பு நிறுவனங்களில் ஒன்றாக திகழ்கிறது. 1949ஆம் ஆண்டு முருகப்பா குழுமமும் ஐக்கிய இராச்சியத்தின் ட்யூப் இன்வெஸ்ட்மென்ட் குழுமத்தின் சர் இவான் இசுடெடெபோர்டும் இணைந்து நிறுவிய இந்த நிறுவனம் இந்தியாவில் புகழ்பெற்ற ஹெர்குலீசு , பிஎஸ்ஏ மற்றும் பிலிப்சு என வணிகப்பெயரிட்ட மிதிவண்டிகளை தயாரிக்கிறது.இதன் உற்பத்தி தொழிற்சாலைகள் சென்னையை அடுத்த அம்பத்தூரிலும் மகாராட்டிராவில் நாசிக்கிலும் உத்தரப் பிரதேசத்தில் நொய்டாவிலும் உள்ளன. இந்தியாவின் மிகப்பெரும் மிதிவண்டி தயாரிப்பாளராக விளங்குவதுடன் சிறப்பு மிதிவண்டி இரகங்களான மலையேற்ற மிதிவண்டிகள், விளையாட்டுப் பந்தய மிதிவண்டிகள் போன்றவற்றைத் தயாரிப்பதில் முதன்மையானதாகவும் விளங்குகிறது. அண்மையில் காலமாற்றத்திற்கு தக்கவாறு எடை குறைந்த கரி (கார்பன்) இழைகளால் தயாரான மிதிவண்டிகளை அறிமுகப்படுத்தியுள்ளது .ஒரு ஆண்டுக்கு கிட்டத்தட்ட மூன்று மில்லியன் மிதிவண்டிகளை தயாரிக்கும் திறன்கொண்டுள்ளது. 
இந்தியாவில் நடைபெறும் பல மிதிவண்டி விளையாட்டுக்களை ஆதரித்து வருகிறது.காட்டாக, 900 கிமீக்கும் கூடுதலான நீலகிரி சுற்றுலா போட்டிக்கு தனது பிஎஸ்ஏ வணிகப்பெயர் சார்பாக புரவலராக இருந்து வருகிறது. 



</doc>
<doc id="149271" url="https://ta.wikipedia.org/wiki?curid=149271" title="உருக்கு அமைச்சகம் (இந்தியா)">
உருக்கு அமைச்சகம் (இந்தியா)

உருக்கு அமைச்சகம் (Ministry of Steel) இந்தியாவின் உருக்கு மற்றும் இரும்பு உற்பத்தி, விநியோகம், விலை நிர்ணயம் ஆகியவற்றை நிர்வகிக்கும் இந்திய அமைச்சகங்களுள் ஒன்றாகும். உருக்கு அமைச்சரே இவ்வமைச்சகத்தின் தலைவராவார். இவருடன் செயலாளர், கூடுதல் செயலாளர், நிதி ஆலோசகர், 4 கூட்டுச்செயலாளர்கள் மற்றும் தலைமை கணக்காளரும் இவ்வமைச்சகத்தின் முக்கிய அங்கத்தவர்களாவார்கள்
அமைச்சகத்தின் ஆய்வுகளுக்கும், தகவல்களுக்கும், தொழிற்நுட்பத்திற்கும் மூன்று உதவி துணை அமைப்புகள் உள்ளன.




</doc>
<doc id="149272" url="https://ta.wikipedia.org/wiki?curid=149272" title="ஊடகவியலாளர்களின் உரிமைகள் எவை?">
ஊடகவியலாளர்களின் உரிமைகள் எவை?

உரிமைகள் மீறப்படுவதை இனம் காணும் உரிமை ஊடகவியலாளர்களுக்கு இருப்பது அவசியமாகும். ஊடகவியலாளர்களின் உரிமைகள் பற்றி நாம் கீழே எடுத்துரைக்கிறௌம். இந்த உரிமைகள் நேரடியாக அல்லது மறைமுகமாக பாதிப்புக்குள்ளாகலாம். மனித உரிமைகள் பற்றிய சர்வதேச பிரகடனம் சிவில் மற்றும் அரசியல் உரிமைகள் பற்றிய ஐக்கிய நாடுகள் ஸ்தாபனத்தின் சர்வதேச ஸ்தாபனம் 1940 ஆம் ஆண்டு ஓகஸ்ட் 12 ஆம் திகதியன்று ஜெனிவா சாசனத்தில் மேலதிகமாக இராஜதந்திர பின்னிணைப்பு இது சர்வதேச ஆயூத மோதல்களினால் பாதிப்புக்குள்ளானவர்களுக்கு பாதுகாப்பளிக்கும் விதிமுறைகளைக் கொண்டிருக்கிறது.
• சர்வதேச மனித உரிமைகள் பிரகடனம் அத்தியாயம் 9:
“எவர் ஒருவரையூம் நியாயமற்ற விதத்தில் கைது செய்யவோ தடுத்து வைக்கவோ நாடு கடத்தவோ முடியாது”
• பொது மற்றும் அரசியல் உரிமைகள் தொடர்பான ஐக்கிய நாடுகள் சாசனத்தின் அத்தியாயம் 9 (1) :
“அனைவரும் தனிநபர் சுதந்திரம் மற்றும் பாதுகாப்பு உரிமையை உடையவராகின்றார். எவரும் தன்னிச்சையான கைது மற்றும் தடுத்துவைத்தலுக்கு உட்பட முடியாது. சட்டத்தில் கூறப்பட்டவாறாக அல்லாது எவருடைய தனிநபர் சுதந்திரமும் பறிக்கப்படலாகாது”

ஊடகவியலாளர் ஓருவர் எவ்விதமான சித்திரவதை மற்றும் மனிதாபிமானமற்ற நடத்தைக்கும் உட்படாமலிருக்கும் உரிமையைக் கொண்டிருக்கின்றார்.

• சர்வதேச மனித உரிமைகள் பிரகடனம்இ அத்தியாயம் 5:
“எவரும் சித்திரவதைக்குட்படுத்தப்படவோ அல்லது குரூரமான மனிதாபிமானமற்றஇ தரக்குறைவான வகையில் நடத்தப்படவோ கூடாது” 
ஊடகவியலாளர் ஒருவர் எந்தவொரு அரசாங்கம் அல்லது அரசியல் கட்சியினதும் அழுத்தத்திற்கும் ஆளாகாமல் சொந்தக் கருத்தைக் கொண்டிருக்கவூம்இ தாம் விரும்பிய ஊடகம் மூலமாக அவற்றை வெளியிடவூமான உரிமையைக் கொண்டிருக்கின்றார்.

• சர்வதேச மனித உரிமைகள் பிரகடனம் அத்தியாயம் 19:
“அனைவரும் தமது சொந்தக் கருத்தைக் கொண்டிருத்தல் மற்றும் வெளிப்பாட்டுச் சுதந்திர உரிமையைக் கொண்டிருக்கின்றனர். எவ்விதமான தடையூமின்றி தகவல்கள்இ கருத்துக்களை எந்த ஊடகத்தின் மூலமும் பெற்றுக்கொள்வதற்கான உரிமையை இது உள்ளடக்குகிறது. 

பொது மற்றும் அரசியல் உரிமை தொடர்பான ஐ.நா. சாசனம்இ அத்தியாயம் 19 :
(1) “ஒவ்வொருவரும் எந்த விதமான குறுக்கீடுகளும் அற்ற முறையில் தனது கொள்கையைப் பேணும் உரிமையை கொண்டிருக்கின்றார்”
(2) “அனைவரும் கருத்து வெளிப்பாட்டுச் சுதந்திரத்தைக் கொண்டிருக்கின்றனர். குறுக்கீடற்ற முறையில் நாட்டின் எல்லைகளைக் கடந்தும் தமக்குத் தேவையான தகவல்களை தேடுதல் பெறுதல் மற்றும் தாம் விரும்பும் ஊடகத்தினைப் பயன்படுத்தி வாய்மொழி மூலமாகவோ எழுத்து மூலமாவோ கலை வடிவங்களினூடாகவோ தகவல்களைப் பெற்றுக்கொள்ளல்இ வெளியிடல் என்பவற்றிற்கான உரிமையூம் இதிலடங்குகின்றது.

(3) இந்த அத்தியாயத்தின் 2ம் பந்தியில் குறிப்பிடப்பட்டப்பட்டுள்ள உரிமையைப் பாவிப்பதற்கு சில குறப்பிட்ட கடமைகளும்இ பொறுப்புக்களும் கடைப்பிடிக்கப்படவேண்டும். அதனால் இந்த உரிமை சில கட்டுப்பாடுகளிற்கு உட்படலாம் என்றாலும்இ அது சட்டத்திற்குட்பட்டதாகவோ அல்லது பின்வரும் காரணங்களுக்கானதாகவோ இருக்க முடியூம்:

1. மற்றவர்களின் உரிமை மற்றும் கௌரவத்தை மதித்தல்

2. தேசிய பாதுகாப்பு அல்லது பொதுமக்கள் சட்டம் (பொதுக்கட்டுப்பாடு) அல்லது பொதுமக்களின் ஆரோக்கியம் மற்றும் உளப்பாங்கு என்பவற்றைப் பாதுகாத்தல்.
தடையேதுமின்றி சங்கங்கள்இ அமைப்புக்களை உருவாக்குதல் மற்றும் அமைதியாக ஒன்றுகூடல் என்பவற்றுக்கான உரிமைகளை ஊடகவியலாளர்கள் கொண்டுள்ளனர். 

• சர்வதேச மனித உரிமைகள் பிரகடனம் அத்தியாயம் 20 (1):
“ஒவ்வொருவரும் அமைதியான முறையில் ஒன்று கூட மற்றும் சங்கம் அமைக்கும் உரிமையைக் கொண்டுள்ளனர்”

• சர்வதேச மனித உரிமைகள் பிரகடனம் அத்தியாயம் 23 (4):
“ஒவ்வொருவரும் தொழிற்சங்கம் அமைக்கும் மற்றும் தனது நலன் கருதி தொழிற்சங்கத்தில் சேரும் உரிமையைக் கொண்டுள்ளனர்.”

• பொது மற்றும் அரசியல் உரிமை தொடர்பான ஐ.நா. சாசனம்இ அத்தியாயம் 21 :
“அமைதியான முறையில் ஒன்றுகூடும் உரிமை அங்கீகரிக்கப் பட்டுள்ளது. சட்ட வரம்புகளுக்கு உட்பட்ட மற்றும் ஜனநாயகம் சமூகத்தைப் பாதுகாப்பதற்காக அமுல்ப்படுத்தப்படும் சட்டங்களான தேசிய பாதுகாப்பு அல்லது பொதுமக்கள் சட்டம் (பொதுக்கட்டுப் பாடு) அல்லது பொதுமக்களின் ஆரோக்கியம் மற்றும் உளப்பாங்கு என்பவற்றைப் பாதுகாத்தல் மற்றும் ஏனையோரின் உரிமைக்கு மதிப்பளித்தல் போன்ற விடயங்கள் தவிர்;ந்த இந்த உரிமைக்கு கட்டுப்பாடுகள் விதிக்கப்படலாகாது. 

• பொது மற்றும் அரசியல் உரிமைகளுக்கான ஐ.நா. சாசனம்: அத்தியாயம் 22:
(1) “ஒவ்வொருவரும் தனது நலன் கருதி மற்றவர்களுடன் கூட்டுறவூ வைக்கும் தொழிற்சங்கங்களை அமைக்கும்இ அவற்றில் அங்கத்தவராகும் உரிமையைக் கொண்டுள்ளனர்.”

(2) “சட்ட வரம்புகளுக்கு உட்பட்ட மற்றும் ஜனநாயகம் சமூகத்தைப் பாதுகாப்பதற்காக அமுல்ப்படுத்தப்படும் சட்டங்களான தேசிய பாதுகாப்பு அல்லது பொதுமக்கள் சட்டம் (பொதுக்கட்டுப்பாடு) அல்லது பொதுமக்களின் ஆரோக்கியம் மற்றும் உளப்பாங்கு என்பவற்றைப் பாதுகாத்தல் மற்றும் ஏனையோரின் உரிமைக்கு மதிப்பளித்தல் போன்ற விடயங்கள் தவிர்ந்த இந்த உரிமைக்கு கட்டுப்பாடுகள் விதிக்கப்படலாகாது. இந்த அத்தியாயமானதுஇ ஆயூதப்படையினர் மற்றும் பொலிஸார் சட்டப்படி தமது நடவடிக்கைகளை மேற்கொள்வதற்கு கட்டுப்பாடு விதிக்காது.”
ஆபத்தான பகுதிகளில் கடமையில் ஈடுபட்டிருக்கும் ஒரு ஊடகவியலாளர் மோதலில் ஈடுபடும் ஒருவராகவன்றி ஒரு பொதுமகனாகக் கருதப்படவேண்டும்

• ஜெனீவா உடன்படிக்கையில் 1940ம் ஆண்டு ஓகஸ்ட் 12இல் சேர்க்கப்பட்ட சர்வதேச ஆயூதப் போராட்டங்களினால் பாதிக்கப்பட்டவர்களின் பாதுகாப்புப் பற்றிய அறிக்கை அத்தியாயம் 79 – ஊடகவியலாளர்களைப் பாதுகாப்பதற்கான நடைமுறைகள்: 

(1) “அத்தியாயம் 50 பந்தி 1ன் பிரகாரம் ஆபத்தான பகுதியில் கடமையில் ஈடுபட்டிருக்கும் ஒரு ஊடகவியலாளர் மோதலில் ஈடுபடும் ஒருவராகயின்றி பொதுமகனாகக் கருதப்படவேண்டும்”

(2) “;ஊடகவியலாளர் தான் ஓரு பொதுமகன் என்ற நிலையிலிருந்து பிறழாமலும்இ போர்க்காலத்தில் ஆயூதப்படையினரின் தொடர்பாடல் முறைகள் பற்றி மூன்றாம் உடன்படிக்கையின் அத்தியாயம் 4 அ வில் குறிப்பிடப்பட்ட நிலைக்குப் பங்கம் விளைவிக்காமலும் நடந்து கொள்ளுமிடத்து இந்த உடன்படிக்கையின் பிரகாரம் பாதுகாக்கப்படும் உரிமையைப் பெறுகின்றார்.

(3) “இந்த உடன்படிக்கையின் பின்னிணைப்பு 2இல் தரப்பட்ட மாதிரியை ஒத்த அடையாள அட்டையை பெற்றுக்கொள்ளும் உரிமை அவர்களுக்கு வழங்கப்படுகின்றது. ஊடகவியலாளர் பிரஜாவூரிமை பெற்றிருக்கும் நாட்டின் மாநிலத்தினால் அல்லது அவர் குடியிருக்கும் அல்லது வேலைபார்க்கும் அல்லது அவரை வேலைக்கமர்த்தியிருக்கும் ஊடகத்தின் அலுவலகம் அமைந்திருக்கும் மாநில அரசினால் இந்த அடையாள அட்டையானது அவரது ஊடகவியலாளர் அந்தஸ்தை உறுதி செய்து வழங்கப்படவேண்டும்.”


</doc>
<doc id="149273" url="https://ta.wikipedia.org/wiki?curid=149273" title="இறையாண்மை ஒப்பீட்டு குறியீடு">
இறையாண்மை ஒப்பீட்டு குறியீடு

முக்கிய கடன் மதிப்பீடு முகவர்கள் ( மூடிஸ் , ஸ்டான்டர்டு & பூவர் ) அளிக்கும் குறியீடு ஒரு தனி நாட்டை மட்டும் கணக்கில் கொண்டு மதிப்பிடப் படுகிறது. இதில் மற்ற நாடுகளுடன் ஒப்பிட்டுப் பார்த்து ஒரு நாடு சிறந்து விளங்குகிறதா என்று தெரியாது. பாரதம் (இந்தியா) ஒப்பீட்டு மதிப்பீட்டு முறையை அறிமுகப்படுத்தியது அதன் பெயர் தான் இறையாண்மை ஒப்பீட்டு குறியீடு () . இதில் ஒரு நாட்டின் ஸ்திரத் தன்மை மற்ற நாடுகளுடன் ஒப்பிட்டு மதிப்பீடு செய்யப் படுகிறது.

</doc>
<doc id="149279" url="https://ta.wikipedia.org/wiki?curid=149279" title="இரா. கோபால்">
இரா. கோபால்

இரா. கோபால் அல்லது நக்கீரன் கோபால்( பிறப்பு: 10 ஏப்ரல், 1959), தமிழகத்தைச் சார்ந்த ஒரு பத்திரிக்கையாளர், இதழாசிரியர் மற்றும் நக்கீரன் சஞ்சிகை வெளியீட்டாளர்.

விருதுநகர் மாவட்டத்தில் உள்ள அருப்புக்கோட்டையில் பிறந்த இவர் பல்வேறு நூல்களையும் எழுதியுள்ளார். சந்தன மரக் கடத்தல் வீரப்பன் இருக்கும் இடத்தை மறைத்ததற்காகச் சிறையில் அடைக்கப்பட்டார். கோபால், வீரப்பனுடன் தொடர் நேர்காணல் நடத்தியதால், பிரபல்யமானார். இவர் பல்வேறு நபர்களை வீரப்பன் கடத்திய போது, தமிழக அரசுக்கும் வீரப்பனுக்கும் இடையே பேச்சுவார்த்தை நடத்துவதற்கு உதவியாக இருந்தார்.


</doc>
<doc id="149284" url="https://ta.wikipedia.org/wiki?curid=149284" title="இரா. சு. மனோகர்">
இரா. சு. மனோகர்

இரா. சு. மனோகர் அல்லது ஆர். எஸ். மனோகர் (சூன் 29, 1925 - சனவரி 10, 2006) பழம்பெரும் நாடக, திரைப்பட நடிகர். இவர் இருநூற்றுக்கும் மேற்பட்ட திரைப்படங்களில் நடித்துள்ளார்.

இராமசாமி சுப்ரமணிய மனோகர், 1925-ம் ஆண்டு ஜுன் 29-ம் திகதி தமிழ்நாடு, நாமக்கலில் சுப்ரமணிய ஐயர் மற்றும் இராசலட்சுமி அம்மாள் தம்பதியினருக்கு மகனாகப் பிறந்தார். இவருடைய இயற்பெயர் லட்சுமி நாராயணன் ஆகும். இவர் தன்னுடைய பள்ளிப் பருவத்தில் "மனோகரா" நாடகத்தில் நடித்ததால், மனோகர் என்னும் பெயர் பெற்றார். இவர் சென்னையிலுள்ள பச்சையப்பன் கல்லூரி முன்னாள் மாணவராவார்.


மனோகர் பல்வேறு நாடகங்களை அரங்கேற்றி நடித்துள்ளார். அவற்றுள் இலங்கேசுவரன், சாணக்கிய சபதம், சூரபத்மன், சிசுபாலன், இந்திரசித், சுக்ராச்சாரியார், நரகாசுரன் மற்றும் திருநாவுக்கரசர் நாடகங்கள் குறிப்பிடத்தக்கவையாகும்.

இசைப்பேரறிஞர் விருது, 1987. வழங்கியது: தமிழ் இசைச் சங்கம், சென்னை.



</doc>
<doc id="149290" url="https://ta.wikipedia.org/wiki?curid=149290" title="பனகல் பூங்கா">
பனகல் பூங்கா

பனகல் பூங்கா, சென்னை தி. நகரில் உள்ள பூங்காவாகும். சென்னை மாகாணத்தின் இரண்டாவது முதலமைச்சராயிருந்த பனகல் அரசர் இப்பூங்காவை உருவாக்கினார், அவருடைய பெயரே இப்பூங்காவிற்கு வழங்கப்பட்டது. இது தியாகராய நகரின் முக்கிய வணிகத்தளமாக திகழ்கிறது.

பனகல் பூங்கா பல்வேறு வணிக வளாகங்கள் மற்றும் பேரங்காடிகளை உள்ளடக்கியது. இதில் பெரும்பாலானவை தெற்கு உசுமான் சாலையிலும், இரங்கநாதன் தெருவிலுமே அமைந்துள்ளது.

போத்தீஸ், நல்லி 100, சரவணா ஸ்டோர்ஸ், உள்ளிட்ட கடைகளும் உள்ளன. 

இப்பூங்காவின் வடிவமைப்பாளர் கணேஷ் ஐயராவார்.

பூங்காவில் இருந்து ஆறு தமனி சாலைகள் வெளிநோக்கி உள்ளது :





</doc>
<doc id="149294" url="https://ta.wikipedia.org/wiki?curid=149294" title="சி. சிவசங்கரன்">
சி. சிவசங்கரன்

சி.சிவசங்கரன் ஒரு தமிழ் வணிகரும் தொழில்முனைவோரும் ஆவார். இவர் சென்னையைத் தலைமை இடமாக கொண்டு இயங்கும் சிவா குழுமத்தின் தலைவர் ஆவர். இவரின் வருமான மதிப்பு 4000 கோடி (4 பில்லியன்) ஆகும். செஷல்ஸ் நாட்டு குடியுரிமை பெற்றுள்ள சிவசங்கரன் திவாலானதாக செஷல்ஸ் உச்ச நீதிமன்றம் அறிவித்தது. 

முன்பு தொலை தொடர்பு துறை அமைச்சராக இருந்த தயாநிதி மாறன், தன்னை மிரட்டி தன்வசம் இருந்த 74 சதவீத ஏர்செல் நிறுவன பங்குகளை, மலேசியாவின் மேக்சிஸ் நிறுவனத்துக்கு விற்க வைத்ததாக இவர் எழுப்பிய குற்றச்சாட்டால் இந்திய அரசியலில் புயல் கிளம்பியது. தற்போது இந்த விவகாரம் தொடர்பான வழக்கு நீதிமன்றத்தில் விசாரணையில் உள்ளது. 




</doc>
<doc id="149297" url="https://ta.wikipedia.org/wiki?curid=149297" title="இரங்கநாதன் தெரு">
இரங்கநாதன் தெரு

இரங்கநாதன் தெரு, சென்னை தியாகராய நகரில் அமைந்துள்ள தெருவாகும். இது மாம்பலம் தொடர்வண்டி நிலையத்திற்கு அருகில் அமைந்துள்ளது. பல்வேறு வகையான வணிகம் நாள்தோறும் இத்தெருவில் நடக்கின்றது.

இரங்கநாதன் தெரு என்று வழங்கப்படும், இத்தெருவின் முழுப்பெயர், இரங்கசுவாமி ஐயங்கார் தெரு என்பதாகும். இத்தெருவில் முதலில் குடியேறியவரின் பெயர் இத்தெருவுக்கு வைக்கப்பட்டது. பெரும்பாலும், சாதி, மத பேதமின்றி அக்காலத்தில் எவர் அத்தெருவில் முதலில் குடியேறுகிறாரோ அவர் பெயரே வழங்கப்பட்டு வந்தது.

1920-களில் சென்னை மாகாணத்தின் ஓய்வு பெற்ற பணியாளான, துபில் இரங்கசுவாமி ஐயங்கார் தன்னுடைய வீட்டை இப்பகுதியில் நிறுவினார். குடியுரிமை அதிகாரிகளின் வேண்டுகோளுக்கு இணங்க இதனை இரங்கநாதன் என்று கடவுள் பெயருக்கு மாற்றப்பட்டது. 

இந்தியாவில் சுறுசுறுப்பாக இயங்கும் வணிகத் தெருக்களில் இதுவும் ஒன்றாகும்.

இத்தெருவின் ஒரு முற்றத்தில் உசுமான் சாலை உள்ளது. மற்றொரு முற்றத்தில் மாம்பலம் தொடர்வண்டி நிலையம் உள்ளது. இத்தெருவில், குண்டூசி முதல் தங்கம், வைரம் வரை அனைத்து விதமான பொருட்களும் கிடைக்கும். பல காய்கறி அங்காடிகளும் இரங்கநாதன் தெருவில் உள்ளன.

இஃது ஆண்டு முழுதும் மக்கள் கூட்டம் நிறைந்து காணப்படும் ஒரு பகுதியாகும். தீபாவளி, பொங்கல் போன்ற திருவிழாக் காலங்களில் அனைத்துப் பொருட்களும் ஒரே இடத்தில் கிடைக்குமென்பதால் மிகவும் அதிகமான கூட்டமாக மக்கள் வருவது வாடிக்கையாகவே உள்ளது.

பல்வேறு துணிக் கடைகளும், நகைக்கடைகளும் இப்பகுதியில் தங்களுடைய ஒரு கிளையையாவது இங்கே வைத்துள்ளனர்.

தியாகராய நகரின் அடையாளச் சின்னமாக இத்தெரு விளங்குகிறது. அருகே தொடர் வண்டி நிலையம் அமைந்துள்ளதால் சென்னை மட்டுமின்றி தமிழகத்தின் பிற பகுதிகளில் இருந்து பொருட்கள் வாங்குவருவோருக்கும் போக்குவரத்து வசதி மிகவும் எளிதாக உள்ளது.

இத்தெருவில் வசிக்குமிடங்கள் இல்லாவிட்டாலும், சற்று தொலைவில் சிறு சிறு பகுதிகள் தங்குவதற்கு ஏதுவாகவே உள்ளன.

இத்தெருவில் நடக்கும் அன்றாட நிகழ்வுகளை அடிப்படையாக வைத்து, வெளிவந்த திரைப்படமே, அங்காடித் தெரு ஆகும்.


</doc>
<doc id="149309" url="https://ta.wikipedia.org/wiki?curid=149309" title="ரோசாப்பூப் போர்கள்">
ரோசாப்பூப் போர்கள்

ரோசாப்பூப் போர்கள் ("Wars of the Roses") என்பது இங்கிலாந்தில் கி.பி. 1453 முதல் 1485 வரை நடைபெற்ற போர்கள் ஆகும். இங்கிலாந்து வரலாற்றில் இது ஒரு முக்கிய நிகழ்ச்சியாகக் கருதப்படுகிறது.

நான்காம் எட்வர்ட் அரசரின் சந்ததியினர்களுக்குள் ஏற்பட்ட குடும்பச்சச்சரவால் அரசியல் குழப்பம் உண்டானது. இது இறுதியில் சண்டைக்கு இட்டுச் சென்றது. யார்க்கிஸ்டுகளும் லங்காஸ்டிரியர்களும் தங்கள் தங்கள் உரிமையினை நிலைநாட்டி ஆட்சியைப் பிடிக்க வேண்டும் என எண்ணினர். மன்னரது ஊழல் ஆலோசகர்கள், ஊழல் அமைச்சர்கள் ஆகியோரை நீக்க வேண்டும் என்பதற்காக இப்போர் ஏற்பட்டது. யார்க்கிஸ்டுகள் தங்கள் அடையாளச் சின்னமாக வெள்ளை ரோசாவையும், லங்காஸ்டிரியர்கள் சிவப்பு ரோசாவையும் அடையாளச் சின்னமாக அணிந்து போரிட்டனர். எனவே இப்போர்கள் ரோசாப்பூப் போர்கள் என்று அழைக்கப்பட்டன. இப்போர்களின் இறுதியில் லங்காஸ்ட்ரியர்கள் வெற்றியடைந்தனர். 1485-ல் அரசனான ஹென்றி டியூடர் 1486 ஆம் ஆண்டில் இரு பிரிவினரையும் ஒன்றிணைப்பதற்காக யார்க்கிஸ்ட் மன்னனான நான்காம் எட்வர்டின் மகள் எலிசபெத்தைத் திருமணம் செய்துகொண்டான். இதனால் டியூடர் சபை இங்கிலாந்து மற்றும் வேல்ஸில் தனது ஆட்சியை 117 ஆண்டுகளுக்குத் தொடர்ந்தது.



</doc>
<doc id="149310" url="https://ta.wikipedia.org/wiki?curid=149310" title="மக்கள் விடுதலை இராணுவம்">
மக்கள் விடுதலை இராணுவம்

மக்கள் விடுதலை இராணுவம் (PLA; ) ஆனது மக்கள் சீனக் குடியரசின் தரைப்படை, கடற்படை, வான்படை மற்றும் ஏவுகணை மையங்களை உள்ளடக்கிய ஒருங்கிணைந்த இராணுவம் ஆகும். இந்த மக்கள் விடுதலை இராணுவம் ஆகஸ்ட் 1,1927 ஆம் ஆண்டு உருவாக்கப்பட்டது, இந்த நாள் மக்கள் விடுதலை இராணுவ தினமாக வருடந்தோறும் கொண்டாடப்படுகிறது. இது சீனாவின் கம்யூனிஸ்ட் கட்சியின் இராணுவமாக உள்ளது.


</doc>
<doc id="149312" url="https://ta.wikipedia.org/wiki?curid=149312" title="புகழேந்திப் புலவர் (அம்மானைப் பாடல்கள்)">
புகழேந்திப் புலவர் (அம்மானைப் பாடல்கள்)

அம்மானைப் பாடல்களைப் பாடிய புகழேந்திப் புலவர் (15ஆம் நூற்றாண்டு) என்பவரின் இயற்பெயர் சாருவபெளமன் புகழேந்தி எனக் கருதப்படுகிறது. இவர் கி. பி. 1422-62 ஆண்டு தென்காசி பராக்கிரம பாண்டியனைப் பாடியவர். இவர் நளவெண்பா என்னும் காவியத்தை இயற்றிய, 13ஆம் நூற்றாண்டில் வாழ்ந்த, புகழேந்திப் புலவர் அல்லர். ஒருக்கால், இவர் முந்தைய புகழேந்தி மரபில் வந்தவர் ஆகலாம்.

ஒட்டக்கூத்தர் சொன்னபடி சோழன் சிறையில் அடைக்கப்பட்டிருந்த புகழேந்திப் புலவர் சோழன் தந்த உணவை உண்ணாமல் பல அம்மானை நூல்களைப் பாடி அவ்வழியே தண்ணீர் கொண்டு செல்லும் பெண்கள் கேட்கும்படி பாடி நூலைக் கொடுத்து, அவர்கள் தந்த உணவை வாங்கி உண்டு வயிறு வளர்த்தார் என்பது ஒரு புனைகதை. இவர் ஒட்டக் கூத்தன் காலத்துக்கு மிகவும் பிற்பட்ட காலத்தவர் புகழேந்தி. 

புகழேந்திப் புலவர் இயற்றியதாக வழங்கப்படும் நூல்களின் பட்டியல் வருமாறு:

இந்த அம்மானை நூல்களில் உள்ள பாடல்கள் செப்பலோசை என்னும் வெண்பா ஓசை குன்றாமலும், குன்றிய கலிநடையிலும் நாற்சீர் அடிகளால் எளிய தமிழில் எழுதப்பட்டவை ஆகும்.

எடுத்துக்காட்டு



</doc>
<doc id="149319" url="https://ta.wikipedia.org/wiki?curid=149319" title="அவனியாபுரம் ஜல்லிக்கட்டு">
அவனியாபுரம் ஜல்லிக்கட்டு

அவனியாபுரம் ஜல்லிக்கட்டு என்பது தமிழ்நாட்டில் மதுரை மாவட்டத்தில் உள்ள அவனியாபுரத்தில் ஒவ்வொரு ஆண்டும் நடைபெறும் ஜல்லிக்கட்டு விழா ஆகும். தமிழர்களின் பண்பாட்டை வெளிப்படுத்தும் விதமாக, தமிழரின் வீரத்தை உலகிற்கே வெளிச்சம் போட்டுக் காட்டும் முரட்டுக் காளையை அடக்கும் ஜல்லிக்கட்டு, மஞ்சு விரட்டு போன்ற வீர விளையாட்டுகள் தை மாதம் முழுவதும் தமிழகத்தின் பல்வேறு பகுதிகளில் நடத்தப்படும். தை முதல் நாளாம் பொங்கல் திருநாள் அன்று நடைபெறும் இந்த ஜல்லிக்கட்டு விழாவிற்குத் தென் மாவட்டங்களில் இருந்து மாடுகள் கொண்டுவரப்படுகிறன.

பழந்தமிழ் இலக்கியங்களிலும் சிந்து வெளி நாகரிகத்திலும் ஏறுதழுவல் நடந்ததற்கான சான்றுகள் உள்ளன. 4 ஆயிரம் ஆண்டுகள் பழமையான சிந்து சமவெளி நாகரீக காலத்திலேயே ஜல்லிக்கட்டு புழக்கத்தில் இருந்துள்ளது. சிந்து சமவெளி நாகரீக காலத்தில் புழக்கத்தில் இருந்த பொருட்கள், தற்போதைய பாகிஸ்தானில் உள்ள மொகஞ்சதாரோவில் கடந்த 1930-களில் கண்டெடுக்கப்பட்டன. அப்பொருட்கள் டெல்லியில் உள்ள தேசிய அருங்காட்சியகத்தில் பாதுகாக்கபட்டுள்ளன. சிந்து வெளி நாகரிகம் சார்ந்த முத்தரை ஒன்றில் ஒரு காளை உருவமும் அதை அடக்க முயலும் வீரரை அக்காளை தூக்கி எறிவதும் சித்தரிக்கப்பட்டுள்ளது. ஜல்லிக்கட்டு எனப்படும் ஏறுதழுவல் 2000ம் ஆண்டு பழமையானது ஆகும்.
2014 ம் ஆண்டு நடந்த விளையாட்டில் மாடுபிடி வீரர்கள் 19 பேரும், பார்வையாளர்கள் 15 பேரும் காயமடைந்தனர். 14.01.2014 அன்று மட்டும் 338 காளைகள் கலந்துகொண்டன.


</doc>
<doc id="149329" url="https://ta.wikipedia.org/wiki?curid=149329" title="மணமகள்">
மணமகள்

மணமகள் ("bride") இது திருமணம் ஆகவிருக்கும் பெண்ணை குறிப்பதாகும். திருமண வைபவங்களின்போது மணமகளுக்கு மிகவும் விலை உயர்ந்த உடை மற்றும் அணிகலன் அணிவித்து மகிழ்வார்கள். இவற்றில் மணமகள் திருமணத்தின் போது அணியும் சேலைக்கு "கூறைச்சேலை" என்று பெயர்.இந்து மதத்தில் மணமகள் சார்பில் மணமகனுக்கு வரதட்சணை தரும் பழக்கம் உள்ளது. இம்முறையை இலங்கையில் "சீதனம்" எனவும் அழைப்பர். ஐரோப்பாவிலும் வட அமெரிக்காவிலும் திருமணத்தின் போது மணமகள் சாதாரண உடையுடனும் முக்காடுடனும் காணப்படுவார். 



</doc>
<doc id="149330" url="https://ta.wikipedia.org/wiki?curid=149330" title="மணமகன்">
மணமகன்

மணமகன் (ஆங்கிலம் : Groom) என்பது திருமணம் ஆகவிருக்கும் ஆணை குறிப்பதாகும். 
திருமண வைபவங்களின்போது மணமகனுக்கு மிகவும் விலை உயர்ந்த உடை அணிவித்து மகிழ்வார்கள்.

மணமகள்


</doc>
<doc id="149331" url="https://ta.wikipedia.org/wiki?curid=149331" title="இராபர்ட்டு ஓவன்">
இராபர்ட்டு ஓவன்

இராபர்ட்டு ஓவன் (14 மே 1771 – 17 நவம்பர் 1858) ஒரு வேல்சு குமுகச் சீர்திருத்தவாதியும் கருத்தியல் செவ்விய சோசலிசம் (Utopian socialism), கூட்டுறவு இயக்கம் ஆகியவற்றைத் தோற்றுவித்தவர்களில் ஒருவரும் ஆவார். இவர் 1824 இல் அமெரிக்காவுக்குச் சென்று, அங்கு தான் ஈட்டிய பொருளைக்கொண்டு இண்டியானா மாநிலத்தில் தென்கோடியில் வபாசு ஆற்றுப்படுக்கையில் 1000 பேர் கொண்ட உயரிய கருத்தியல் குமுகமாக நியூ ஆர்மனி என்னும் ஒன்றை நிறுவினார்.

இராபர்ட்டு ஓவன் நடு இசுக்காட்லாந்தில் உள்ள நியூடவுன் என்னும் 1771ம் ஆண்டு பிறந்தார். அவர் பெற்றோருக்குப் பிறந்த ஏழு குழந்தைகளில் இவர் ஆறாவது குழந்தையாவார்.

டேவிட் டேல் என்ற மில் உரிமையாளரின் மகள் கரோலின் டேலை திருமணம் செய்து கொண்ட பிறகு அந்த ஆலையின் மேலாளராகவும் பகுதி உரிமையாளராகவும் செயல்பட்டார்.

ஓவன் ஆலையின் நிருவாகத்தில் பல சீர்திருத்தங்களை அறிமுகப்படுத்தினர். தொழிலாளிகளுக்குச் சம்பளத்தைப் பணமாகத் தராமல் பற்றுச் சீட்டுகளாகவும், பொருளாகவும் தந்து வந்த "திரக்கு முறை" (truck system) எனப்படும் முறையை மேம்படுத்தி மொத்த விலையில் பொருட்களை வாங்கித் தொழிலாளர்களுக்கு கொடுக்கும் கூட்டுறவு முறையை ஏற்படுத்தினார். சிறு குழந்தைகளுக்கு தொழிற்சாலை பராமரிப்பு அளிக்கும் முறையை உருவாக்கினார்.




</doc>
<doc id="149332" url="https://ta.wikipedia.org/wiki?curid=149332" title="2012 கோடைக்கால ஒலிம்பிக் விளையாட்டுப் போட்டிகள்">
2012 கோடைக்கால ஒலிம்பிக் விளையாட்டுப் போட்டிகள்

2012 கோடைக்கால ஒலிம்பிக் விளையாட்டுக்கள் (2012 Summer Olympics), அலுவல் முறையில் 30வது ஒலிம்பியாட்டின் விளையாட்டுக்கள் (Games of the XXX Olympiad) அல்லது இலண்டன் 2012 ஒலிம்பிக் விளையாட்டுக்கள் சூலை 27, 2012 முதல் ஆகஸ்டு 12, 2012 வரை ஐக்கிய இராச்சியத்தில் உள்ள இலண்டன் மாநகரத்தில் நடைபெற்றது. தற்கால உலக ஒலிம்பிக் விளையாட்டை மூன்றாவது முறையாக நடத்தும் பெருமையை இலண்டன் மாநகரம் பெற்றிருக்கின்றது.. 1908 மற்றும் 1948 ஆண்டுகளில் இருமுறை இங்கு இவ்விளையாட்டுக்கள் நடத்தப்பட்டுள்ளன.

1944 ஆண்டு இங்கு நடக்க இருந்த ஒலிம்பிக் போட்டி இரண்டாவது உலகப்போர் காரணமாக ரத்து செய்யப்பட்டது. இதன்மூலம் அதிகமுறை ஒலிம்பிக் போட்டி நடத்திய நாடுகள் வரிசையில் இரண்டாவது இடம் பிடித்தது. முதலிடத்தில் நான்கு முறை (1904, 1932, 1984, 1996) ஒலிம்பிக் நடத்திய அமெரிக்கா உள்ளது. ஜெர்மனி (1936, 1972), ஆஸ்திரேலியா (1956, 2000), பிரான்ஸ் (1900, 1924), கிரேக்கம் (1896, 2004) ஆகிய நாடுகள் தலா இரண்டு முறை ஒலிம்பிக் போட்டி நடத்தி உள்ளன.

இதுவரை லண்டன் (இங்கிலாந்து), லாஸ் ஏஞ்சலஸ் (ஐக்கிய அமெரிக்கா), பாரிசு (பிரான்ஸ்), ஏதென்ஸ் (கிரேக்கம்) ஆகிய நகரங்கள் தலா இரண்டு முறை ஒலிம்பிக் போட்டியை நடத்தி உள்ளன. இதன்மூலம் அதிகமுறை ஒலிம்பிக் போட்டி நடத்திய நகரம் வரிசையில் முதலிடத்தை பகிர்ந்து கொண்டு உள்ளன. ஆனால் 2012 ஒலிம்பிக் போட்டிக்கு பின் லண்டன் நகரம் முதலிடத்தை தனித்துப் பிடித்துள்ளது.

சூலை 6, 2005இல் சிங்கப்பூரில் நடைபெற்ற 117வது கூட்டத்தில் பன்னாட்டு ஒலிம்பிக் குழுவால் நான்கு சுற்று வாக்களிப்புக்குப் பின் இலண்டன் தேர்ந்தெடுக்கப்பட்டது. 2012 ஒலிம்பிக் போட்டியை நடத்துவதற்கு மாஸ்கோ, நியூயார்க் நகரம், மாட்ரிட் மற்றும் பாரிசு ஆகிய நகரங்களும் விண்ணப்பித்திருந்தன. வெற்றிபெற்ற ஏலத்திற்கு முன்னாள் ஒலிம்பிக் சாதனையாளர் செபாஸ்டியன் லார்டு கோ தலைமையேற்றிருந்தார்.

இந்த விளையாட்டுக்களுக்கான நிதிநிலை பரிசீலனைகள் மிகுந்த சர்ச்சைக்கு இடமளித்தன எனினும் இலண்டனின் பல்வேறு பகுதிகள் பேண்தகு வளர்ச்சி நோக்கத்துடன் மேம்படுத்தப்படுவதால் வரவேற்பும் இருந்தன. விளையாட்டுக்களின் முகனையான குவியமாக புதியதாக கட்டமைக்கப்பட்ட ஒலிம்பிக் பூங்கா உள்ளது. இது கிழக்கு இலண்டனில் ஸ்ட்ராஃபோர்டில் முன்பு தொழிற்பேட்டையாக விளங்கிய 200 எக்டேர் நிலத்தில் அமைக்கப்பட்டுள்ளது. ஏலத்திற்கு முன்பே இருந்த விளையாட்டரங்கங்களை ஒலிம்பிக் விளையாட்டுக்களுக்கும் மாற்றுத் திறனாளர் ஒலிம்பிக் விளையாட்டுக்களுக்கும் பயன்படுத்தத் திட்டமிடப்பட்ட்டது.

2012 ஒலிம்பிக் போட்டிகளை ஏற்று நடத்துவதற்கு ஏலப் புள்ளிகள் அளித்திட இறுதிநாளாக அறிவிக்கப்பட்டிருந்த சூலை 15 2003 அன்று ஒன்பது நகரங்கள் பங்கெடுத்திருந்தன. அவை: அவானா, இசுத்தான்புல், லைப்சிக், இலண்டன், மாட்ரிட், மாஸ்கோ, நியூ யார்க், பாரிசு, மற்றும் ரியோ டி ஜெனிரோ.

மே 18 2004 அன்று பன்னாட்டு ஒலிம்பிக் குழு (IOC) இவற்றிலிருந்து தேர்வுக்கான நகரங்களை ஐந்தாகக் குறைத்தது: இலண்டன், மாட்ரிட், மாஸ்கோ, நியூ யார்க் மற்றும் பாரிசு.

பன்னாட்டு ஒலிம்பிக் குழுவின் தணிக்கைக் குழு 2005ஆம் ஆண்டின் பெப்ரவரி-மார்ச்சு மாதங்களில் இந்த ஐந்து நகரங்களுக்கும் சென்று ஆய்வு நடத்தினர். இக்குழுவின் மதிப்பீட்டு அறிக்கையைப் பன்னாட்டு ஒலிம்பிக் குழு சூன் 6 2005 அன்று வெளியிட்டது. இந்த அறிக்கையில் எந்த தரவரிசையோ புள்ளிகளோ தரப்படாவிடினும் மதிப்பீடுகளின்படி பாரிசு முதல்நிலையிலும் இலண்டன் இரண்டாமிடத்திலும் இருந்தன.

இதன்படியும் அண்மைக் காலத்தில் இது பாரிசின் மூன்றாவது முயற்சி என்பதாலும் பாரிசே தேர்ந்தெடுக்கப்படும் எனப் பரவலாக எதிர்பார்க்கப்பட்டது. 2004இன் ஆகத்தில் இலண்டனுக்கும் பாரிசிற்கும் சமநிலை இருப்பதாகச் செய்திகள் வெளியாயின.

சிங்கப்பூரில் சூலை 6 2005 அன்று ராஃபிள்சு நகர கருத்தரங்கு மையத்தில் வெற்றி பெற்ற நகரம் அறிவிக்கப்பட்டது. முதலாவதாக வெளியேறிய நகரம் மாஸ்கோவாகும். தொடர்ந்து நியூயார்க், மாட்ரிட் வெளியேறின. நான்காவது சுற்றின் இறுதியில் பாரிசுக்கு 50 வாக்குகளும் இலண்டனுக்கு 54 வாக்குகளும் கிடைத்து 2012 ஒலிம்பிக் விளையாட்டுப் போட்டிகளை நடத்திட இலண்டன் உரிமை பெற்றது. அறிவிக்கப்பட்ட 24 மணி நேரங்களுக்குள்ளேயே சூலை 7, 2005இல் இலண்டன் தொடர் வண்டிப் போக்குவரத்தில் நடைபெற்ற குண்டுவெடிப்புச் சம்பவம் வெற்றிக் கொண்டாட்டங்களுக்குத் தடையாக அமைந்தது.

204 தேசிய ஒலிம்பிக் குழுக்களைச் சேர்ந்த கிட்டத்தட்ட 10,000 இற்கும் அதிகமானோர் பங்குபற்றுவர் என எதிர்பார்க்கப்பட்டது. 2010 ஆம் ஆண்டில் நெதர்லாந்து அண்டிலிசு கலைக்கப்பட்டதை அடுத்து 2011 சூன் மாதத்தில் இடம்பெற்ற பன்னாட்டு குழுவின் 123வது மாநாட்டில் அந்நாட்டின் தேசிய ஒலிம்பிக் குழுவின் உறுப்புரிமை திரும்பப் பெறப்பட்டது. ஆனாலும், இந்நாட்டில் இருந்து தெரிவு செய்யப்பட்ட விளையாட்டு வீரர்கள் ஒலிம்பிக் கொடியுடன் 2012 போட்டிகளில் விளையாடத் தகுதி பெற்றனர். 2011 ஆம் ஆண்டில் உருவான தெற்கு சூடானுக்கு தேசிய ஒலிம்பிக் குழு இல்லாததால் அந்நாட்டின் ஒரேயொரு விளையாட்டு வீரர் குவோர் மாரியல் ஒலிம்பிக் கொடியுடன் போட்டிகளில் பங்கேற்றார்.












இந்த ஒலிம்பிக் விளையாட்டுகளில் ஏழு விளையாட்டுக்களில் 31 சாதனை அளவைகள் எட்டப்பட்டன. மிகக் கூடுதலாக நீச்சற் போட்டிகளில் 9 சாதனைகள் நிகழ்த்தப்பட்டன. இவற்றில் ஆறு அமெரிக்க விளையாட்டாளர்களால் நிகழ்த்தப்பட்டன. 

</onlyinclude>

இந்தப் போட்டிகளுக்கான பாதுகாப்பை 10,000 பேர் கொண்ட காவல்துறை மேற்கொண்டுள்ளது. இவர்களுக்கு உதவியாக 13,500 பேர் கொண்ட பிரித்தானிய படைத்துறையினரும் வான்படை மற்றும் கடற்படையினரும் அமர்த்தப்பட்டுள்ளனர். தேம்சு ஆற்றில் போர்க்கப்பல்கள் நிறுத்தப்பட்டுள்ளன; ஐரோஃபைட்டர் வானூர்திகள், தரையிலிருந்து வான் தாவும் ஏவுகணைகள் பயன்படுத்தப்படுகின்றன. பாதுகாப்புச் செலவுகள் £282 மில்லியனிலிருந்து £553 மில்லியனாக உயர்ந்துள்ளது. இந்த ஒருங்கிணைந்த பாதுகாப்பிற்கான ஒத்திகை சனவரி 19, 2012 அன்று நடத்தப்பட்டது.

இலண்டனின் பௌ பகுதியில் லெக்சிங்டன் கட்டிடத்தில் வசிப்பவர்களுக்கு பாதுகாப்பு அமைச்சகம் தண்ணீர் தொட்டி மீது ஏவுகணை அமைப்புகள் நிறுவப்படும் என துண்டறிக்கைகள் வழங்கியது. இதற்கு சிலர் மிக்க கவலை தெரிவித்தனர். அமைச்சகம் இது குறித்து இன்னமும் முடிவு எடுக்கவில்லை என அறிவிக்கப்பட்டது.

சூலை 2012இல் ஒலிம்பிக்சிற்கு பாதுகாப்பு அலுவலர்கள் வழங்கவேண்டிய ஜிஎஸ்4 என்ற வேலைவாய்ப்பு நிறுவனம் தன்னால் வேண்டிய அளவிற்கு பணிக்கமர்த்த இயலவில்லை என்று கைவிரித்த நிலையில் மேலும் 3500 படைத்துறையினர் பாதுகாப்புப் பணியில் ஈடுபடுத்தப்பட்டுள்ளனர். ஊடகங்களில் இதனை விமரிசித்து பல கட்டுரைகள் வெளியாகி உள்ளன.

இலண்டன் ஒலிம்பிக்சிற்கான சின்னம் உல்ஃப் ஓலின்சால் வடிவமைக்கப்பட்டு சூன்4, 2007 அன்று வெளியிடப்பட்டது. இந்தச் சின்னம் 2012 எண்ணைக் குறிப்பதாகவும் ஒலிம்பிக் வளையங்களை சூன்யத்தில் உள்ளடக்கியும் உள்ளது.




</doc>
<doc id="149336" url="https://ta.wikipedia.org/wiki?curid=149336" title="ஜெசிக்கா காக்ஸ்">
ஜெசிக்கா காக்ஸ்

ஜெசிக்கா காக்ஸ் ("Jessica Cox", பிறப்பு: அரிசோனாவில் 1983-ம் ஆண்டு) உலகின் முதல் கைகளற்ற விமான ஓட்டுநர், கைகளற்ற முதல் கருப்பு பட்டயம் பெற்றவர். இவர் பிறக்கும் போது இரு கைகளும் இன்றி பிறந்தார். இது பிறவிக் குறைபாடு ஆகும். மூன்று ஆண்டுகள் கடின பயிற்சிக்குப் பிறகு தன்னுடைய விமான ஓட்டுநர் உரிமத்தை அக்டோபர் 10, 2008 அன்று பெற்றார்.

இவர் இலகுரக விமானம் (10,000 அடி வரையிலும்) ஓட்டுவதில் பயிற்சியும், நிறுவனத்தின் உதவித்தொகையையும் பெற்றார். தன்னுடைய பதினான்காவது அகவை வரையிலும் தன்னுடைய செயற்கைக் கையை உபயோகப்படுத்தவில்லை. . தன்னுடைய கைகளுக்குப் பதிலாக, கால்களையே பெரும்பாலும் உபயோகப்படுத்தும் இவர் கார் ஓட்டுநர் உரிமமும் வைத்துள்ளார் (தடையற்ற கார் ஓட்டுநர் உரிமம்). இவருடைய கார்களில் எந்தவொரு மாற்றமும் இல்லாமல் உபயோகப்படுத்தி வருகிறார். இவர் நிமிடத்திற்கு 25 வார்த்தைகள் தட்டச்சு செய்வதிலும் தேர்வு பெற்றுள்ளார். தன்னுடைய காஸ் இணைப்பது, மூக்குக் கண்ணாடியில் உள்ள குவியங்களை மாற்றுவது உள்ளிட்டவைகளைப் பிறருடைய உதவிகளை நாடாமல் தானே செய்கிறார். இவர் ஒரு பயிற்சிபெற்ற சுகூபா என்னும் ஒரு வகையான நீர் மூழ்குதல் வீராங்கனை ஆவார். காக்ஸ், அரிசோனா பல்கலைக்கழகத்தில் இருந்து உளவியலில் இளங்கலைப் பட்டம் பெற்றுள்ளார். தற்போது உணர்ச்சிமயமான பேச்சாளராக இருந்து வருகிறார்.. 





</doc>
<doc id="149338" url="https://ta.wikipedia.org/wiki?curid=149338" title="விழைவு வாக்கியம்">
விழைவு வாக்கியம்

விழைவு என்பதற்கு ஆங்கிலத்தில் desire என்ற சொல்லைப் பயன்படுத்தலாம். ஒன்றைக் கருதி வேட்பிக்கும் சொல்லும், வாக்கியங்களும் விழைவுப் பொருளைத் தரும்.
சான்றாக
எனக்கு ஒரு 1000 ருபாய் தாருங்களேன் என்பது விழைவு வாக்கியம்
விழைவு என்பதற்கு விருப்பம்/ எண்ணுதல்/ விண்ணப்பம் என்ற பொருளும் உண்டு.
நான் இப்பணியை தொடர்ந்து செய்ய விழைகிறேன் அல்லது இப்பணியை செய்ய விழைந்து விண்ணப்பிக்கிறேன் என சொல்வதும் உண்டு


</doc>
<doc id="149340" url="https://ta.wikipedia.org/wiki?curid=149340" title="அளவை விளக்கம்">
அளவை விளக்கம்

அளவை விளக்கம் என்னும் நூல் தி௫க்கயிலாய பரம்பரை வேளாக்குறிச்சி ஆதீன சீடர் களந்தை ஞானப்பிரகாசர் என்பவரால் இயற்றப்பட்டது. 

இந்த நூல் இப்போது கிடைக்கவில்லை.


</doc>
<doc id="149343" url="https://ta.wikipedia.org/wiki?curid=149343" title="துகாராம் ஓம்பலே">
துகாராம் ஓம்பலே

துகாராம் ஓம்பலே (ஆங்:Tukaram Omble மரா:तुकाराम ओंबले) 2008 மும்பாய் தாக்குதல்களின் போது தீவிரவாதி அஜ்மல் கசாப்பை பிடிக்கும் போது உயிரிழந்த மும்பைக் காவலராவார். அத்தாக்குதல் நடத்திய தீவிரவாதியை உயிருடன் பிடிப்பதில் முக்கிய பங்காற்றினார். இவரின் தியாகத்தைப் போற்றும் விதமாக இந்திய அரசு 2009 சனவரி 26ல் அசோகச் சக்கரம் விருது வழங்கி கவுரவப்படுத்தியது. இவரின் மனைவி உட்பட நான்கு மகள்கள் இவருக்குண்டு.

2008 நவம்பர் 26 அன்று மும்பையில் நடந்த தீவிரவாதத் தாக்குதலில் மிஞ்சிய அஜ்மல் கசாப் உட்பட இரண்டு தீவிரவாதிகள் ஸ்கோடா வாகனத்தில் மரின் டிரைவ் பகுதியில் விரைந்தனர். அவர்கள் கலஷ்னினவ் துப்பாக்கிகளும், கை கிரணட்களும், நடைபேசியும் கொண்டிருந்தனர். தீவிரவாதத் தாக்குதல் பற்றித் தகவல் அறிந்த 48 வயதான துகாராம், எந்தவித ஆயுதங்களுமின்றி தனது இருசக்கரவாகனத்தில் விழிப்புடனிருந்தார். இரவு 12:45 மணிவாக்கில் அவ்வழியே வந்த தீவிரவாதிகளை இருசக்கரவாகனத்தில் விரட்டினார். கிர்காம் சௌபாதி சாலை சந்திப்பு வேகத் தடையில் தீவிரவாதிகளின் வண்டி வேகம் குறைந்த போது அவர்களை மடக்கி பிடிக்கமுயசித்தார். இவருடன் வந்த மற்ற காவலர்கள் ஒரு தீவிரவாதியைச் சுட்டுக்கொன்றனர். மற்றொருவரான கசாப்பை, துகாராம் உயிருடம் பிடிக்க முனைகையில் கசாபின் துப்பாக்கிக் குண்டுகள் இவரை துளைத்தன. இருந்தபோதும் கசாப் மற்றவர்களைச் சுட்டுவிடாமல் இறுதிவரை தடுத்து கசாப்பைப் பிடித்துத்தந்து உயிரிழந்தார்.


</doc>
<doc id="149346" url="https://ta.wikipedia.org/wiki?curid=149346" title="அறிவானந்த சித்தியார்">
அறிவானந்த சித்தியார்

அறிவானந்த சித்தியார் என்பது ஒரு வேதாந்த சாத்திர (சார்திரம்) நூல். 
மிகவும் பிற்காலத்தில் வலங்கை மீகாமன் செய்த நூல். 
இவரது பெயரில் இந்நூல் பலமுறை அச்சாகியுள்ளது. 

இதன் ஆசிரியர் சீர்காழி சிற்றம்பல நாடிகள் என்பவரால் செய்யப்பட்டது என்னும் குறிப்பும் உள்ளது. 


</doc>
<doc id="149350" url="https://ta.wikipedia.org/wiki?curid=149350" title="ஒலிம்பிக் விளையாட்டரங்கம் (இலண்டன்)">
ஒலிம்பிக் விளையாட்டரங்கம் (இலண்டன்)

ஒலிம்பிக் விளையாட்டரங்கம் ("Olympic Stadium") இங்கிலாந்திலுள்ள ஒலிம்பிக் பூங்காவில் கட்டப்பட்டு வருகிறது. இது 2012 கோடைக்கால ஒலிம்பிக் விளையாட்டுப் போட்டிகள் மற்றும் 2012 கோடைக்கால மாற்றுத்திறனாளர் ஒலிம்பிக் விளையாட்டுக்களின் முதன்மை மையமாக வடிவமைக்கப்படுகிறது; தடகள விளையாட்டுக்களும் ஒலிம்பிக் திறப்பு விழா, இறுதி விழா நிகழ்ச்சிகளும் இங்கு நடைபெற உள்ளது. இது இலண்டன் மாநகரின் "கீழ் லீ பள்ளத்தாக்கில்" இசுட்ராஃபோர்டு மாவட்டத்தில் மார்ஷ்கேட் லேனில் அமைந்துள்ளது. இந்த விளையாட்டரங்கில் ஏறத்தாழ 80,000 பார்வையாளர்கள் விளையாட்டுக்களைக் கண்டு களிக்கலாம். ஒலிம்பிக் விளையாட்டுக்களுக்குப் பிறகு இதன் பார்வையாளர் அளவு குறைக்கப்பட உள்ள நிலையில் தற்காலிகமாக இது பிரித்தானியாவின் மூன்றாவது பெரிய விளையாட்டரங்கமாக உள்ளது. 2017ஆம் ஆண்டு தடகள சாதனையாளர் போட்டிகளுக்கு இந்த விளையாட்டரங்கம் தேர்ந்தெடுக்கப்பட்டுள்ளது.

2007ஆம் ஆண்டின் மத்தியிலிருந்தே நில கையகப்படுத்தும் பணி துவங்கினாலும் அலுவல்முறையாக மே 22, 2008இல் கட்டிட வேலைகள் துவங்கின. 



</doc>
<doc id="149351" url="https://ta.wikipedia.org/wiki?curid=149351" title="ஆட்களம் (உயிரியல்)">
ஆட்களம் (உயிரியல்)

உயிரியல் வகைப்பிரித்தலில், ஆட்களம் (domain) என்பது இராச்சியம் அலகுக்கு மேலுள்ள உயிரினங்களிலேயே உச்சவகைப்பாடாகும். 1990ல் காரல் வோஸி அறிமுகபடுத்திய மூன்று ஆட்களங்கள்:ஆர்க்கீயா, பாக்டீரியா மற்றும் மெய்க்கருவுயிரி ஆகும்.

இதுவரை வகைப்படுத்தப்பட்டுள்ள உயிரினப் பிரிவுகள்:


</doc>
<doc id="149354" url="https://ta.wikipedia.org/wiki?curid=149354" title="நாற்காலி (உயிரியல்)">
நாற்காலி (உயிரியல்)

நாற்காலி (Tetrapods) என்பது முதுகுநாணித் தொகுதி, முதுகெலும்பி துணைத்தொகுதி, தாடையி என்ற உட்தொகுதியிலுள்ள ஒரு பெருவகுப்பாகும். முதுகெலும்பி துணைத்தொகுதியில் உள்ள விலங்குகள் "நாற்கால் நகர்வு" மூலம் நகர்கின்றன. நீர்நில வாழ்வன, sauropsid மற்றும் பாலூட்டிகள் நாற்காலி பெருவகுப்பைச் சேர்ந்ததாகும். 


</doc>
<doc id="149355" url="https://ta.wikipedia.org/wiki?curid=149355" title="எருக்கூர் தூய சிந்தாத்திரை மாதா திருத்தலம்">
எருக்கூர் தூய சிந்தாத்திரை மாதா திருத்தலம்

புனித சிந்தாத்திரை மாதா திருக்கோவில் இந்தியாவில், தமிழ்நாட்டில், நாகை மாவட்டத்தில் கொள்ளிடம் ஆற்றுப்படுகையில் சீர்காழியிலிருந்து சிதம்பரம் செல்லும் (வேளாங்கண்ணி, மயிலாடுதுறை முதல் பாண்டிச்சேரி (அ) புதுச்சேரி, சென்னை) தேசிய நெடுஞ்சாலையின் 6-வது கீ.மீ இல் உள்ள ஊரான எருக்கூரில் உள்ள ஒரு கத்தோலிக்கக் கோவில்.

கி.பி 1534 -யில் வங்கக்கடலின் கிழக்கு கடற்கரையில் உள்ள புலிகாட், சதராஸ், குன்னிமேடு, கல்பட், புதுச்சேரி, தேவனாம்பட்டினம், நாகூர், நாகப்பட்டினம் ஆகிய ஊர்களில் போர்த்துக்கீசிய வணிபர்கள் பண்டகசாலைகளையும், அதில் உள்ள சிறிய தேவாலயங்களையும் கட்டினர். தங்களுடைய ஆன்மிகத் தேவைகளுக்காகவும், மறைபரப்பு பணிகளுக்காகவும், போர்த்துக்கீசிய குருக்களையும் அழைத்து வந்தனர்.

கி.பி 1550 களில் காவிரியின் கிளையான கொள்ளிடம் ஆறும், வங்கக்கடலும் கலக்கின்ற இடத்தில் உள்ள தீவான கொலரூன் (கோலேரூன், போர்த்துகீசியர் வைத்த பெயர்), தற்பொழுது கோட்டைமேடு என்று அழைக்கப்படுகின்ற தீவில் பண்டகசாலையும், தேவாலயமும் கட்டினர். இதைச்சுற்றி போர்த்துகீசிய வணிபர்கள், யுரேசியன் மக்கள்,போர்த்துகீசிய குருக்கள், கோவா கிறிஸ்துவர்கள் குடியேறினர்.

இங்குள்ள தேவாலயத்தில் நாசரேத்தூரின் பயண மாதா சுரூபத்தைக் (Our Lady of Travelers of Nazareth) கொண்டு வந்து வழிபட்டனர். இவன்னையின் மூல வடிவம் நாசரேத்தூரில் உள்ள திருக்குடும்ப பேராலயத்தில் (இயேசுவின் தந்தை யோசேப்பு தசுப்பட்டறை வைத்திருந்த இடத்தில்) வலதுபக்கத்தில் உள்ளது.


</doc>
<doc id="149359" url="https://ta.wikipedia.org/wiki?curid=149359" title="ஆன்யு டா சிடியான்">
ஆன்யு டா சிடியான்

ஆன்யு டா சிடியான் (Hanyu Da Cidian, () என்பது யாவற்றினும் அதிக சொற்களையும் சொற்கோவைகளையும் கொன்ட சீன அகரமுதலி. அகராதியியல் அளவையின் படி இதனை ஆங்கில ஆக்ஃசுபோர்டு அகர முதலிக்கு ஈடாகச் சொல்லலாம். இதில் 3000 ஆண்டு வரலாற்றுக் காலத்தில் சொற்களின் பயன்பாட்டு வரலாற்றை எடுத்துக்காட்டுகளுடன் தந்துள்ளார்கள் என்பது சிறப்புக்கூறு. தற்கால பேச்சுவழக்குச் சொற்களும் பதிவு செய்திருக்கின்றார்கள். இதன் தலைமைத் தொகுப்பாளர் இலுவோ சுஃவெங்கு (Luo Zhufeng 羅竹風 (1911-1996)), ஏறத்தாழ 300 உடன்பங்களித்த அறிஞர்களின் துணையோடு 1979 ஆம் ஆண்டு தொடங்கி, 1986 ஆம் ஆண்டு பதிப்பிக்கத் தொடங்கி பதிமூன்று தொகுதிகள் வெளியிட்டு 1993 இல் முடித்தனர். 

ஃகான்யு டா சிடிஆன் அகரமுதலியில் 23,000 தலைப்புச்சொற்களுக்கும் மேல் உள்ளன, இவற்றோடு 370,000 சொற்களுக்கு வரையறையும் 1,500,000 பயன்பாட்டுச் சான்றுகோள்களும் தந்துள்ளனர். தலைப்புச் சொற்களை 200 வகையான வேரெழுத்துகளின் கீழ் (வேர்க்கீற்றுகளில் கீழ்) (radical) வகைப்படுத்தி மரபு சீன எழுத்திலும், எளிமைபப்டுத்திய சீன எழுத்திலும் தந்துள்ளார்கள். வரையறைகளும் விளக்கங்களும் எளிமைப்படுத்திய சீன எழுத்துமுறையில் தந்துள்ளனர், ஆனால் மரபு வரலாற்று தொல்சீர் சொற்களுக்கும் எடுத்துக்காட்டுகளுக்கும் மரபு சீனத்தில் எழுதி விளக்கி இருக்கின்றனர். 

தொகுதி-13 இல் பின்யின் முறையிலும் கீற்று எண்ணிக்கையிலும் உள்ள பின்னடக்கச் சொற்பட்டியல் உண்டு. இது தவிர தனியான ஒரு தொகுதி (1997 இல் வெளியானது) 728,000 தலைப்புச்சொற்கள் கொன்டுள்ளது. இதில் உள்ள 20,000 பக்கங்களில் 50 மில்லியன் கூட்டெழுத்துகள் இருந்தபோதும் எளிதாகப் பயன்படுத்தும்படியாக அமைத்துள்ளனர் என்று கூறுகின்றார் வில்க்கின்சன்



</doc>
<doc id="149360" url="https://ta.wikipedia.org/wiki?curid=149360" title="சிலப்பதிகாரம் (அரும்பதவுரை)">
சிலப்பதிகாரம் (அரும்பதவுரை)

செய்யுளில் காணப்படும் அரிய சொற்களுக்கு மட்டும் விளக்கம் தரும் உரையை ‘அரும்பதவுரை’ என்பர். இந்த வகையில் நமக்குக் கிடைத்திருக்கும் மிகப் பழைய அரும்பதவுரை சிலப்பதிகாரத்துக்கு எழுதப்பட்டுள்ள உரையாகும். எனவே அரும்பதவுரை என்றாலே அது இந்தச் சிலப்பதிகார அரும்பதவுரையைக் குறிக்கும் சிறப்புச் சொல்லாக மாறிவிட்டது. 

சிலப்பதிகாரம் நூலுக்கு எழுதப்பட்ட பழமையான உரைகள் மூன்று. 12 ஆம் நூற்றாண்டில் எழுதப்பட்ட அடியார்க்கு நல்லார் உரை பெரிதும் போற்றப்படுகிறது. இவரது உரையில் மேற்கோளாகக் குறிப்பிடப்பட்டுள்ள உரையைப் பதிப்பாளர்கள் அரும்பத உரை என்கின்றனர். இந்த அரும்பதவுரையில் மேற்கோளாகக் குறிப்பிடப்பட்டுள்ள அதற்கும் முந்திய உரை ஒன்றும் உண்டு.

சிலப்பதிகாரத்துக்கு உரை எழுதும் அடியார்க்கு நல்லார் நாடகம் பற்றிய ஒவ்வொரு தொடருக்கும் அரும்பதவுரையை மேற்கோள் காட்டியே உரை எழுதுகிறார். இதனால் இசை பற்றிய செய்திக்குப் பழமையான சான்றுகள் அரும்பதவுரையில் உள்ளனவே எனத் தெரிகிறது.

அடியார்க்கு நல்லார் ‘எனக் காட்டுவர் அரும்பதவுரையாசிரியர்’ என்னும் குறிப்புடன் காட்டும் அக்காலச் சமுதாயச் செய்திகள் இவை. 


</doc>
<doc id="149362" url="https://ta.wikipedia.org/wiki?curid=149362" title="டிக் கொஸ்டலோ">
டிக் கொஸ்டலோ

டிக் கொஸ்டலோ 1963ம் ஆண்டு செப்டம்பர் மாதம் 10ம் திகதி அமெரிக்காவில் பிறந்தவர். இவர் தற்பொழுது டுவிட்டர் நிறுவனத்தின் பிரதம நிறைவேற்று அதிகாரியாக கடமை புரிகின்றார். டிக் கொஸ்டலோ எவான் வில்லியம்ஸ்ஸிடமிருந்து 2010 அக்டோபர் மாதம் இந்தப் பதவியைப் பெற்றார். இவர் மிச்சிகன் பல்கலைக்கழகத்தில் பட்டம் பெற்றவர்.


</doc>
<doc id="149366" url="https://ta.wikipedia.org/wiki?curid=149366" title="அளவை (சமயம்)">
அளவை (சமயம்)

சமய நோக்கில் வைதிக நெறி என்பது ஒன்று. மணிமேகலை ஒன்பது சமயக்கணக்கர்களிடம் அவர்களது சமயத் திறங்களைக் கேட்டறிந்தாள். சமயக்கணக்கர் என்போர் சமய நெறிகளைக் கணிக்கும் அறிவர்கள். அந்த 9 பேரில் ஒருவர் வைதிக வழியைப் பின்பற்றும் சமயத்தவர். வைதிக நெறி வேத நெறி. இந்த நெறியாளர் தெரியாத தெய்வத்தைத் தெரியும்படி விளக்கிக் காட்டுபவர்கள். ஐம்புலனால் அறியப்படாத தெய்வத்தை ஐம்புல அனுமானத்ததால் விளக்குபவர்கள். எந்தெந்த வகையான அனுமான அளவைகளால் தெய்வத்தின் இருப்பு உய்த்துணரப்படும் என்பதன் விளக்கமே அளவை.

வைதிக மார்க்கம் அளவை நெறியைப் பின்பற்றுவது.
என்னும் ஆசிரியர்கள் அளவை நெறியைக் காட்டிய முன்னோர்.


மணிமேகலை காலத்தில் அளவை மார்க்க நோக்கில் ஆறு உட்பிரிவுகள் இருந்தன. அவற்றைப் பற்றிய செய்திகளை மணிமேகலை நூலில் உள்ளபடி, மணிமேகலை மூல நூலில் உள்ள சொற்களால் பட்டியலிட்டுக் காண்கிறோம்.சேரநாட்டு வஞ்சிமாநகரில் இந்தச் சமயப் பிரிவினர் வாழ்ந்துவந்தனர். இவற்றின் தலைவர்கள் சமயக்கணக்கர் எனப்பட்டனர். மணிமேகலை அவர்களிடம் அவரவர் சமயத்திறங்களைக் கேட்டறிந்தாள்.


</doc>
<doc id="149369" url="https://ta.wikipedia.org/wiki?curid=149369" title="திலீப் (தமிழ் நடிகர்)">
திலீப் (தமிழ் நடிகர்)

திலீப் (இறப்பு: மே 25, 2012) இந்திய நடிகர், தமிழ் மற்றும் மலையாளத் திரைப்படங்களில் நடித்து வந்தார். 1980-களில் உச்சத்தில் இருந்த இவர், கமல்ஹாசனுடன் இணைந்து நடித்த வறுமையின் நிறம் சிகப்பு மற்றும் தூங்காதே தம்பி தூங்காதே முதலியவை மிகவும் பிரபலமானவையாகும். 1990-களில் ரஜினிகாந்தின் இயக்கத்தில் வெளிவந்த வள்ளி திரைப்படத்திலும் இவர் நடித்திருந்தார். இவர் மலையாளத்தில் நடித்த "ஞான் ஏகனன்னு" மிகப்பெரிய வெற்றி பெற்றது, அத்திரைப்படத்தின் பாடல்கள் இன்று வரையிலும் கேரளாவில் பிரபலமாக உள்ளது. பெரும்பலான திரைப்படங்களில் இவர் கதையின் நாயகனுக்கு நண்பன் கதாப்பாத்திரத்தில் நடித்திருந்தார். சமீப காலமாக திரைப்படங்களில் நடிக்காமலிருந்தார்.

2012-ம் ஆண்டு மே மாதம், 25-ம் திகதி மாரடைப்பு காரணமாக மைசூரில் உள்ள மருத்துவமனையில் உயிரிழந்தார்.



</doc>
<doc id="149370" url="https://ta.wikipedia.org/wiki?curid=149370" title="ஓணான்">
ஓணான்

ஓணான் (ஆங்கிலம்: Oriental Garden Lizard) பல்லி வகையைச் சார்ந்தது. கரட்டாண்டி(திருநெல்வேலிப் பேச்சு) எனப்படும் இது ஊர்வன வகையைச் சேர்ந்தது ஆகும். இது ஓந்தி அல்லது பச்சோந்தி போல் நிறம் மாறுவது அன்று. அதனைப்போன்று நீளமான நாக்கும் இல்லை. இது கண்களை 360° கோணத்தில் சுற்றாது. பெரும்பாலும் மரங்களிலும் செடிகளிலும் காணப்படும் இது சிறு பூச்சிகளை உண்ணும். வேகமாக ஓடும். பற்களை உடையது.



</doc>
<doc id="149371" url="https://ta.wikipedia.org/wiki?curid=149371" title="சொல்ல துடிக்குது மனசு">
சொல்ல துடிக்குது மனசு

சொல்ல துடிக்குது மனசு 1988-ம் ஆண்டு பி. லெனின் இயக்கத்தில் வெளிவந்த தமிழ்த் திரைப்படமாகும். இத்திரைப்படத்தில் கார்த்திக், புதுமுகம் பிரியாசிறீ முக்கிய கதாபாத்திரத்தில் நடித்திருந்தனர். ஜெ. இரவியால் தயாரிக்கப்பட்ட இத்திரைப்படம் இளையராஜா இசையில் 1988-ம் ஆண்டு பிப்ரவரி 19-ம் திகதி வெளியானது.

தில்லைநாதன், ஒரு நேர்காணலில் பங்குபெறுவதற்காகக் கிராமத்தில் இருந்து வருகிறார். அவருக்கு வங்கியில் வேலை கிடைக்கிறது கூடவே ஜெயக்கொடியுடன் காதல் மலர்கிறது. தேன்மொழியைத் தேடி அவருக்கு பிடித்தமான பாடகர், கவிஞர் மற்றும் அரசியல்வாதி அவருடைய வீட்டிற்கு வருகின்றனர். தில்லைநாதனும் தேன்மொழி யாரென்று தெரியாமல் தேடுகின்றார். 

தில்லைநாதனின் திருமணத்திற்கு முன்பு, அவருடைய துப்பறிவாளர் தேன்மொழியைக் கண்டுபிடித்ததாக கூறுகிறார். இவரும் தேன்மொழியைத் தேடிச் செல்கிறார், ஆனால் அது தேன்மொழி அல்ல. இதற்கிடையில் தில்லைநாதனை யாரோ தாக்கி விடுகின்றனர், திருமணம் நின்று விடுகிறது, வங்கியிலிருந்து வேலை நீக்கம் செய்து விடுகின்றனர். தில்லைநாதனுக்கு அவருடைய வீட்டில் தேன்மொழியும் ஜெயக்கொடியும் ஒருவரே என்ற ஆதாரம் கிடைக்கிறது, ஆனால் தேன்மொழியை அவருடைய வீட்டிலும் அலுவலகத்திலும் தேடிப்பார்த்தும் கிடைக்கவில்லை. 

தன்னுடைய சொந்த கிராமத்திற்குத் திரும்பவும் வருகிறார், அவருடைய தந்தை, "நீ என் மகனே இல்லை", என்று சொல்லி விட நண்பன் பிச்சைமுத்து, மனைவியின் உதவியுடன் புதிய வேலை ஒன்றில் சேர்கிறார்.

ஒரு நாள் ஜெயக்கொடியைப் பிரபலமான பாடகர் வாசுதேவனுடன் சந்திக்கிறார். தான் தேன்மொழியெனவும், வாசுதேவனை திருமணம் செய்து கொண்டதாகவும் கூற தில்லைநாதன் தற்கொலை முயற்சியில் ஈடுபடுகிறார். அத்தருணத்தில் அவள் தேன்மொழி தான் என்று வாசுதேவனும் கூறுகிறார். தில்லைநாதனுக்கு ஏ. பி. + வகை இரத்தம் தேவைப்பட ஜெயக்கொடி இரத்தம் தர சம்மதம் தெரிவிக்கிறார். ஆயினும் தன்னுடைய முன்னாள் காதலியிடம் இருந்து இரத்தம் பெற தில்லைநாதனுக்கு விருப்பம் இல்லை. இத்தருணத்தில் தேன்மொழி வருகிறார். இருவருடைய தோற்ற ஒற்றுமை அனைவரையும் வியப்பில் ஆழ்த்துகிறது. ஜெயக்கொடி தன்னுடைய முன்னாள் காதலனுக்கு இரத்தம் கொடுக்கிறார். இருவரும் திருமணம் செய்து கொள்ள ஒப்புகின்றனர்.


இத்திரைப்படத்தின் பாடல்கள் மற்றும் பின்னனி இசை, இளையராஜாவால் உருவாக்கப்பட்டதாகும். 1988-ம் வெளியான இப்பாடல் தொகுப்பில் 6 பாடல்கள் இருந்தது. வாலி, கங்கை அமரன், நா. காமராசன், மு. மேத்தா மற்றும் பொன்னடியான் இத்திரைப்படத்தின் பாடல்களை எழுதியிருந்தனர்


</doc>
<doc id="149373" url="https://ta.wikipedia.org/wiki?curid=149373" title="பாமன்கடை">
பாமன்கடை

பாமன்கடை ("Pamankada") கொழும்பில் தமிழர்கள் செறிந்து வாழும் நகரின் ஒரு பகுதி ஆகும். இப்பகுதி கொழும்பு -06 என்று பாகுபடுத்தப்பட்டுள்ளது. இதன் அஞ்சற் குறியீடு 00600 ஆகும். இங்கே பெரும்பாலான வீடுகள் அடுக்கு மாடி வீடுகள் ஆகும். இங்கு வாழ்கின்ற சிங்களவர்களில் குறிப்பிடத்தக்க அளவானோர் சரளமாகத் தமிழில் உரையாடுவார்கள். 


</doc>
<doc id="149382" url="https://ta.wikipedia.org/wiki?curid=149382" title="பர்கதுல்லா">
பர்கதுல்லா

பர்கதுல்லா என்றழைக்கப்படும் அப்துல் ஹபீஸ் முகமது பர்கதுல்லா (Abdul Hafiz Mohamed Barakatullah, 7 ஜூலை, 1854 – 20 செப்டம்பர், 1927) இந்திய விடுதலைக்காகப் பாடுபட்ட இஸ்லாமியர். எழுத்தாளர்; அனல் பறக்கும் தனது பேச்சாலும், அக்கால இந்திய முன்னணி இதழ்களில் தனது புரட்சிகரமான எழுத்துகள் மூலமும் இந்திய விடுதலைப் புரட்சியைத் தூண்டியவர். தனது கட்டுரைகள் மூலம் இந்திய விடுதலைக்கு ஊக்கமூட்டியவர். இந்தியாவிற்கு வெளியே அமைந்த கதர் கட்சியின் நிறுவன உறுப்பினர்களில் ஒருவராக இருந்தவர். 

பர்கதுல்லா பிரித்தானிய இந்தியாவின் தற்போதைய மத்தியபிரதேச மாநிலத்தில் உள்ள போபாலில் 1854, ஜூலை 7 ஆம் நாள் பிறந்தார். இவருடைய தந்தை முன்சி சைஹ் காதரதுல்லா போபாலில் அரசுப் பணியில் இருந்தார். ஆங்கிலம், துருக்கி, ஜப்பானிய மொழி, அரபு, பெர்சியமொழி, ஜெர்மானிய மொழி ஆகியவற்றில் சிறந்த அறிஞராக விளங்கினார். தனது 12 ஆவது வயதிலேயே தந்தையை இழந்தார். 1883-ல் காந்த்வாவில் ஆசிரியராகப் பணியில் சேர்ந்தார். அதன் பின் மும்பைக்கு சென்று பணியாற்றினார்.

1887-ல் பெர்சியா, உருது மற்றும் அரபிய மொழி கற்பிக்க இங்கிலாந்து சென்றார். இங்கிலாந்தில் இருக்கும் போது ஜெர்மனி, பிரெஞ்சு, ஜப்பானிய மொழி ஆகியவற்றைக் கற்றார். ஆங்கில உயரதிகாரி 'அப்துலா குயில்லம்' (Abdullah Quilliam) என்பவரின் அழைப்பின் பேரில் 'லிவர்பூல் இஸ்லாமியக் கல்வி மையத்தில் (Liverpool Muslim Institute) பணியாற்றினார். அங்கு பணியாற்றும் போது ஆப்கானித்தானின் 'நசுருல்லா கான்' அறிமுகமானார். இவரின் சகோதரர் அமீர் தனது 'சிராஜ்-உல்-அக்பர்' (Sirejul-ul-Akber') என்ற இதழில் இந்திய-பிரித்தானிய ஆட்சியின் அக்கிரமங்களைப் பற்றி எழுதி வந்தார். பர்கத்துல்லா இதழியலில் நுழைந்து தனது படைப்பின் மூலம் இந்திய விடுதலை உணர்வுக்கு உரமூட்டினார். இங்கிலாந்தில் இருந்த போது முஸ்லீம் தேசிய சங்கத்தார் நடத்தும் கூட்டங்களில் பங்குகொண்டார். அங்கு 1897-ல் பர்கத்துல்லா மற்றொரு புரட்சியாளரான சியாமிஜி கிருஷ்ணவர்மா என்பவரைச் சந்தித்தார். பின்னர் லாலா ஹர்தயாள் மற்றும் ராஜா மகேந்திர பிரதாப் ஆகியோரின் தொடர்பு கிடைத்தது. அதன்பின் 1899-ல் அமெரிக்கா சென்றார். 1913-ல் சான்பிரான்சிஸ்கோவில் கதர் கட்சியினை நிறுவியோரில் இவரும் ஒருவராவார்.1904-ல் ஜப்பான் சென்றார். டோக்கியோ பல்கலைக்கழகத்தில் இந்துஸ்தானி பேராசிரியராகப் பணியமர்த்தப்பட்டார்.
1915-ல் காபூலில் ராஜா மகேந்திர வர்மாவின் தலைமையில் இந்திய இடைக்கால அரசு அமைக்கப்பட்டது. இந்த அரசாங்கத்தின் அமைச்சர்களுள் ஒருவராக பர்கதுல்லா நியமிக்கப்பட்டார். பல்வேறு நாடுகளுக்கும் பயணம் மேற்கொண்டு அந்நாட்டுத் தலைவர்களைச் சந்தித்து இந்திய விடுதலைக்கான ஆதரவு தேடுவதில் ஈடுபட்டார்.

பஞ்சாபிய சிறைக்கைதிகளின் குடும்பங்களுக்கு நிதியுதவி அளித்துவந்தார். ஆனால் சுதந்திரத்தைக் காணாமலேயே 1927, செப்டம்பர் 20 ஆம் நாள் மறைந்தார்.


</doc>
<doc id="149386" url="https://ta.wikipedia.org/wiki?curid=149386" title="ஹாய்5">
ஹாய்5

ஹாய் 5 (hi5) 2003ம் ஆண்டு ஜூன் மாதம் 21ம் திகதி ஆரம்பிக்கப்பட்ட இணையவழி சமூக வலையமைப்பு நிறுவனமாகும். இது ராமு யாலமன்சி என்பவரால் அறிமுகப்படுத்தப்பட்டது. ஹாய் 5 பாவனையாளர்கள் ஃபேஸ்புக் (முகநூல்) உபயோகிப்பாளர்கள் போன்றே தங்களுடைய புகைப்படம், சொந்த விருப்பங்கள், தொடர்பு கொள்ளும் விபரம் போன்ற தகவல்களைக் கோப்புகளாக இத்தளத்தில் பதிவு செய்யலாம்.


</doc>
<doc id="149390" url="https://ta.wikipedia.org/wiki?curid=149390" title="பிரான்சியம் (தனிமம்)">
பிரான்சியம் (தனிமம்)

பிரான்சியம் ("Francium") என்பது Fr என்ற குறியீட்டையும் 87 என்ற அணுவெண்ணையும் கொண்ட ஒரு வேதித் தனிமம் ஆகும். இது ஏக-சீசியம் ("Eka-caesium"), அற்றினியம் கே ("Actinium K") என்ற பெயர்களிலும் அழைக்கப்பட்டது. இது இரண்டாவது (சீசியத்திற்கு அடுத்ததாக) குறைந்த மின்னெதிர்த்தன்மை கொண்ட தனிமம் ஆகும். பிரான்சியம் அதிகக் கதிரியக்கம் உடைய மாழை ஆகும். இது கதிரியக்கத் தேய்வுக்குள்ளாகி, அசுற்றற்றைன், இரேடியம், இரேடன் போன்ற தனிமங்களாக மாறும். கார மாழையான இது, ஒரு வலுவளவு எதிர்மின்னியைக் கொண்டுள்ளது.

1939இல் மார்கரெட்டு பெரியால் பிரான்சில் (இதனாலேயே பிரான்சியம் என்ற பெயர் வந்தது.) பிரான்சியம் கண்டறியப்பட்டது. தொகுப்பு முறை மூலம் கண்டறியமுன்னரே இயற்கையில் கண்டறியப்பட்ட கடைசித் தனிமம் இதுவே ஆகும். ஆய்வுக்கூடங்களுக்கு வெளியே, பிரான்சியத்தைக் காண்பது மிக அரிது. பிரான்சியம்-223 ஓரிடத்தான் தொடர்ச்சியாகத் தோன்றி, தேய்வுக்குள்ளாகும் செயன்முறை இடம்பெறும் உரேனியம், தோரியம் தாதுகளில், இது நுண்ணிய அளவில் காணப்படுவதுண்டு. ஏதாவது ஒரு குறித்த நேரத்தில் பூவுலக மேலோட்டில் 20–30 g (ஓர் அவுன்சு) போன்ற சிறிய அளவிலேயே இது காணப்படும். பிரான்சியம்-223, பிரான்சியம்-221 தவிர்ந்த ஏனைய பிரான்சிய ஓரிடத்தான்கள் அனைத்தும் செயற்கையானவை. ஆய்வுக்கூடத்தில் மிகக்கூடிய அளவு பிரான்சியம் தொகுக்கப்பட்டது, 300000இற்கும் மேற்பட்ட பிரான்சிய அணுக்கள் கொத்தாக ஆக்கப்பட்டபோதாகும்.

இயற்கையாகக் காணப்படும் தனிமங்களுள் மிகவும் உறுதிகுறைந்தது பிரான்சியம் ஆகும். இதனுடைய மிகவும் உறுதியான ஓரிடத்தான் பிரான்சியம்-223ஆனது 22 நிமைய அரைவாழ்வுக் காலம் உடையது. அதேவேளை, இயற்கையாகக் காணப்படும் தனிமங்களுள் இரண்டாவது உறுதிகுறைந்த தனிமமான அசுற்றற்றைன், 8.5 மணித்தியால அரைவாழ்வுக் காலம் உடையது. பிரான்சியத்தின் எல்லா ஓரிடத்தான்களும் அசுற்றற்றைனாகவோ இரேடியமாகவோ இரேடனாகவோ தேய்வடையும். 105ஆவது தனிமம் வரையுள்ள எல்லாச் செயற்கைத் தனிமங்களை விடவும் பிரான்சியம் உறுதிகுறைந்தது.

கார மாழையான பிரான்சியத்தின் வேதி இயல்புகள் பெரும்பாலும் சீசியத்தை ஒத்தவை. இது, ஒரு வலுவளவு எதிர்மின்னியைக் கொண்டுள்ள ஒரு பாரத் தனிமம் ஆகும். கூடிய அளவு சமவலு எடையைக் கொண்டுள்ள தனிமமும் இதுவேயாகும். நீர்மப் பிரான்சியமானது (உருவாக்கப்பட்டால்) அதன் உருகுநிலையில் 0.05092 N m மேற்பரப்பு இழுவையைக் கொண்டிருக்கும். பிரான்சியத்தின் உருகுநிலையானது 27 °C (80 °F, 300 K) அளவில் காணப்படலாம் எனக் கணிக்கப்பட்டுள்ளது. அரிதாகவே கிடைப்பதாலும் கதிரியக்கத்தின் காரணமாகவும் இதன் உருகுநிலையைத் திட்டமாகக் கூறமுடியவில்லை. எனவே, மதிப்பிடப்பட்ட கொதிநிலைப் பெறுமானமான 677 °Cஉம் (1250 °F, 950 K) திட்டமான பெறுமானமன்று.

பௌலிங்கின் அளவிடையில் சீசியத்திற்குக் கொடுத்த அதே மின்னெதிர்த்தன்மைப் பெறுமானமான 0.7ஐயே இலின்னசு பௌலிங்கு பிரான்சியத்திற்கும் வழங்கியுள்ளார். பின்னர், சீசியத்தின் மின்னெதிர்த்தன்மைப் பெறுமானம் 0.79 எனத் திருத்தியமைக்கப்பட்டது. எனினும், பிரான்சியத்தின் மின்னெதிர்த்தன்மைப் பெறுமானத்தில் திருத்தம் மேற்கொள்வதற்கான எந்தப் பரிசோதனைத் தரவுகளும் கிடைக்கவில்லை.


</doc>
<doc id="149391" url="https://ta.wikipedia.org/wiki?curid=149391" title="முச்சக்கர வண்டி">
முச்சக்கர வண்டி

முச்சக்கர வண்டி எனப்படுவது மனிதர்கள் பயணிப்பதற்கு, சரக்குப் பொதிகளை ஏற்றிச் செல்வதற்குப் பயன்படுத்தும் ஒரு நகரும் இயந்திரமாகும். இது மூன்று சக்கரங்களைக் கொண்டிருப்பதால் முச்சக்கர வண்டி என அழைக்கப்படுகின்றது. ஆரம்பகாலங்களில் இலகு வடிவமைப்புக்களைக் கொண்டிருந்த முச்சக்கர வண்டிகளையும் விட இப்பொழுது நவீன முச்சக்கர வண்டிகள் (ஆட்டோக்கள்) பல புது வடிவங்களில் காணப்படுகின்றன. இப்பொழுது பல நிறுவனங்கள் முச்சக்கர வண்டி தயாரிப்பில் ஈடுபடுகின்றன. இம்முச்சக்கர வண்டிகள் நகர்வதற்குப் பெட்ரோல், டீசல் போன்ற எரிபொருள் பயன்படுத்தப்படுகின்றன.


</doc>
<doc id="149397" url="https://ta.wikipedia.org/wiki?curid=149397" title="கலகலப்பு (2012 திரைப்படம்)">
கலகலப்பு (2012 திரைப்படம்)

கலகலப்பு () என்பது சுந்தர் சி இயக்கத்தில் 2012 ஆம் ஆண்டு வெளிவந்த ஒரு நகைச்சுவைத் திரைப்படம் ஆகும். இதில் விமல், சிவா, அஞ்சலி மற்றும் ஓவியா ஆகியோர் நடித்திருந்தனர். கலகலப்பு, இயக்குனராக சுந்தர் சி யின் திரைப்பட வாழ்க்கையில் 25 வது படம். இந்தத் திரைப்படம் முதலில் மசாலா கஃபே என்றழைக்கப்பட்டது ஆனால் பின்னர் கலகலப்பு என பெயர் மாற்றம் செய்யப்பட்டது. இது ஜெர்மன் திரைப்படமான சோல் கிட்சென் என்ற திரைப்படத்தைத் தழுவி உருவானதாகக் கூறப்படுகிறது.


இந்த திரைப்படத்திற்கு இசை விஜய் எபினேசரால் அமைக்கப்பட்டது. இவர் இதற்கு முன்பு கண்டேன் திரைப்படத்திற்கு இசையமைத்திருந்தார். இப் படத்தின் அனைத்து பாடல்களையும் பா. விஜய் எழுதியுள்ளார்.


</doc>
<doc id="149399" url="https://ta.wikipedia.org/wiki?curid=149399" title="காதலில் சொதப்புவது எப்படி (திரைப்படம்)">
காதலில் சொதப்புவது எப்படி (திரைப்படம்)

காதலில் சொதப்புவது எப்படி ("Kadhalil Sodhappuvadhu Yeppadi", தெலுங்கு: "లవ్ ఫెయిల్యూర్") என்பது 2012ஆம் ஆண்டு வெளிவந்த தமிழ்த் திரைப்படம் ஆகும். இத்திரைப்படம் தெலுங்கில் "இலவு வெயிலியர்" எனும் பெயரில் வெளிவந்தது.

இந்தத் திரைப்படம் பாலாசி மோகனின் இயக்கத்திலும் திரைக்கதையிலும் சித்தார்த்தை முதன்மைக் கதைமாந்தராகக் கொண்டு வெளிவந்துள்ளது.


</doc>
<doc id="149403" url="https://ta.wikipedia.org/wiki?curid=149403" title="சுந்தர் சி.">
சுந்தர் சி.

சுந்தர் சி (, பிறப்பு: 21 சனவரி 1968) தமிழ்த் திரைப்பட இயக்குனரும் நடிகருமாவார். இவர் ஈரோடு மாவட்டத்தில் பிறந்தவர், தமிழில் 24 திரைப்படங்களை இயக்கியுள்ளார். தலைநகரம் படத்தின் மூலமாக கதாநாயகனாக அறிமுகமானார். ஆரம்ப காலத்தில், மணிவண்ணனிடம் உதவியாளராக இருந்த இவர் "முறை மாமன்" என்ற நகைச்சுவைத் திரைப்படம் வாயிலாக இயக்குனராக அறிமுகமானார். இவருடைய பல படங்களில் கதாநாயகியின் பெயர் "இந்து" என்பதாகும். "உள்ளத்தை அள்ளித்தா", "அருணாச்சலம்", "அன்பே சிவம்" ஆகிய திரைப்படங்கள் இவருடைய இயக்கத்தில் குறிப்பிடத்தக்கவையாக அமைந்தன. "மேட்டுக்குடி", "வின்னர்", "நாம் இருவர் நமக்கு இருவர்", "லண்டன்", "கலகலப்பு" போன்றவை இவர் இயக்கத்தில் வெளிவந்த நகைச்சுவைத் திரைப்படங்கள் ஆகும்.

1995-ம் ஆண்டு "முறை மாமன்" திரைப்படம் மூலமாக சுந்தர் சி. அறிமுகமானார், அதன்பிறகு "முறை மாப்பிள்ளை", என்ற அருண் விஜய்யுடைய முதல் படத்தை இயக்கினார். ரசினிகாந்துடைய "அருணாச்சலம்", "கமல்ஹாசனுடைய" "அன்பே சிவம்" மட்டுமின்றி நடிகர்கள் கார்த்திக், பிரசாந்த், அர்ஜூன், சரத்குமார், மற்றும் அஜித்குமார் ஆகியோருடைய திரைப்படங்களையும் இயக்கியுள்ளார்.

2006-ம் ஆண்டு தன்னுடைய இயக்குநர் பணியை விடுத்து, "தலை நகரம்" திரைப்படம் மூலமாக நடிகரானார். ஆரம்பத்தில் சரியாக போகாவிட்டாலும், பின்னர் இத்திரைப்படம் மிகப் பெரும் வெற்றியடைந்தது. 2007-ம் ஆண்டு வெளிவந்த "வீராப்பு" திரைப்படமும் 2008-ம் ஆண்டு சக்தி சிதம்பரத்தின் நடிப்பில் வெளியான "சண்டை" திரைப்படமும் வெற்றி அடைந்தன. அயினும் அதனைத் தொடர்ந்து வெளியான திரைப்படங்களான "ஆயுதம் செய்வோம்", "பெருமாள்", "தீ" உள்ளிட்டவைகள் ஓரளவே ஓட "ஐந்தாம் படை", "குரு சிஷ்யன்", "வாடா", "நகரம்" உள்ளிட்டவை படுதோல்வியைத் தழுவின. தற்போது இவர் நடிக்கும் திரைப்படமான முரட்டுக் காளை ஏற்கனவே 1980-களில் வெளியான திரைப்படத்தின் மறுஆக்கமாகும்.

2017-ம் ஆண்டில், தென்னிந்திய நான்கு மொழிகளில் ஒரே நேரத்தில் "நந்தினி" என்று தொடர் அவரின் மனைவி குஷ்பு அவர்களோடு இணைந்து தயாரித்தார்.


</doc>
<doc id="149412" url="https://ta.wikipedia.org/wiki?curid=149412" title="விலங்குப் பண்ணையின் பண்கள்">
விலங்குப் பண்ணையின் பண்கள்

விலங்குப் பண்ணையின் பண்கள் ("Anthems of Animal Farm") சார்ச்சு ஆர்வெலின் நூலான விலங்குப் பண்ணையில் இடம்பெற்ற பண்கள் ஆகும். "இங்கிலாந்தின் விலங்குகளே" என்ற பண் இவற்றுள் முக்கியமானது ஆகும். இப்பாடலானது பின்னர் நெப்போலியனால் இன்னொரு பாடல் மூலம் நீக்கப்பட்டது.

இங்கிலாந்தின் விலங்குகளே என்ற பாடலானது ஆரம்பத்தில் பன்றிப் பெரியவரால் விலங்குகளுக்குக் கற்றுக் கொடுக்கப்படும் பாடலாகும். பின்னர், நெப்போலியன் அப்பாடலைப் பாடுவதற்குத் தடை விதிப்பதுடன், புதிய பாடலை அறிமுகப்படுத்துகிறது.


</doc>
<doc id="149420" url="https://ta.wikipedia.org/wiki?curid=149420" title="இந்திய விடுதலை இயக்கத்தில் முஸ்லிம்கள்">
இந்திய விடுதலை இயக்கத்தில் முஸ்லிம்கள்

இந்திய விடுதலை இயக்கத்தில் முஸ்லீம்கள் சிறப்பு பங்காற்றியுள்ளனர். இந்திய விடுதலைக்காகச் சிறை சென்றவர்களிலும் உயிர்த் தியாகம் செய்தவர்களிலும் முஸ்லிம்கள் அதிக எண்ணிக்கையில் இருந்தனர். அவர்களுடைய மக்கள் தொகை விகிதாச்சாரத்தைவிட விடுதலைப்போரில் உயிர் துறந்த முஸ்லிம்களின் விகிதாச்சாரம் அதிகம் ஐரோப்பியர்களின் இந்திய வருகைக்கு முன்பாக, இந்தியாவை முகலாய மன்னர்கள் ஆண்டனர். இன்றைய ஆப்கானிஸ்தான், பாகிஸ்தான், பங்களாதேஷ் மற்றும் இன்றைய இந்தியாவில் காஷ்மீர் முதல் மதுரை வரையிலும் ஒளரங்கசீப் ஆட்சி நடந்தது. அவருக்குப் பின்னால் முகலாய பேரரசு வலிமை குன்றியது. இந்த வீழ்ச்சிதான் ஆங்கிலேயர்கள், டச்சுக்காரர்கள், பிரெஞ்சுக்காரர்கள், போர்ச்சுகீசியர்கள் ஆகியோர் இந்தியாவை ஆக்கிரமிக்க வழி செய்தது. இவர்களுக்கெதிராக நடைபெற்ற வீரம் செறிந்த போர்களில் முஸ்லிம்கள் பங்கு கொண்டனர். 

போர்ச்சுகீசியர்கள்தான் முதன் முதலில் இந்தியாவின் மலபார் கடலோரப் பகுதிகளை கடற்படையுடன் முற்றுகையிட்டபோது, கேரளாவின் பகுதிகளை ஆட்சி செய்து வந்த குஞ்சாலி மரைக்காயர்கள்தான் அவர்களை படு தோல்வி அடையச் செய்தனர். முதலாம் குஞ்சாலி மரைக்காயர், இரண்டாம் குஞ்சாலி மரைக்காயர் எனத் தலைமுறையாக தொடர்ந்த விடுதலைப் போரில் அனைவரும் தங்கள் இன்னுயிரை நீத்தனர். 16ஆம் நூற்றாண்டிலேயே போர்த்துகீசியர்களுக்கு எதிராக போரிட்டவர்கள் இவர்களாவர்.

17ஆம் நூற்றாண்டில் வங்காளத்தில் ஆங்கிலேயர்களுக்கு எதிராக பிளாசி என்ற இடத்தில் கடும் போர் நடத்தி ஆங்கிலேயர்களை திணறடித்தவர் சிராஜுத் தௌலா. சூழ்ச்சிகள் மூலம் துரோகிகளின் துணையுடன் சிராஜுத் தௌலா கைது செய்யப்பட்டார். அவரைப் பணியவைக்க ஆங்கிலேயர்கள் எடுத்த முயற்சி பலிக்கவில்லை. அந்த மாவீரனை கல்கத்தா துறைமுகத்தில் ஆங்கிலேயர்கள் தூக்கிலிட்டு கொன்றனர். 

பிரெஞ்சுக்காரர்கள் படையில் சாதாரண வீரனாக இருந்து தம் திறமைகளால் படைத் தளபதியானவர் மருதநாயகம். இஸ்லாத்தில் இணைது கொண்டு யூசுப்கான் என்றஅடையாளத்துடன் பின்னாளில் ஆங்கிலேயர்களுக்கு எதிராக வீரப்போர் புரிந்தார். நவீன ஆயுதங்களுடன் கூடிய ஆங்கிலப் படை மருதநாயகத்தின் வீரத்தின் முன் பலமுறை தோற்றது. பின்னர் சூழ்ச்சியால் ஆங்கிலேயர்களால் கைது செய்யப்பட்டு 15.10.1764ல் தூக்கிலிடப்பட்டார்.
17ஆம் நூற்றாண்டில் கர்நாடகத்தில் விடுதலை அதிர்வுகளை முதலில் தொடங்கியவர் ஹைதர் அலி அவர்கள்தான். அவர் நடத்திய விடுதலைப் போர் 'முதலாம் கர்நாடகப் போர்' என வர்ணிக்கப் படுகிறது. ஆங்கிலேயர்களுக்கு சிம்ம சொப்பனமாகவும், பெரும் சவாலாகவும் இருந்தவர்கள் ஹைதர் அலி. பிரிட்டீஷாருக்கு கடுமையான தோல்வியின் மூலம் வேதனைமிக்க அனுபவத்தை ஏற்படுத்தினார்கள். கிழக்கிந்திய கம்பெனியின் அதிகாரத்தை உடைத்தெறியும் அளவுக்கு அவர் விளங்கினார். ஆங்கிலேயர்களை நாலா புறமும் திணறடித்த ஹைதர் அலி இறுதியி எதிரிகளால் கொல்லப்பட்டார். 

திப்பு சுல்தான் கி.பி 1767 ல் தமது 17 ம் வயதில் ஜோசப் ஸ்மித் தலைமையில் போரிட்ட ஆங்கிலப் படையை எதிர்த்து வாணியம்பாடியில் தமது முதல் வெற்றியை அடைந்தார். கி.பி.1767 முதல் கி.பி.1769 வரை தமிழ்நாட்டில் பரவலாக பல இடங்களில் ஆங்கிலப் படைக்கும் மைசூர் படைக்கும் நடந்த போர்களில் எல்லாவற்றிலும் திப்பு சுல்தான் வெற்றியடைந்தார். 1782, டிசம்பர் 6-ல் தந்தை ஹைதர் அலி மரணத்தைத் தொடர்ந்து 1782, டிசம்பர் 26 ல் தமது 32ம் வயதில் திப்புசுல்தான் மைசூர் மன்னரானார். மேற்கு கடற்கரையிலிருந்து ஆங்கிலேயர்களை துரத்த வேண்டும் என்று பிரெஞ்சுப் படையினரையும் சேர்த்துக் கொண்டு ஆவேசத்துடன் போரைத் தொடர்ந்தார் திப்பு. 

கி.பி.1790 ஆம் ஆண்டு முதல் 1792 ஆம் ஆண்டுவரை நடைபெற்ற மூன்றாவது மைசூர்போரில் துவக்கத்தில் வெற்றிப் பெற்ற திப்பு போரின் இறுதிக்கட்டத்தில் மராட்டியர்கள் நயவஞ்சகத்தனமாக ஆங்கிலேயர்களுடன் இணந்துக் கொண்டதால் ஒப்பந்தம் செய்துக் கொள்ளும் நிலைக்கு தள்ளப்பட்டார். மைசூரின் பாதி நிலப்பரப்பும் எதிரிகள் வசம் சென்றது. இழப்பீடுத் தொகையாக 3.3 கோடி நிர்ணயிக்கப்பட்டது. இழப்பீடு தொகையை செலுத்துவரை திப்புவின் இருமகன்கள் பிணையக் கைதிகளாக பிடித்து வைக்கப்பட்டனர். இழப்பீட்டுத் தொகையை செலுத்தி தனது மகன்களை மீட்ட திப்பு 1792 ஆம் ஆண்டு நடந்த போருக்கு பதிலடிக் கொடுக்க வலிமையான முறையில் படையையும், பொருளாதாரத்தையும் கட்டமைத்தார். ஆங்கிலேயர்கள் லஞ்சத்தை ஆயுதமாக பயன்படுத்தி திப்புவின் அமைச்சர்களையும் அதிகாரிகளையும் விலைக்கு வாங்கினர். இறுதியில் போர்க்களத்தில் திப்புசுல்தான் உயிர்துறந்தார்.
பேகம் அசரத் மகால் 1857 இல் பிரித்தானியக் கிழக்கிந்தியக் கம்பெனிக்கு எதிராகப் போரிட்ட வீரப்பெண்மணி ஆவார். அசரத் பேகம் ஆவாதில் உள்ள ஃபைசாபாத்தில் பிறந்தவர். எனவே ஆவாத் பேகம் என்றும் அறியப்பட்டார்.

1857–58 கிளர்ச்சியின் போது பேகம் தனது ஆதரவாளர்களோடு கிழக்கிந்தியக் கம்பெனிக்கு எதிராகப் போரிட்டார்.



</doc>
<doc id="149432" url="https://ta.wikipedia.org/wiki?curid=149432" title="அரசாங்கம்">
அரசாங்கம்

அரசாங்கம் ("Government") என்பது நாடு அல்லது சமுதாயத்தை கட்டுப்படுத்தும் அமைப்பாகும். நாடுகளின் பொதுநலவாயத்தில் ("Commonwealth of Nations") “அரசாங்கம்” என்ற சொல்லானது ஒரு மாநிலத்தில் நிறைவேற்று அதிகாரத்தைச் செயல்படுத்தும் மக்களின் கூட்டு குழுவை குறிக்கவும் பயன்படுத்தப்படுகிறது. இந்தச் சொல் பயன்பாட்டுக்கு ஒத்ததாக அமெரிக்க ஆங்கிலத்தில் "நிர்வாகம்" என்று அழைக்கப்படுகிறது. மேலும், குறிப்பாக அமெரிக்க ஆங்கிலத்தில், "அரசு" மற்றும் "அரசாங்கம்" ஆகியவற்றின் கொள்கைகள் அரசியல் ரீதியாக ஒழுங்கமைக்கப்பட்ட பிரதேசத்தின் மீது அதிகாரம் செலுத்தும் நபர் அல்லது குழுவினரைக் குறிக்கிறது. 
அரசாங்கம் ("government") என்பது அரசைக் கட்டுப்படுத்தும் சட்டமியற்றுவோர், நிர்வகிப்போர், நிர்வாக அதிகாரமுள்ளோரைக் கொண்ட ஒழுங்கமைக்கப்பட்ட முறையாகும். அரசாங்கம் அரசின் கொள்கையினை நடைமுறைப்படுத்தும் ஒன்றாகவும், அரச கொள்கையினை வரையறுக்கும் பொறிமுறையாகவும் உள்ளது. அரசாங்கத்தின் அமைப்பு என்பது ஒர் அரசின் அரசாங்கத்தினால் ஒழுங்கமைக்கப்பட்ட அரசியல் நிறுவனங்களின் அமைப்பாக நோக்கப்படுகின்றது. இது ஆட்சி முறை வடிவம், அரசாங்கத்தின் முறை என்பவற்றை உள்ளடக்கியது. 
அரசு என்பது ஒரு நாடு அல்லது மாநிலத்தை அல்லது சமூகத்தை நிர்வகிக்கும் அமைப்பு ஆகும். 

"கவர்மெண்ட்" என்ற ஆங்கிலச் சொல்லானது κυβερνάω [kubernáo] ["கபர்னெளவ்"] என்ற கிரேக்க வினைச்சொல்லில் இருந்து வந்த வார்த்தை ஆகும் . 
கொலம்பிய கலைக்களஞ்சியத்தில் அரசாங்கம் என்பது "சமூக கட்டுப்பாட்டின் ஒரு முறைமை, சட்டத்தின் கீழ் இயங்கும் உரிமையைக் கொண்டது, அவற்றைச் செயல்படுத்துவதற்கான உரிமை, சமூகத்தின் ஒரு குறிப்பிட்ட குழுவில் உள்ளதாகும்" என்று குறிப்பிடப்படுகிறது.

அனைத்து வகையான அமைப்புகளும் ஆட்சிக்கு வந்தாலும், புவியில் சுமார் 200 சுயாதீன தேசிய அரசாங்கங்களையும் அவற்றின் துணை நிறுவனங்களை குறிப்பதற்கும் பயன்படுகிறது. 

இறுதியாக அரசாங்கம் (Government) என்பது சில வேளைகளில் நிர்வாகம் (Governance) என்ற பொருள்படும் வகையிலும் ஆங்கிலத்தில் பயன்படுத்தப்படுகிறது.

அரசு அறிவியல் என்பது நாடு, அரசாங்கம், அரசியல் மற்றும் அரசுக் கொள்கைகள் போன்றவற்றைப் பயிலும் ஒரு சமூக அறிவியல் கற்கை நெறி ஆகும். இது குறிப்பாக அரசியல் கொள்கை, மற்றும் நடைமுறை, அரசாட்சி முறைமைகளைப் பற்றிய ஆலசல், அரசியல் போக்கு, கலாசாரம் போன்றவற்றைப் பற்றி விரிவாக ஆராய்கிறது. அரசறிவியல் பொருளியல், சட்டம், சமூகவியல், வரலாறு, மானிடவியல், பொது நிர்வாகம், பன்னாட்டு உறவுகள், உளவியல், மற்றும் அரசியல் தத்துவம் போt்ற பல நெறிகளுடன் பிணைந்துள்ளது. இது ஒரு நவீன கற்கையாக விளங்குகின்ற போதிலும் இதன் தோற்றத்தை பண்டைய கிரேக்கத்தின் வரலாற்றிலிருந்தே அறிந்து கொள்ள முடிகின்றது. அரசியலின் ஆங்கிலப் பதமான பாலிடிக்ஸ் ("politics") என்பது கிரேக்கப் பேரரசு நிலவிய காலத்தில் நகர அரசு எனும் பொருளுடைய ‘பொலிஸ்’ (Polis) எனும் பதத்திலிருந்தே தோன்றியதாகும்.

ஆரம்பகால கிரேக்கத்தின் அரசியல் ஒழுங்கமைப்பின் அடிப்படை அலகுகளாகவும், சமூக வாழ்வின் சுயதேவைப் பூர்த்தியுடைய அலகுகளாகவும் காணப்பட்ட இந் நகர அரசுகள் மனித வாழ்வின் மேம்பாட்டிற்கான சிறந்த ஒழுங்கமைப்பாகவும் கருதப்பட்டது. நில அளவால் மிகச் சிறியனவாகக் காணப்பட்ட இந் நகர அரசுகளை அக்கால சமுதாயத்திலிருந்தும் வேறுபடுத்திப் பார்க்க முடியவில்லை. அதாவது இவை அரசுகளாக மட்டுமன்றி சமுதாயமாகவும் விளங்கியதால் மக்களின் பொதுநடத்தையையும், தனி நடத்தையையும், அரசியல் நடத்தையையும் வேறுபடுத்திப் பார்க்க முடியவில்லை. ஏதோ ஒரு வகையில் இந் நகர அரசுகளில் வாழ்ந்த மக்களின் நடத்தைகள் யாவும் அரசியல் சம்பந்தப்பட்டதாகவே அமைந்திருந்தன.

ஆரம்ப காலங்களில் அரசு பற்றிய விஞ்ஞானம் என்றும், அரசின் கடந்தகால – நிகழ்கால – எதிர்கால நிலை பற்றியும் அவ்வரசு சார்ந்த அமைப்புகள், நிறுவனங்கள், கோட்பாடுகள் பற்றிய கல்வியே அரசறிவியல் என்றும் அரசினை முன்னிலைப்படுத்தி அரசறிவியலுக்கு விளக்கங்கள் முன்வைக்கப்பட்டன. இவ்வாறு அரசினை முதன்மைப்படுத்தி கூறும் விளக்கத்தினை அரசியலறிஞர்களான பிளன்ற்சிலி (Bluntchili), கார்ணர் (Garner), கெட்டல் (Gettal), பிராங்குட்நோவ் (Frankgutnov), பொலொக் (Pollock), ஸ்ட்ரோங் (Strong) முதலானோர் ஆதரிக்கின்றனர்.

19ம் 20ம் நூற்றாண்டுக் காலப்பகுதிகளில் அமெரிக்கா, பிரித்தானியா ஆகிய நாடுகளின் அரசியற் கல்வியில் அரசு நிலை சார்ந்த இக் கருத்துநிலைகள் கூடிய செல்வாக்குப் பெற்றனவாகத் திகழ்ந்தன.

அரசியலானது அரசுடன் தொடர்புடைய எல்லா அம்சங்களையும் குறிப்பதாக அமைகின்ற போதிலும் அரசியலும், அரசியல் விஞ்ஞானமும் ஒரே கருத்துடையவையாகா. அவை ஒன்றிலிருந்து ஒன்று தம்மிடையே வேறுபட்டவை. அரசியல் என்பது அரசு, அரசாங்கம் என்பவற்றுடன் தொடர்புடைய நாளாந்த நடவடிக்கைகளை மட்டும் குறிப்பிடுகின்றது. ஆனால் அரசியல் விஞ்ஞானம் என்பது அரசியலோடு தொடர்புடைய யாவற்றையும் ஆராய்கின்றது. அதாவது அரசியல்வாதி எனப்படுபவர் நாளாந்த அரசியல் நடவடிக்கைகளில் ஈடுபடுபவராவார். பொதுவாக அவர் குறிப்பிட்ட கட்சி ஒன்றை சார்ந்தவராகவோ அல்லது சட்டமன்ற உறுப்பினராகவோ இருக்க முடியும். ஆனால் அரசியல் விஞ்ஞானி என்பவர் அரசுடன் தொடர்புடைய சரித்திரம், சட்டம், கோட்பாடு, நடைமுறை போன்ற யாவற்றையும் ஆராய்கின்ற ஒருவராவார். அதே வேளை அரசியல் விஞ்ஞானிகளும் நேரடியாக அரசியலில் ஈடுபட்ட சந்தர்ப்பங்களையும் எடுத்துக் காட்டலாம்.

J.W. கார்ணர் (Garner) என்பவர் மிகச் சுருக்கமாக “அரசியல் விஞ்ஞானத்தின் தொடக்கமும் முடிவும் அரசு” என்கிறார்.
அவ்வாறெனின் அரசு என்பது யாது எனின், ஒரு மனித குழு ஒரு சமூகமாக இயங்குவதற்கு தனது நடத்தைகளையும் தொடர்புகளையும் உறவுகளையும் ஏற்றக் கொள்ளப்பட்ட கோட்பாடுகளின் அடிப்படையில் ஒழுங்கமைப்பதற்குரிய நபர்களை வேண்டி நிற்கின்றது. இந்நபர்களையும் இணைத்த வகையில் ஒழுங்கமைக்கப்பட்ட அச் சமூகம் அரசு என வர்ணிக்கப்படலாம். அதில் நடத்தைகளை ஒழுங்கமைப்பதற்குரிய விதிகள் அல்லது கோட்பாடுகள் சட்டம் எனப்படலாம். அச் சட்டத்தினை நடைமுறைப்படுத்தும் நபர்களை அரசாங்கம் எனலாம். எனவே அரசு என்பதை மிகச் சுருக்கமாக கூறின் - “ஒழுங்கமைக்கப்பட்ட சமூகம்” என்று குறிப்பிடலாம்.

பண்டங்கள் மற்றும் சேவைகளின் உற்பத்தி,பகிர்வு,மற்றும் நுகர்வு போன்றவை ஒர் குறிப்பிட்ட சமூகத்தில் நிர்வகிக்கபடும் விதத்தினை பொருளாதார அமைப்புக்கள் ("Economic systems") தீர்மானிக்கின்றன.

பொருளாதார அமைப்புக்களானது கிடைப்பருமையான வளங்களின் ஒதுக்கீடு, பாவனை தொடர்பில் மக்களையும் உற்பத்தி நிறுவனங்களையும் இணைக்கின்றது. ஒவ்வொரு சமூக அமைப்பும், நாடுகளும் சில அடிப்படை பொருளியல் பிரச்சனைகளான "எதனை" உற்பத்தி செய்தல்?,"எவ்வாறு" உற்பத்தி செய்தல்?, "யாருக்காக" உற்பத்தி செய்தல்?, "எவ்வளவு" உற்பத்தி செய்தல்? போன்றவற்றிக்கு விடையளித்தல் அவசியமாகின்றது. எல்லா சமூகங்களிலும்,நாடுகளிலும் இப்பிரச்சனை பொதுவானது எனினும் அந்தந்த நாடுகள்,சமூகங்களில் இவற்றிக்கு விடையளிப்பதற்காக கடைப்பிடிக்கும் வழிமுறைகள்,சட்டதிட்டங்கள் அதாவது பொருளாதார அமைப்புகள் வேறானவைகள் ஆகும்.

உலகில் பொதுவாக காணப்படுகின்ற பொருளியல் அமைப்புகளாவன:


</doc>
<doc id="149439" url="https://ta.wikipedia.org/wiki?curid=149439" title="ஆசாரக்கோவை பழைய உரை">
ஆசாரக்கோவை பழைய உரை

பதினெண்கீழ்க்கணக்கு நூல்களுக்கு எழுதப்பட்ட பழையவுரைகளில் ஒன்று ஆசாரக்கோவை பழையவுரை 

இது மிகச் சிறந்த பொழிப்புரையாக உள்ளது. 
நூலின் கருத்தை விளக்கிச் சொல்லும் பகுதிகளும் இதில் உள்ளன. 
ஓரிடத்தில் வேறொரு உரையும் கூறுகிறது 

இந்நூலிலுள்ள 14 பாடல்களுக்கு வேறு வகையான உரை கூறும் மற்றொரு பழையவுரையும் உள்ளது.
இது பற்றொரு பழைய உரையாக இருந்திருக்குமோ எனக் கொள்ளும்படி அமைந்துள்ளது.


</doc>
<doc id="149445" url="https://ta.wikipedia.org/wiki?curid=149445" title="1491">
1491

1491 (MCDXCI) பழைய ஜூலியன் நாட்காட்டியில் ஒரு ஞாயிற்றுக்கிழமையில் ஆரம்பமான ஒரு சாதாரண ஆண்டாகும்.





</doc>
<doc id="149450" url="https://ta.wikipedia.org/wiki?curid=149450" title="பொரி">
பொரி

பொரி என்பது நெல்லிலிருந்து தயாரிக்கப்படும் ஒரு உணவுப்பொருளாகும். பண்டிகைகளிலும், விழாக்களிலும், சிற்றுண்டியாகவும் பயன்படுத்தப்படுகிறது. அருணகிரிநாதரின் திருப்புகழில் விநாயகர் பூசைகளில் பொரி பயன்படுத்தப்பட்டதாகக் குறிப்புகள் உள்ளன. வங்காள மொழியில் முரி, கன்னடத்தில் கள்ளெ புரி, தெலுங்கில் மரமரலு, மராத்தியில் சிர்முரே என இந்தியாவெங்கும் பல பெயர்களில் இப்பொருள் அழைக்கப்படுகிறது.

பொரி, தமிழகத்தில் பண்டிகைக் காலங்களில் கடவுளுக்குப் படைக்கப்படுகிறது மேலும் பொரியுருண்டை போன்ற பலவித தின்பண்டப் பொருட்கள் தயாரிக்கவும் பயன்படுகிறது. கேரளம் மற்றும் தமிழ்நாடு ஆகிய பகுதிகளில் பிரசாதமாகவும் சில கோயில்களில் வழங்கப்படுகிறது. சபரிமலைக்கு இருமுடி கட்டிக்கொண்டு செல்லும் பக்தர்கள் சர்க்கரையுடன் பொரியும் சேர்த்து எடுத்துச் செல்கிறார்கள்.

உலகெங்கிலும் சிற்றுண்டிகளில் பொரி கலந்து உண்கிறார்கள். வட இந்தியாவில், பேல் பூரி, சாட் போன்ற கலவை உணவு வகைகளில் பொரி முக்கிய பதார்த்தமாகப் பயன்படுகிறது. 
செடியிலேயே நன்கு முற்றிய நெற்கதிர்களை நீரில் சில நிமிடங்கள் ஊறவைக்கப்படுகிறது. பிறகு நீரிலிருந்து எடுத்து 8-10 மணி நேரம் உலரவைக்கப்படுகிறது. அதன் பின்னர் 190-210°செ வெப்ப நிலையில் 40-45 நிமிடங்கள் சூடான மணலுடன் சீராக வறுக்கப்படுகிறது. இம்முறையில் நெல் பெரிதாகி, மென்மையாகி, வெண்மையான பொரியாக மாறுகிறது. பின்னர் சலித்து மணலையும் உமியையும் நீக்கி பயன்பாட்டுக்கு வருகிறது. நவீன முறைகளில், மின்சமையற்கலங்களிலும் பொரிக்கப்படுகிறது.


</doc>
<doc id="149452" url="https://ta.wikipedia.org/wiki?curid=149452" title="அறிவியலின் வரலாறு">
அறிவியலின் வரலாறு

அறிவியல் வரலாறு ("History of science") இயற்கை உலகு மற்றும் சமூக அறிவியல் கூறுகளைக் குறித்த மாந்தர்ப் புரிதல்களின் வளர்ச்சியை ஆவணப்படுத்தும் கல்வியாகும். இருபதாம் நூற்றாண்டின் பின்பகுதி வரை, குறிப்பாக இயல்பியல் மற்றும் உயிரியல் துறைகளில், பொய் கருதுகோள்களின் மீதான மெய் கருதுகோள்களின் வெற்றியாகக் கருதப்பட்டது. நாகரீக வளர்ச்சியின் முதன்மை அடையாளமாக அறிவியல் கட்டமைக்கப்பட்டுள்ளது. அண்மைய பத்தாண்டுகளில், குறிப்பாக தாமசு கூனின் நூல் "த இசுட்ரக்சர் ஆஃப் சயின்டிஃபிக் ரெவலூசன்சு" (1962) தாக்கமேற்படுத்திய பின் நவீனத்துவ பார்வைகளில், போட்டி கருதுகோள்கள் அல்லது எண்ணக்கருக்கள் அறிவார்ந்த உயர்வுக்குப் போட்டியிடுவதாக அறிவியல் வரலாறு கருதப்படுகிறது. இது அடிப்படை அறிவியலையும் தாண்டி அறிவார்ந்த, பண்பாட்டு, பொருளியல் சார் மற்றும் அரசியல் தளங்களை உள்ளடக்கிய ஆட்களத்தில் போட்டி இடுகின்றது. மேற்கு ஐரோப்பாவின் கோணத்தில் அல்லாது மாறுபட்ட அறிவியல் குறித்துப் புதியதாக கவனிக்கப்படுகின்றது.



</doc>
<doc id="149454" url="https://ta.wikipedia.org/wiki?curid=149454" title="தமிழ்ப் பிள்ளைகளுக்காக ஏற்படுத்தப்பட்ட பூமி சாஸ்திரம் முதலாம் புத்தகம்">
தமிழ்ப் பிள்ளைகளுக்காக ஏற்படுத்தப்பட்ட பூமி சாஸ்திரம் முதலாம் புத்தகம்

தமிழ்ப் பிள்ளைகளுக்காக ஏற்படுத்தப்பட்ட பூமி சாஸ்திரம் முதலாம் புத்தகம் என்பது 1856 ஆம் ஆண்டு தென்னிந்திய கிறித்தவ பாடசாலை நூற் சமூகத்தினரால் வெளியிடப்பட்ட ஒரு உலகப் புவியியல் பாட நூல் ஆகும். இது நாகர்கோவில் பகுதியில் வெளியிடப்பட்டது. தற்போது இந்த நூலின் ஒரு பிரதி செருமனியில் ஆவணக்காப்பகம் ஒன்றில் உள்ளது.


</doc>
<doc id="149465" url="https://ta.wikipedia.org/wiki?curid=149465" title="வெண்ணிற ஆடை மூர்த்தி">
வெண்ணிற ஆடை மூர்த்தி

வெண்ணிற ஆடை மூர்த்தி (பிறப்பு: 1936) ஒரு தமிழ்த் திரைப்பட நகைச்சுவை நடிகராவார். இவர் பல்வேறு திரைப்படங்கள் மற்றும் தொலைக்காட்சித் தொடர்களில் நகைச்சுவையூட்டும் கதாபாத்திரத்திலும் மற்றும் குணசித்திர கதாப்பாத்திரங்களிலும் நடித்துள்ளார். இவர் ஒரு பி. எல். பட்டதாரி, தொழில்முறை வழக்கறிஞரும் ஆவார். இவர் சோதிடம் பார்ப்பவரும் ஆவார். இவர் பல திரைப்படங்களுக்கு திரைக்கதையும் எழுதியுள்ளார். கமல்ஹாசன் முழுக் கதையின் நாயகனாக நடித்த, "மாலை சூடவா" திரைப்படத்திற்கும் இவர் தான் திரைக்கதை எழுதியுள்ளார். இவர் சித்ராலயா என்ற திரைப்பட வார இதழின் ஆசிரியராக இருந்துள்ளார்.




</doc>
<doc id="149469" url="https://ta.wikipedia.org/wiki?curid=149469" title="இரத்த யூரியா நைதரசன்">
இரத்த யூரியா நைதரசன்

இரத்த யூரியா நைதரசன் "(Blood_urea_nitrogen)" என்பது சிறுநீரகச் செயல்பாட்டுப் பரிசோதனைகளுள் ஒன்று. இது குருதியில் யூரியா வடிவில் எவ்வளவு நைட்ரஜன் உள்ளது என அளவிடுகிறது. இயல்பாக இதன் அளவு 7 முதல் 25 மில்லிகிராம்/டெசி லிட்டர் இருக்கும். உடலில் உள்ள நீரின் அளவு குறையும் போது இதன் அளவு அதிகரிக்கும்.


</doc>
<doc id="149470" url="https://ta.wikipedia.org/wiki?curid=149470" title="அழகிய தமிழ்மகன்">
அழகிய தமிழ்மகன்

அழகிய தமிழ்மகன் ("Azhagiya Tamilmagan") என்பது 2007 ஆம் ஆண்டு வெளிவந்த தமிழ்த் திரைப்படம் ஆகும். இந்தத் திரைப்படம் பரதனின் இயக்கத்திலும் எசு. கே. சீவாவின் திரைக்கதையிலும் விசயை முதன்மைக் கதைமாந்தராகக் கொண்டு வெளிவந்துள்ளது இத்திரைப்படத்தில் விசய் முதன்முறையாக இரட்டை வேடங்களின் நடிக்கிறார் .

இத்திரைப்படம் நவம்பர் 8, 2007இல் வெளியிடப்பட்டது. இத்திரைப்படம் தெலுங்கு மொழியில் மகா முதுரு என்ற பெயரிலும் இந்தி மொழியில் சப்சே படா கில்லாடி என்ற பெயரிலும் வெளியிடப்பட்டது.


</doc>
<doc id="149471" url="https://ta.wikipedia.org/wiki?curid=149471" title="ஆத்திசூடி திறவுகோல்">
ஆத்திசூடி திறவுகோல்

ஆத்திசூடி திறவுகோல் என்னும் நூல் ஆத்திசூடி நூலின் பெருமையை உணர்ந்து போற்றிப் பாடும் நூல்களில் ஒன்று. 
குறுமுனி என்பவரால் செய்யப்பட்டது. 
இந்தக் குறுமுனி என்பவர் யார் என விளங்கவில்லை, 

அ முதல் ஃ வரை உள்ள ஆத்திசூடி வருக்கக் கோவைக் அடி ஒவ்வொன்றையும் ஈற்றில் வரும்படி வைத்து ஒவ்வொன்றுக்கும் ஓர் எண்சீர் விருத்தப்பாடல் இந்த நூலில் பாடப்பட்டுள்ளது. 
பாடலின் உட்பொருள் அந்த ஆத்திசூடியின் பொருளை விளக்குவதாக உள்ளது.
அறனென்ற பொருளல்லால் உலகின் கண்ணே
சரமென்று பெயர்பெற்று உலகில் தானும்
பரமென்ற கீர்த்தியுள்ள சித்தர் யோகி
குருவென்றும் சீடரென்றும் கற்பம் என்றும்



</doc>
<doc id="149473" url="https://ta.wikipedia.org/wiki?curid=149473" title="முதலாம் மாறவர்மன் சுந்தரபாண்டியன்">
முதலாம் மாறவர்மன் சுந்தரபாண்டியன்

முதலாம் மாறவர்மன் சுந்தர பாண்டியன் பிற்காலப் பாண்டிய மன்னர்களுள் ஒருவன். பாண்டிய மன்னர்கள் வரிசையில் அறிவற்றாலும் வீரமும் கொண்ட சிறந்த மன்னனாக விளங்கினான். இவனது ஆட்சிக்காலம் 1216 முதல் 1239 வரை ஆகும்.

மூன்றாம் குலோத்துங்கன் ஆட்சிக் காலத்திலேயே கலகங்களை ஆரம்பித்தாலும், குலோத்துங்கனின் திறமைக்கு ஈடு கொடுக்க முடியாமல் சிற்றரசனாகவே இருந்து வந்தான். ஆனால் குலோத்துங்கனின் மறைவுக்கு பின்பு ஆட்சிக்கு வந்த மூன்றாம் இராசராசன், ஆட்சி புரியும் ஆற்றல் இல்லாமால் இருப்பதை அறிந்த சுந்தர பாண்டியன் சோழனை எதிர்த்து போர்க்களம் புகுந்து வென்று முடி கொண்ட சோழபுரத்து ஆயிரங்கால் மண்டபத்தில் வீராபிடேகம் செய்துகொண்டு சிதம்பரத்தைத் தரிசித்தான். தஞ்சை, தில்லை வரைப் படை எடுத்து வந்து சோழனைப் பழையாறைக்கே செல்ல வைத்தான். சுந்தர பாண்டியனிற்கு ஈடு கொடுக்க முடியாமல் சோழர்களின் பழையாறை நகருக்கே ராச ராச சோழன் தோற்றுத் திரும்பி வந்தான். பின்னர் பாண்டியனிடம் சமாதானம் கோரி பாண்டியனுக்கு அடங்கிய சிற்றரசனாக இருக்க ஒப்புக் கொண்டு தஞ்சை வரை ஆட்சி புரிந்தான் ராச ராச சோழன். சில காலத்தின் பின்னர் சோழர் கப்பஞ்செலுத்த மறுக்க மீண்டும் சோழ நாட்டைக் கைப்பற்றினான். சுந்தரபாண்டியன் காலத்தில் இருந்து சோழப் பேரரசு சோழநாட்டையும் இழந்து மீட்கும் நிலைக்கு சில முறை தள்ளப்பட்டது. இந்த பாண்டியனின் ஆட்சிக்காலம் சோழப் பேரரசின் வீழ்ச்சிக்கு ஆரம்பம் எனலாம்.

இரண்டாம் பாண்டியப் பேரரசை தொடக்கி வைத்த பாண்டியர்களுள் இவனும் ஒருவனாக காட்டப்படுகிறான். 
இவனது வெற்றியைப் போற்றும் கல்வெட்டுப் பாடல் ஒன்று உள்ளது.



 


</doc>
<doc id="149474" url="https://ta.wikipedia.org/wiki?curid=149474" title="ஆத்திசூடிச் சிந்து">
ஆத்திசூடிச் சிந்து

ஆத்திசூடிச் சிந்து என்னும் நூல் ஆத்திசூடி நூலின் பெருமையை உணர்ந்து போற்றிப் பாடும் நூல்களில் ஒன்று. 
இராசரத்தின முதலியார் என்பவரால் எழுதப்பட்டது. 
ஆத்திசூடி நூலிலுள்ள கருத்துகளின் தொகுப்பாகச் சிந்துப் பாடலில் அமைந்துள்ள நூல் இது. 


</doc>
<doc id="149476" url="https://ta.wikipedia.org/wiki?curid=149476" title="ஆத்திசூடி வெண்பா">
ஆத்திசூடி வெண்பா

ஆத்திசூடி வெண்பா என்னும் நூல் ஆத்திசூடி நூலின் பெருமையை உணர்ந்து அதனைச் சிறப்பித்துப் பாடும் நூல்கள் பலவற்றுள் ஒன்று. தொண்டை நாட்டில் பாகை என்னும் ஊரில் கணபதி என்பவரின் மகன் ‘புன்னைவன நாதன்’ ஒரு வள்ளல். இவனைப் போற்றிப் பாடப்பட்ட நூல் இது. 

இதில் உள்ள 110 வெண்பாக்களில் தொடக்கத்தில் உள்ள காப்பு வெண்பா, இறுதியில் உள்ள ‘வாழி வெண்பா’, சாத்துக்கவி வெண்பா ஆகிய மூன்றும் நீங்கலாக 107 வெண்பாக்களிலும் ஓர் ஆத்திசூடிப் பாடலும், அதனோடு தொடர்புள்ள கதையோ, செய்தியோ உள்ளன. 

நூலை இயற்றியவர் இராமபாரதி. சென்னையில் அக்காலத்தில் இருந்த கல்விச்சங்கத்தின் புலவர் புதுவை இராசகோபால முதலியார் என்றும், அவர் இந்த நூலை முதலில் அச்சில் பதிப்பித்தார் என்றும், அந்தப் பதிப்புப் பிரதியில் உள்ளபடி மதுரைப் புதுமண்டபம் புத்தகக் கடை வி. என். இராகவக்கோனார் என்பவர் சென்னையிலிருந்த கோ. செல்லப்ப முதலியாரது ‘சீவகாருண்ய விலாசம்’ என்னும் அச்சகத்தில் 1905 ஆம் ஆண்டு பதிப்பிக்கப்பட்டது என்றும் அந்த நூலின் முகப்பு தெரிவிக்கிறது. 

வெண்பாவின் இறுதியில் ஓர் ஆத்திசூடி இருக்கும். முந்தைய அடிகளில் அந்த ஆத்திசூடிப் பாடலுக்குத் தொடர்புள்ள கதைச்செய்தி புன்னைவன நாதன் பெயரோடு கூறப்பட்டிருக்கும். 

<poem>
நித்தியத்தைக் கேட்கப்போய் நித்திரையென் றேகுளறிப்
புத்தியற்ற கும்பகர்ணன் பொன்றினன்பார் – மத்தமத
குன்றம்போல் புன்னைவனக் கொற்றவா, வாகைமன்னா
என்றும்சொற் சோர்வு படேல்.
</poem> 


</doc>
<doc id="149479" url="https://ta.wikipedia.org/wiki?curid=149479" title="ஆத்திசூடி விருத்தியுரை">
ஆத்திசூடி விருத்தியுரை

ஆத்திசூடி விருத்தியுரை என்னும் நூல் சாமிநாதையர் என்பவரால் எழுதி வெளியிடப்பட்டுள்ளது. இது ஒரு விரிவான நூல்.


</doc>
<doc id="149483" url="https://ta.wikipedia.org/wiki?curid=149483" title="இந்தியா பற்றிய நூல்கள்">
இந்தியா பற்றிய நூல்கள்

இந்தியாவைப் பற்றிய நூல்களின் அட்டவணை.











</doc>
<doc id="149487" url="https://ta.wikipedia.org/wiki?curid=149487" title="திருத்தந்தை மர்செல்லுஸ்">
திருத்தந்தை மர்செல்லுஸ்

கத்தோலிக்க திருச்சபையை இதுவரை 2 திருத்தந்தையர்கள் மர்செல்லுஸ் என்ற பெயரில் ஆட்சி செய்துள்ளனர்:



</doc>
<doc id="149489" url="https://ta.wikipedia.org/wiki?curid=149489" title="எலைன் ஷோவால்டர்">
எலைன் ஷோவால்டர்

எலைன் ஷோவால்டர் (பிறப்பு - 21.01.1941) ஓர் அமெரிக்க இலக்கியத் திறனாய்வாளர் மற்றும் பெண்ணியவாதி. விக்டோரிய இலக்கியம் இவரது முக்கிய ஆய்வுக்களமாகும். இவரது ஆங்கில நூலான Inventing Herself: Claiming a Feminist Intellectual Heritage (2001) எனும் நூலில் 18 ஆம் நூற்றாண்டு முதல் 21 ஆம் நூற்றாண்டு வரை வாழ்ந்த பெண் அடையாளங்களைக் குறித்து விவாதித்துள்ளார்.


</doc>
<doc id="149498" url="https://ta.wikipedia.org/wiki?curid=149498" title="பி. எஸ். அப்துர் ரகுமான் பல்கலைக்கழகம்">
பி. எஸ். அப்துர் ரகுமான் பல்கலைக்கழகம்

பி. எஸ். அப்துர் ரஹ்மான் பல்கலைக்கழகம் ("B. S. Abdur Rahman University", பி. எஸ். அப்துர் ரஹ்மான் பல்கலைக்கழகம்) கிரசன்ட் பொறியியல் கல்லூரி என அறியப்படும், இது தமிழ்நாடு, சென்னை, வண்டலூர், அறிஞர் அண்ணா விலங்கியல் பூங்காவின் அருகில் தேசிய நெடுஞ்சாலையில் அமைந்துள்ளது.

இது 1984ல் துவக்கப்பட்டது, சென்னைப் பல்கலைக்கழகம் மற்றும் அண்ணா பல்கலைக்கழகத்துடன் இணைந்து 2008 வரை பி. எஸ். அப்துர் ரஹ்மான் கிரசன்ட் பொறியியல் கல்லூரி என்ற பெயரில் இயங்கியது.

2008–09ல் நிகர்நிலைப் பல்கலைக்கழகம் அங்கீகாரம் பெற்று பி. எஸ். அப்துர் ரஹ்மான் பல்கலைக்கழகம் எனும் பெயரில் இயங்குகின்றது.



</doc>
<doc id="149499" url="https://ta.wikipedia.org/wiki?curid=149499" title="திருத்தந்தை யூஜின்">
திருத்தந்தை யூஜின்

கத்தோலிக்க திருச்சபையை இதுவரை 4 திருத்தந்தையர்கள் யூஜின் என்ற பெயரில் ஆட்சி செய்துள்ளனர்:



</doc>
<doc id="149502" url="https://ta.wikipedia.org/wiki?curid=149502" title="விதியுடனான ஒப்பந்தம்">
விதியுடனான ஒப்பந்தம்

“பல வருடங்களுக்கு முன்னர் நாம் விதியைக் குறித்த நேரத்தில் சந்திப்பதாக ஒப்பந்தம் செய்திருந்தோம். அந்த நேரம் வந்து விட்டது. உலகம் உறங்கிக் கொண்டிருக்கும் இந்த நள்ளிரவில், இந்தியா சுதந்திரத்துடன் விழித்துக் கொண்டிருக்கிறது. இந்த நொடிப்பொழுது வரலாற்றில் மிக அரிதாகவே வரும். ஒரு வரலாறு முடிவுக்கு வந்து மற்றொரு புதிய வரலாறு உருவாகும் காலகட்டத்தில் நாம் நின்று கொண்டிருக்கிறோம். ஒடுக்கப்பட்ட ஒரு தேசத்தின் ஆன்மா இன்று மௌனம் கலைக்கிறது. இப் புனிதமான நேரத்தில், இந்திய மக்களாகிய நாம் மனித குலத்துக்குச் சேவை செய்ய நம்மை அர்ப்பணித்துக் கொள்வோம்.” என்பதாகத் துவங்கிய அந்த உரை,

“உலக நாடுகளுக்கும் அந்நாட்டு மக்களுக்கும் நாம் நமது வாழ்த்துகளையும் அவர்களுடன் இணைந்து பணியாற்றுவோம் என்ற உறுதியையும் தெரிவித்துக் கொள்வோம். நமது அன்பிற்கினிய தாய்த்திரு நாடான இந்தியாவிற்கு நாம் என்றும் கடமை செய்வோம்! ஜெய்ஹிந்த் ! ஜெய் ஜவான்!” என்பதாக முடிந்தது.



</doc>
<doc id="149506" url="https://ta.wikipedia.org/wiki?curid=149506" title="ரோஜா (திரைப்படம்)">
ரோஜா (திரைப்படம்)

ரோஜா திரைப்படம் 1992 ஆம் ஆண்டில் வெளிவந்த தமிழ்த் திரைப்படமாகும். இத்திரைப்படத்தில் அரவிந்த் சாமி, மதுபாலா மற்றும் ஜனகராஜ் நடித்துள்ளனர். மணி ரத்னம் இயக்கத்தில் வெளிவந்த ரோஜா திரைப்படம், டைம் வார இதழின் உலகின் சிறந்த திரைப்படப் பாடல்கள் கொண்ட திரைப்படங்களில் ஒன்றாக 2005 ஆம் ஆண்டு தேர்ந்தெடுக்கப்பட்டது குறிப்பிடத்தக்கது.

காதல்படம் / நாடகப்படம்

கிராமத்தில் வாழும் ரோஜாவின் (மதுபாலா) சகோதரியைப் பெண்கேட்டு வருகின்றார் ரிஷி (அரவிந்த் சாமி ).ஆனால் ரோஜாவின் சகோதரியோ வேறொருவரைத் தான் காதலிப்பதாகக் கூறவே, ரிஷியும் ரோஜாவையே பிடித்திருப்பதாகக் கூறுகின்றார்.பின்னர் ரோஜாவிற்கும் ரிஷிக்கும் திருமணம் நடைபெற்று இருவரும் ரிஷியின் சொந்த ஊருக்குச் செல்கின்றனர்.பின்னர் அங்கு ரிஷியின் வீட்டில் அவர் தாயாருடன் தங்கும் ரோஜா ரிஷியுடன் காஷ்மீர் பகுதிக்கு தேன் நிலவிற்காகச் செல்கின்றனர்.அங்கு ரிஷியை தீவிரவாதிகள் கடத்திச் செல்லவே அவரைத் தேடி இந்திய அரசாங்கத்திடம் செல்லும் ரோஜா மேலும் பல முயற்சிகள் செய்து பின்னர் தீவிரவாதிகளின் தலைவனால் ரிஷி விடுவிக்கப்படுகின்றார்.

ரோஜா திரைப்படத்தின் மூலம் ஏ. ஆர். ரகுமான் இசையமைப்பாளராக அறிமுகமானார்.

ரோஜா திரைப்படம் ஏ. ஆர். ரகுமான் இசையமைப்பினில் ஆறு பாடல்கள் கொண்டுள்ளது.
அனைத்து பாடல்களையும் எழுதியிருப்பவர் கவிஞர் வைரமுத்து


</doc>
<doc id="149507" url="https://ta.wikipedia.org/wiki?curid=149507" title="திருத்தந்தை பாஸ்கால்">
திருத்தந்தை பாஸ்கால்

கத்தோலிக்க திருச்சபையை இதுவரை 2 திருத்தந்தையர்கள் பாஸ்கால் என்ற பெயரில் ஆட்சி செய்துள்ளனர்:


இப்பெயரில் ஆட்சி செய்த எதிர்-திருத்தந்தையர்கள்:



</doc>
<doc id="149510" url="https://ta.wikipedia.org/wiki?curid=149510" title="உதயா">
உதயா

உதயா ("Udhaya") என்பது 2004ஆம் ஆண்டு வெளிவந்த தமிழ்த் திரைப்படம் ஆகும். இந்தத் திரைப்படம் அழகம்பெருமாளின் இயக்கத்தில் விசயை முதன்மைக் கதைமாந்தராகக் கொண்டு வெளிவந்துள்ளது.


</doc>
<doc id="149511" url="https://ta.wikipedia.org/wiki?curid=149511" title="திருத்தந்தை ஆதேயோதாத்துஸ்">
திருத்தந்தை ஆதேயோதாத்துஸ்

கத்தோலிக்க திருச்சபையை இதுவரை 2 திருத்தந்தையர்கள் ஆதேயோதாத்துஸ் என்ற பெயரில் ஆட்சி செய்துள்ளனர்:



</doc>
<doc id="149513" url="https://ta.wikipedia.org/wiki?curid=149513" title="கோவை சரளா">
கோவை சரளா

கோவை சரளா (பிறப்பு: ஏப்ரல் 7, 1962) முக்கியத் துணை வேடங்களில் நடிக்கும் ஒரு இந்தியத் திரைப்பட நடிகை, மற்றும் நகைச்சுவை நடிகை ஆவார். 25 ஆண்டு திரைப்பட வாழ்க்கையில், சரளா 750 க்கும் மேற்பட்ட படங்களில் நடித்துள்ளார். இவர் சிறந்த நகைச்சுவை நடிகருக்கான தமிழ்நாடு மாநில திரைப்பட விருது மற்றும் சிறந்த பெண் நகைச்சுவை நடிகைக்கான நந்தி விருது ஆகியவற்றை முறையே பூவெல்லாம் உன் வாசம் (2001) மற்றும் ஒரி நீ பிரேம பங்கரம் கனு (2003) ஆகிய படங்களில் அவரது நடிப்புக்காக வென்றுள்ளார்.


தனிப்பட்ட வாழ்க்கை 

கோவை சரளா திருமணம் செய்து கொள்ளவில்லை. அவர், தனது உடன்பிறந்தவர்களின் பிள்ளைகளை வளர்த்து வருகிறார்.

பிரபலமான அவரின் சில வசனங்கள்



</doc>
<doc id="149518" url="https://ta.wikipedia.org/wiki?curid=149518" title="முதிர்நிலை (பூச்சி)">
முதிர்நிலை (பூச்சி)

உயிரியலில் முதிர்நிலை (Imago) எனப்படுவது, பூச்சிகளில் காணப்படும் உருமாற்ற செயல்முறையில் உருவாகும் வெவ்வேறு விருத்தி நிலைகளில், இறுதியான விருத்தி நிலையாகும். முழுமையான உருமாற்றத்துக்கு உட்படும் உயிரிகளில் கூட்டுப்புழுவிலிருந்து வெளியேறும் இறுதி விருத்தி நிலையாகவும், முழுமையற்ற உருமாற்றத்துக்கு உட்படும் உயிரிகளில் கடைசியான தோலுரித்தல் (Ecdysis/Moulting) நிகழும்போது அணங்குப்பூச்சி நிலையிலிருந்து வெளிவரும் இறுதி விருத்தி நிலையாகவும் அமையும்.

இந்த முதிர்நிலையே இனப்பெருக்க உறுப்புக்களைக் கொண்ட பருவமானதாக இருப்பதனாலும், சிறகுள்ள பூச்சிகளில் சிறகுகள் முழுமையாக விருத்தியடைந்த நிலையில் காணப்படுவதனாலும், இந்த நிலையே குறிப்பிட்ட உயிரியின் முழுமையாக முதிர்ந்த நிலையாகக் கருதப்படும். சில உயிரிகளில் இறுதியான முதிர்நிலைக்கு வருவதற்கு முன்னராக, சிறகுகள் விருத்தியடைந்தும், இனப்பெருக்க உறுப்புக்கள் விருத்தியடையாமலும் இருக்கும் ஒரு துணை முதிர்நிலைப் பருவமும் காணப்படுவதுண்டு. 


</doc>
<doc id="149527" url="https://ta.wikipedia.org/wiki?curid=149527" title="திருத்தந்தை ஃபெலிக்ஸ்">
திருத்தந்தை ஃபெலிக்ஸ்

கத்தோலிக்க திருச்சபையை இதுவரை 3 திருத்தந்தையர்கள் ஃபெலிக்ஸ் என்ற பெயரில் ஆட்சி செய்துள்ளனர்:



</doc>
<doc id="149531" url="https://ta.wikipedia.org/wiki?curid=149531" title="ஜெர்ரி யாங்">
ஜெர்ரி யாங்

ஜெர்ரி யாங் என்பவர் புகழ்பெற்ற யாகூ நிறுவனத்தின் உரிமையாளரும், பிரதான நிறைவேற்று அதிகாரியுமாவார்.

1968 நவம்பர் 6ம் திகதி தய்வானில் தாய்பே நகரில் பிறந்தார். ஜெர்ரி யேங் 2 வயதிலேயே தனது தந்தையை இழந்தார். அவரது 10வது வயதில் தாய் மற்றும் இளைய சகோதரனுடனும் கலிபோர்னியாவுக்குக் குடிபெயர்ந்தார்.


</doc>
<doc id="149533" url="https://ta.wikipedia.org/wiki?curid=149533" title="நெல்லைக் கண்ணன்">
நெல்லைக் கண்ணன்

நெல்லைக் கண்ணன் (பிறப்பு: சனவரி 27, 1945) என்பவர் பேச்சாளரும், பட்டிமன்ற நடுவரும் ஆவார். காமராசர், கண்ணதாசன் முதலிய 1970களில் தொடங்கி தமிழ்நாட்டு சூழலில் முக்கிய தலைவர்களாக, ஆளுமைகளாக, பிரமுகர்களாக இருந்தவர்களிடம் நெருங்கிப் பழகியவர்.

திருநெல்வேலியில் வேளாண்மைக் குடும்பத்தில் பிறந்த நெல்லைக் கண்ணனின் தந்தை ந.சு. சுப்பையாபிள்ளை, தாயார் முத்து இலக்குமி, இவருடன் உடன் பிறந்தோர் எட்டுப் பேர். 

நெல்லைக்கண்ணனின் முதல் மகன் சுகா எனப்படும் சுரேஷ் கண்ணன் திரைப்பட இணை இயக்குநராகவும் எழுத்தாளருமாக உள்ளார். இரண்டாம் மகன் ஆறுமுகம் புதியதலைமுறை செய்தித் தொலைக்காட்சியில் நிகழ்ச்சியாளராகவும் உள்ளார்.



</doc>
<doc id="149537" url="https://ta.wikipedia.org/wiki?curid=149537" title="சதுர கிலோமீட்டர் அணி">
சதுர கிலோமீட்டர் அணி

சதுர கிலோமீட்டர் அணி ("Square Kilometre Array" - SKA) என்பது மொத்தம் அண்ணளவாக ஒரு சதுர கிலோமீட்டர் பரப்பளவு சேகரிக்கும் ஆற்றல் கொண்டதாக உருவாக்கப்படவிருக்கும் ஒரு வானொலித் தொலைநோக்கி ஆகும். இத்தொலைநோக்கி பரந்த வீச்சு அதிர்வெண்களில் தொழிற்படக்கூடியதாகவும், வேறு வானொலித் தொலைநோக்கிகளை விடவும் 50 மடங்கு அதிக உணர்திறன் கொண்டதாகவும் இருக்கும். அத்துடன் இது பத்தாயிரத்துக்கும் அதிகமான மடங்கு வேகமாக வானை ஆய்வு செய்யும் திறமையையும் கொண்டிருக்கும்.

இந்த வானொலித் தொலைநோக்கி தென்னாப்பிரிக்கா, ஆத்திரேலியா, மற்றும் நியூசிலாந்து ஆகிய நாடுகளில் அமைக்கப்படவிருக்கின்றது. எமது விண்மீன் பேரடை, பால் வழி போன்றவை இந்த நாடுகளில் இருந்து தெளிவானவையாகக் காணப்படுவதனாலும், வானொலிக் குறுக்கீடுகள் இந்நாடுகளில் குறைவாகக் காணப்படுவதாலும் இதனை அமைப்பதற்கு ஏற்ற நாடுகளாக இவை தேர்ந்தெடுக்கப்பட்டன.

1.5 பில்லியன் யூரோக்கள் செலவில் அமைக்கப்படவிருக்கும் இந்தத் தொலைநோக்கியின் நிர்மாணப் பணிகள் 2015/16 ஆம் ஆண்டுகளில் ஆரம்பமாகி, முதலாவது அவதானிப்பு 2019 ஆம் ஆண்டளவில் இடமெறும். இதன் முழு அளவிலான பணிகள் 2024 ஆம் ஆண்டில் ஆரம்பமாகும்.

இத்திட்டத்தின் தலைமையகம் ஐக்கிய இராச்சியத்தின் மான்செஸ்டர் நகரில் அமைந்திருக்கும்.

அண்டத்தின் தோற்றம் மற்றும் அதன் படிமுறை வளர்ச்சி பற்றிய அடிப்படைக் கெள்விகளுக்கு விடையறியும் பொருட்டு எஸ்கேஏ (SKA) என்ற இத்திட்டம் 20 நாடுகளினால் முன்னெடுக்கப்பட்டது. 2011 ஏப்ரலில், இங்கிலாந்தின் மான்செஸ்டர் பல்கலைக்கழகத்தின் ஜோட்ரெல் கரை வானாய்வகம் இத்திட்டத்தின் தலைமையகமாக ஏற்றுக் கொள்ளப்பட்டு, 2011 நவம்பரில் எஸ்கேஏ என்ற சுயாதீனமான, இலாப-நோக்கற்ற அமைப்பு நிறுவப்பட்டது.




</doc>
<doc id="149543" url="https://ta.wikipedia.org/wiki?curid=149543" title="பிரிசிட்டேன்">
பிரிசிட்டேன்

பிரிசிட்டேன் ( Pristane; Pristan) என்பது இயற்கையில் கிட்டும் நிறைவொட்டு (சாச்சுரேட்டடு) தெர்ப்பினாய்டு ஆல்க்கேன். இது சுறாமீன் கல்லீரல் எண்ணெயில் இருந்து எடுக்கப்பட்டது. இலத்தீன் மொழியில் "pristis" என்றால் சுறா (சுறாமீன்) என்ற பொருளாகையால். அதன் அடிப்படையில் இவ் வேதிப்பொருளுக்கு ஆங்கிலத்தில் Pristane என்றும் பிற ஐரோப்பிய மொழிகளில் தொடர்பான வகையிலும் அமைந்த பெயர்.ஈந்த வேதிப்பொருள் சில உணவுப்பொருள்களிலும், கனிம எண்ணெய்களிலும் காணப்படுகின்றது. இப்பொருள் நிறமற்ற (ஒளியூடுருவுத் தன்மை கொண்ட), நீருடன் கரைந்து கலக்காத எண்ணெய் வகையானது, ஆனால் டை_எத்தில் ஈத்தர், பென்சீன், குளோரோபார்ம், கரிமடெட்ராகுளோரைடு முதலியவற்றில் கரையும் பொருள்.

பிரிசிட்டேன், எலி போன்ற கொறிணிகளில் தற்காப்பை எதிர்க்கும் நோயை ஊட்டும். மருத்துவ ஆய்வில் நோயூட்டிகளைப் பற்றியும், மூட்டுவலி (rheumatoid arthritis) இலூப்பசு ([lupus]) என்னும் தற்காப்பு எதிர்ப்பு நோய் பற்றியும் செய்யும் ஆய்வில் பயன்படுத்தப்படுகின்றது.. The fact that it is used in many products, raises the possibility that it may be a possible environmental exposure that triggers diseases such as lupus and rheumatoid arthritis. 

மருத்துவ ஆய்வு தவிர இது உராய்வைக் குறைக்கப் பயன்படும் உயவெண்ணெயாகவும், மின்மாற்றிகளில் மின்கடத்தா எண்ணெயாகவும், அரிப்பைத் தடுக்கும் பொருளாகவும், உயிரியப்பொருள் அடையாளக்குறியாகவும், நோய்த்தடுப்பு இயக்கத்தைத் தூண்டும் (immunologic adjuvant) ஒரு பொருளாகவும் பயன்படுகின்றது.

உயிரியத்தொழில்நுட்பப்படி இதனை உருவாக்க பசியச்சாராயப் பொருளாகிய ஃபைட்டால் (phytol) என்பதில் இருந்து பெறுகின்றார்கள். இதனை பெட்ரோலிய (கன்னெய்) உயிரிய அடையாளக்குறியாகவும் (biomarker) பயன்படுத்துகின்றார்கள்


</doc>
<doc id="149548" url="https://ta.wikipedia.org/wiki?curid=149548" title="பியெரி பெர்தியர்">
பியெரி பெர்தியர்

பியெரி பெர்தியர் ( Pierre Berthier: ஜூலை 3, 1782- ஆகஸ்ட் 24, 1861) பிரான்சு நாட்டுப் புவியியலாளர் மற்றும் சுரங்கப்பொறியாளர். பிரான்சின் தெற்குப் பகுதியில் உள்ள லெஸ்-பாக்ஸ்-டி-புரொவென்சி எனும் கிராமத்தில் பணியாற்றிக்கொண்டிருந்த போது அங்கு கிடைக்கப்பெற்ற ஒரு கனிமத்தைக் கண்டறிந்து, அதற்கு அவ்வூரின் பெயரான பாக்சைட் (Bauxite) பெயரிட்டார். இதிலுள்ள உலோகம் அலுமினியம் எனக் கண்டறிந்து அதனைப் பிரித்தெடுத்தார்.மேலும் இவர் பெர்தியரைட் என இவர் பெயரால் அழைக்கப்படும் கனிமத்தையும் கண்டறிந்தார். பெர்தியர் பிரான்சு அறிவியல் கழகத்தின் உறுப்பினராக தேர்ந்தெடுக்கப்பட்டார். பிரான்சு நாட்டின் உயரிய விருதான செவாலியர் விருது பெர்தியருக்கு வழங்கப்பட்டது


</doc>
<doc id="149550" url="https://ta.wikipedia.org/wiki?curid=149550" title="வெஸ்ட் சைடு ஸ்டோரி (திரைப்படம்)">
வெஸ்ட் சைடு ஸ்டோரி (திரைப்படம்)

வெஸ்ட் சைடு ஸ்டோரி ("West Side Story") 1961 இல் வெளியான அமெரிக்க இசைத் திரைப்படமாகும். ராபர்ட் வைஸ் ஆல் தயாரித்து இயக்கப்பட்டது. நடாலி வூட், ரிச்சர்ட் பெய்மர், ரஸ் தாம்ப்லின், ரீடா மோரீனோ, ஜார்ஜ் சகிரிஸ் ஆகியோர் நடித்துள்ளனர். இத்திரைப்படம் பதினொன்று அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து பத்து அகாதமி விருதுகளை வென்றது.





</doc>
<doc id="149552" url="https://ta.wikipedia.org/wiki?curid=149552" title="லூயிசு பெர்னார்டு கைடன் டீ மோர்வௌ">
லூயிசு பெர்னார்டு கைடன் டீ மோர்வௌ

லூயிசு பெர்னார்டு கைடன் டீ மோர்வௌ (Louis-Bernard Guyton de Morveau 1737–1816). பிரான்சு நாட்டு வேதியலாளர்; அரசியலாளர்; வேதியல் தனிம, சேர்மங்களுக்குப் பெயரிடுதல் (Chemical nomenclature)பணியினை முறையாக்கியவர்; அலுமினியம் ஆக்சைடு சேர்மத்திற்கு அலுமினா என 1760-ல் பெயரிட்டவர்.
ஆர். வேங்கடராமன், முழுமை அறிவியல் உலகம்', பக். 3607


</doc>
<doc id="149553" url="https://ta.wikipedia.org/wiki?curid=149553" title="செயிண்ட் கிளெயர் டிவில்லி">
செயிண்ட் கிளெயர் டிவில்லி

செயிண்ட் கிளெயர் டிவில்லி (Henri Étienne Sainte-Claire Deville, 1818-1881): பிரான்சு நாட்டின் வேதியலாளர்.1855-ல் சோடியத்தின் உதவிகொண்டு அலுமினியத்தைத் தயாரித்தவர். அலுமினியம் ஆக்ஸைடை கிரியோலைட்டில் கரைத்து மின்பகுப்பு செய்து அலுமினியத்தைப் பெறும் ஆய்வுகளை மேற்கொண்டார்.


</doc>
<doc id="149554" url="https://ta.wikipedia.org/wiki?curid=149554" title="கார்ல் பேயர்">
கார்ல் பேயர்

கார்ல் பேயர் (Carl Josef Bayer, 1847 –1904): ஆஸ்திரிய வேதியலாளர். அலுமினியத்தைப் பிரித்தெடுக்கும் முறையான பேயர் முறையைக் கண்டறிந்தவர். 
பேயர் 1887-ல் உருசியாவில் உள்ல செயின்ட் பீட்டர்ஸ்பர்கில் பணியாற்றிக்கொண்டிருந்த பொழுது, காரக் கரைசலின் வழியே வீழ்படிவாக்கப்பட்ட அலுமினியம் ஹைடிராக்சைடு, நன்கு படிக நிலையில் கிடைக்கப் பெறுவதால், அதனை எளிதில் வடிகட்டி, கழுவித் தூய்மைப்படுத்தலாம் என்பதைக் கண்டறிந்தார். அமில முன்னிலையில் வீழ்படிவாக்கப்பட்ட அலுமினியம் ஹைட்ராக்சைடு கூழ் போன்று கிடைக்கப்பெறுவதால் தூய்மையாக்குவது கடினமாக இருந்தது. இதனை பேயர் முறை மூலம் எளிதில் பிரிக்கலாம். 1855- களில் பிரான்சில் மிக கிடைத்தற்கரிய உலோகமாக அலுமினியம் காட்சிக்கு வைக்கப்பட்டிருந்தது. இதற்கு முன் கண்டுபிடிக்கப்பட்ட ஹால்-ஹெரௌல்டு முறையை விட பேயர் முறையில் அலுமினியம் பிரித்தெடுக்கப்படுவது எளிமையாக இருந்ததால் அதனுடைய விலை 1854-ல் இருந்ததை விட 1890-களில் 80 விழுக்காடு வீழ்ச்சியடைந்தது.


</doc>
<doc id="149555" url="https://ta.wikipedia.org/wiki?curid=149555" title="பேயர் முறை">
பேயர் முறை

பேயர் முறை (Bayer process) என்பது அலுமினியத்தின் தாதுவான பாக்சைட் தாதுவைத் தூய்மைப்படுத்தி அதிலிருந்து "அலுமினா" (AlO)எனப்படும் அலுமினியம் ஆக்சைடைப் பெறும் முறை ஆகும். கார்ல் பேயர் என்ற ஆஸ்திரிய வேதியலாளர் அலுமினியத்தைப் பிரித்தெடுக்கும் முறையான பேயர் முறையைக் கண்டறிந்தார். ]பாக்சைட் தாதுவில் 30 முதல் 54 விழுகாடு வரை அலுமினா உள்ளது. மீதமுள்ளவை இரும்பு ஆக்சைடு, சிலிகா மற்றும் டைடேனியம் ஆக்சைடு ஆகியவையாகும். 

பேயர் முறையில் பாக்சைட் நன்கு பொடியாக்கப்பட்டு சோடியம் ஹைட்ராக்சைடு கரைசலுடன் 175°செ. வெப்ப நிலையில் நன்கு கலக்கப்படுகிறது. இதனால் அலுமினா, அலுமினியம் ஹைட்ராக்சைடாக மாறுகிறது. இது NaOH கரைசலில் கரைகிறது.

பாக்சைட்டில் உள்ள மற்ற ஆக்சைடுகள் கரைவதில்லை. இவற்றை வடிகட்டிப் பிரித்துவிடலாம். கரைசலைக் குளிர்விக்கும் பொழுது அலுமினியம் ஹைடிராக்சைடு வீழ்படிவாகிறாது. இதனை 980°செ. க்குச் சூடேற்றினால் தூய அலுமினா கிடைக்கப்பெறுகிறது. ஹால்-ஹெரௌல்டு முறையில் அலுமினா அலுமினியமாக மாற்றப்படுகிறது.

ஆர். வேங்கடராமன், முழுமை அறிவியல் உலகம்', பக். 3611


</doc>
<doc id="149559" url="https://ta.wikipedia.org/wiki?curid=149559" title="சுப்ரமணிய பிள்ளை">
சுப்ரமணிய பிள்ளை

கட்டபொம்மனின் மந்திரியாக இருந்தவர் சுப்ரமணிய பிள்ளை. விடுதலைக்காக கட்டபொம்மன் போராடிய போது ஆங்கிலேயருக்கு சிம்ம சொப்பனமாக இருந்தவர். இவருடைய வீரத்தினைக் கண்டு அஞ்சிய ஆங்கிலேயர்கள், இவரை வஞ்சமாக பிடித்தனர். தூக்குத் தண்டனை நிறைவேற்றிய பின்னும், கோபம் தாளாமல் தலையை துண்டித்தாக வரலாறு சொல்கிறது.


</doc>
<doc id="149561" url="https://ta.wikipedia.org/wiki?curid=149561" title="ஆத்திசூடி பழையவுரைகள்">
ஆத்திசூடி பழையவுரைகள்

பன்னிரண்டாம் நூற்றாண்டில் வாழ்ந்த ஔவையார் பாடிய நீதிநூல்களில் மிகச் சிறிய அளவினைக் கொண்டதாக அமைந்துள்ள ஆத்திசூடி அறிஞர் உள்ளங்களைப் பெரிதும் கவர்ந்தது. இன்று வரையில் பல உரைகள் எழுதப்பட்டுவருகின்றன. அதற்குப் பழங்காலத்திலேயே எழுதப்பட்ட இரண்டு உரைநூல்கள் உள்ளன. 



</doc>
<doc id="149562" url="https://ta.wikipedia.org/wiki?curid=149562" title="ஆதிநாதர் பிள்ளைத்தமிழ்">
ஆதிநாதர் பிள்ளைத்தமிழ்

ஆதிநாதர் பிள்ளைத்தமிழ் என்னும் நூல் மயிலாப்பூர்ப் பகுதியைக் கடல்கொண்ட கி. பி. 1600-ஆம் ஆண்டுக்கு முன் எழுதப்பட்ட நூல். ஆசிரியர் பெயர் தெரியவில்லை. 

தமிழ்ச்சமணர் தமிழர்க்கு அறமும், தமிழுக்கு இலக்கணமும் தருவதில் கவனம் செலுத்திவந்தனர். சீவக சிந்தாமணி, சூளாமணி, நீலகேசி போன்ற காப்பியங்களையும் பாடினர். அவர்கள் சிற்றிலக்கியங்களில் அதிக நாட்டம் காட்டவில்லை. என்றாலும், திருநூற்றந்தாதி, திருக்கலம்பகம் போன்ற நூல்களும் பாடியுள்ளனர். அந்த வகையில் பாடப்பட்ட சிற்றிலக்கியமே இந்தப் பிள்ளைத்தமிழ்.

ஆதிநாதர் விருஷபதேவர் என்பவர் விதனாபுரி என்னும் அயோத்தியில் இருந்துகொண்டு ஆண்ட மன்னர். சமணர். இந்தப் பிள்ளைத்தமிழ் இவர்மீது பாடப்பட்டது. 
பற்றா பியலும் கேவலத்தின்
உற்றுப் பஞ்ச கலியாணம்


</doc>
<doc id="149564" url="https://ta.wikipedia.org/wiki?curid=149564" title="எல். விஜயலட்சுமி">
எல். விஜயலட்சுமி

எல். விஜயலட்சுமி தென்னிந்தியத் திரைப்பட நடிகையும், பரதநாட்டியக் கலைஞரும் ஆவார். 1960களில் தமிழ், தெலுங்கு, மலையாளம், இந்தி என நூற்றுக்கும் அதிகமான திரைப்படங்களில் நடித்தவர். தற்போது புலம் பெயர்ந்து அமெரிக்காவில் வாழ்ந்து வருகிறார்.

புனேயில் பிறந்த விஜயலட்சுமி பரத நாட்டியத்தில் இவரது ஆர்வம் காரணமாக சிறுவயதிலேயே குடும்பத்துடன் சென்னைக்கு குடிபெயர்ந்தார். பரத நாட்டியக் கலைஞர் குமாரி கமலாவிடம் முறையாக நாட்டியம் கற்று அரங்கேற்றமும் செய்தார். இவரது நாட்டியத் திறமை இவரை திரைப்பட உலகிற்கு இழுத்தது. முதன் முதலில் இவர் தெலுங்குத் திரைப்படம் ஒன்றில் நடித்தார். 'பவானி' இவர் நடித்த முதல் தமிழ்த் திரைப்படமாகும். ஆளுக்கொரு வீடு திரைப்படத்தில் முதன் முதலாகக் கதாநாயகியாக நடித்தார். தொடர்ந்து மாடர்ன் தியேட்டர்ஸ் நிறுவனத்தின் எதிரிகள் ஜாக்கிரதை, இரு வல்லவர்கள், ஸ்ரீதரின் சுமைதாங்கி போன்ற பல திரைப்படங்களில் நடித்தார். எம்.ஜி.ஆர், சிவாஜி கணேசன், ஜெய்சங்கர், முத்துராமன் போன்ற பல முன்னணி நடிகர்களுடன் நடித்திருக்கிறார்.

ஜெயகாந்தனின் பாதை தெரியுது பார் தமிழ்த் திரைப்படம் நிமாய் கோஷ் என்பவரால் இந்தியில் தயாரிக்கப்பட்ட போது அதில் மீனாகுமாரியுடன் இணைந்து நடித்தார். சப்னம் படத்தில் மெகுமூதுடன் இணைந்து நடித்தார். பிரேம் நசீருடன் இணைந்து லைலா மஜ்னு உட்பட மூன்று திரைப்படங்களில் நடித்தார். தெலுங்கில் ”சிப்பாய் கூத்தரு”, ”ராமுடு பீமுடு”, மலையாளத்தில் ஞானசுந்தரி, லைலா மஜ்னு போன்ற திரைப்படங்களில் நடித்தார். கடைசியாக இவர் ஊட்டி வரை உறவு திரைப்படத்தில் நடித்தார்.

இதன் பின்னர் சுராஜ் குமார் டி தத்தா என்னும் வேளாண்மை அறிவியலாளரைத் திருமணம் புரிந்து திரையுலகை விட்டு விலகினார். 1969 ஆம் ஆண்டில் மணிலாவிற்கு புலம் பெயர்ந்தார். அங்கு உயர் கல்வியைத் தொடர்ந்தார். தற்போது கணவர், மகன் ஆகியோருடன் குடும்பத்துடன் ஐக்கிய அமெரிக்காவில் வசிக்கிறார். வர்ஜீனியா பலதொழில்நுட்பப் பல்கலைக்கழகத்தில் கணக்காளராகப் பணியாற்றுகிறார்.




</doc>
<doc id="149565" url="https://ta.wikipedia.org/wiki?curid=149565" title="விஜயலட்சுமி">
விஜயலட்சுமி

விஜயலட்சுமி என்ற தலைப்பில் உள்ள கட்டுரைகள்:



</doc>
<doc id="149568" url="https://ta.wikipedia.org/wiki?curid=149568" title="டைட்டன் (தொன்மவியல்)">
டைட்டன் (தொன்மவியல்)

டைட்டன்கள் ("Titans") கிரேக்கத் தொன்மவியலில் கூறப்படும் இரண்டாம் தலைமுறை கடவுள்கள் ஆவர். ஒத்ரைசு மலையை உறைவிடமாகக் கொண்ட இவர்கள் புவி கடவுள் கையாவிற்கும் வானக் கடவுள் யுரேனசிற்கும் பிறந்த குழந்தைகளாவர். ஆறு ஆண்களும் ஆறு பெண்களுமாக மொத்தம் பன்னிரு டைட்டன்கள் உள்ளனர். இவர்கள் ஒலிம்பிய கடவுள்களுக்கு முன் இருந்த கடவுள்கள் ஆவர். டைட்டானோமாச்சி போரில் ஒலிம்பியர்கள் அவர்களை வீழ்த்தி பாதாள உலகில்(டார்டரசு) அடைத்து வைத்தனர்.

முதல் பன்னிரு டைட்டன்களில் நெமோசைன், டெத்தீசு, தேயா, போபே, ரியா மற்றும் தீமிசு ஆகியோர் பெண் டைட்டன்களும் ஓசனசு, ஐபரியோன், கோயசு, குரோனசு, கிரியசு மற்றும் இயபெடசு ஆகியோர் ஆண் டைட்டன்களும் ஆவர்.

இரண்டாவது டைட்டன்கள் குழுவில் ஐபரியோன் மற்றும் தேயாவின் குழந்தைகளான ஈலியோசு, செலேன் மற்றும் இயோசு ஆகியோரும் கோயசு மற்றும் போபேயின் குழந்தைகள் லெலன்டோசு, லெடோ மற்றும் ஆசுடெரியா ஆகியோரும் இயப்டெசு மற்றும் கிலைமீனின் குழந்தைகளான ப்ரோமிதீயுசு, எபிமிதீயுசு மற்றும் மெனோயெடியசு ஆகியோரும் ஒசனசு மற்றும் டெத்தீசின் பிள்ளையான மெட்டீசும் கிரியசு மற்றும் போபே ஆகியோரின் பிள்ளைகளான அசுடரியசு, பல்லாசு மற்றும் பெர்சிசு ஆகியோரும் அடங்குவர். 

தன் தந்தையை வீழ்த்தி குரோனசு அதிகாரத்தை அடைந்தது போல அவரது மகன் சியுசும் தனது ஐந்து சகோதரர்களுடன் சேர்ந்து குரோனசு மற்றும் பிற டைட்டன்களை வீழ்த்தி அதிகாரத்தை அடைந்தார்.


</doc>
<doc id="149569" url="https://ta.wikipedia.org/wiki?curid=149569" title="பன்னிரு ஒலிம்பியர்கள்">
பன்னிரு ஒலிம்பியர்கள்

பன்னிரு ஒலிம்பியர்கள் எனப்படுவோர் கிரேக்கத் தொன்மவியலில் மிகவும் சிறப்பாகக் கருதப்படும், ஒலிம்பசு மலையின் உச்சியில் வாழ்ந்த பன்னிரண்டு கடவுளர் ஆவர். இவர்கள் டைட்டானோமாச்சி போரில் சியுசின் தலைமையில் டைட்டனக்ளுடன் போராடி அவர்களை வீழ்த்தினர். 

ஒலிம்பியர்கள் பன்னிருவர் என்று கூறப்பட்டாலும் அவற்றில் சில ஏற்றுக்கொள்ளத் தகுந்த வேறுபாடுகள் உள்ளன. பொதுவாக இலக்கியம் மற்றும் கவிதைகளில் பன்னிரு ஒலிம்பியர்களாக சியுசு, எரா, பொசைடன், டிமிடர், ஏதெனா, அப்பல்லோ, ஆர்ட்டெமிசு, ஏரெசு, அப்ரோடிட், எப்பெசுடசு, எர்மெசு மற்றும் எசுடியா அல்லது டயோனிசசு ஆகியோர் குறிப்பிடப்படுகின்றனர். கிரேக்க கடவுள்களில் முக்கியமானவராகவும் சியுசின் சகோதரராகவும் ஏடிசு இருந்தாலும் பாதாளக் கடவுளாக இருந்ததால் அவர் பன்னிரு ஒலிம்பியர்களுள் ஒருவராக இருக்க இயலாது.

பொதுவாக கீழ்க்கண்ட இருவரில் ஒருவர் பன்னிரு ஒலிம்பியர்களில் ஒருவராகக் கருதப்படுகிறார்.


</doc>
<doc id="149573" url="https://ta.wikipedia.org/wiki?curid=149573" title="டென்மார்க்">
டென்மார்க்

டென்மார்க் ("Denmark", அல்லது தென்மார்க்கு இராச்சியம் ("Kingdom of Denmark", டேனியம்: "Kongeriget Danmark", ) என்பது தென்மார்க்கு, பரோயே தீவுகள் மற்றும் கிரீன்லாந்து ஆகிய நாடுகளை உள்ளடக்கிய இராச்சியம் ஆகும். இது ஐரோப்பாக் கண்டத்திலுள்ள நாடுகளுள் ஒன்று. இதன் தலைநகரம் கோப்பன்ஹேகன் ஆகும். நார்டிக் நாடுகளில் தென்கோடியில் அமைந்துள்ளது இதுவே. இதன் தெற்கில் செருமனி இதன் எல்லையாக உள்ளது. இதன் வடகிழக்குப் பகுதியில் ஸ்காண்டிநேவிய நாடுகளான நோர்வே, சுவீடன் என்பன அமைந்துள்ளன. இது பால்டிக் கடல் மற்றும் வடக்கு கடலுக்கு இடையில் அமைந்துள்ளது. டென்மார்க்கின் பரப்பளவு ஆகும். டென்மார்க் நாடானது தீபகற்பம், ஜட்லாந்து மற்றும் 407 தீவுகளை உள்ளடக்கிய தீவுக்கூட்டம் ஆகியவற்றை உள்ளடக்கிக் காணப்படுகின்றது. ஆனாலும் மக்கள் 70 தீவுகளிலேயே வசித்து வருகின்றனர்.

டென்மார்க் 1973ல் இருந்து ஐரோப்பிய ஒன்றியத்தில் (முன்னதாக ஐரோப்பிய பொருளாதாரக் கூட்டமைப்பு) அங்கமாக இருந்து வருகிறது. தேர்ந்தெடுக்கப்பட்ட ஒற்றையாட்சி முறையை கொண்டு அரசின் நாடாளுமன்றத்தால் இயங்குகிறது. நேட்டோ அமைப்பை நிறுவிய நாடுகளில் ஒன்றாகும். பால்டிக் கடல் பகுதியில் உள்ள ஏராளமான சிறு தீவுகளை உள்ளடக்கியது.

வருவாய் ஏற்றத்தாழ்வு மிகவும் குறைவாக உள்ள நாடுகளில் இது ஒன்றாகும். 2007 மற்றும் 2008 எடுக்கப்பட்ட தகவல் சேகரிப்பின் படி, உலகில் மகிழ்ச்சியாக வாழ்வதற்கு உகந்த இடமாகும். இந்த அளவுகள் மக்களின் வாழ்க்கைத்தரம், சுகாதாரம், மருத்துவ வசதி மற்றும் கல்வித்தரம் கொண்டு அளவிடப்பட்டது. ஐஸ்லாந்திற்கு அடுத்தபடியாக உலகின் மிக அமைதியான நாடு எனவும் அறியப்படுகிறது. டானிய மொழியே தேசிய மொழியாகும் இது பெரும்பாலான மக்களால் பேசப்படுகிறது. இது சுவீடிய மற்றும் நோர்வேய மொழிகளுடன் நெருங்கிய தொடர்புடையது. 90% டென்மார்க் மக்கள் டானியர்களாவர். இவர்கள் தவிர 8% மக்கள் சிகாண்டிநேவியா நாடுகளில் இருந்து குடிபெயர்ந்தவர்களாவர்.

கி.மு. 1000 இற்கும் கி.மு. 1500 இற்கும் இடைப்பட்ட காலத்தில் இன்றைய டென்மார்க் பிரதேசத்தில் வாழ்ந்த மக்கள் வேடர்களாகவும் மீனவர்களாகவும் இருந்துள்ளனர். அதன் பின்பே அவர்கள் விவசாயத்துறையை நாடியுள்ளனர். 8 ஆம் நூற்றாண்டில் இப் பிரதேசம் ஜட்லாந்து என அழைக்கப்பட்டது. கி.பி.10 ஆம் நூற்றாண்டில் இந்நாடு கிறிஸ்தவ மயமாகியது. 10 ஆம் நூற்றாண்டில் முதலாவது கிறிஸ்தவ மன்னனாக ஹெரால்ட் பிளாடண்ட் ஆட்சிபீடம் ஏறினார். ஹெரால்டின் மகனாகிய சுவைன் கி.பி. 1013 இல் இங்கிலாந்தைக் கைப்பற்றினார். சுவைனின் மகனாகிய மகா கெனியூட் 1014 தொடக்கம் 1035 வரையிலான காலப் பகுதியில் இங்கிலாந்து, நோர்வே ஆகிய நாடுகளை டென்மார்க்குடன் இணைந்து ஆட்சி புரிந்தார். அத்துடன், 17 ஆம் நூற்றாண்டு வரையும் சுவீடனின் தென்பகுதி டென்மார்க்கின் ஒரு பகுதியாகவே இருந்து வந்தது. கொனியூட்டின் மறைவைத் தொடர்ந்து உள்நாட்டு யுத்தம் ஆரம்பமாகி நாட்டைச் சின்னாபின்னப் படுத்தியது.

19 ஆம் நூற்றாண்டின் ஆரம்பத்தில் டென்மார்க் நெப்போலியனை ஆதரித்தது. ஆனால், நெப்போலியனின் தோல்வியைத் தொடர்ந்து, 1815 இல் இடம்பெற்ற வியன்னா மாநாட்டில் டென்மார்கைத் தண்டிக்கும் பொருட்டு அதன் ஒரு பகுதியான நோர்வேயை சுவீடனிடம் இழந்தது. டென்மார்க் முதலாம் மற்றும் இரண்டாம் உலக மகாயுத்தங்களில் நடுநிலை வகித்தது. எனினும், 1940 இல் ஜேர்மனியப் படைகள் டென்மார்க்கில் நுழைந்தன. பரம்பரை மன்னராட்சியைக் கொண்ட டென்மார்க், தற்பொழுது ஐரோப்பிய ஒன்றியத்தில் இணைந்துள்ளது.

டென்மார்க் ஐந்து பிரதான பிரதேசங்களாகப் பிரிக்கப் பட்டுள்ளது. அத்துடன் 98 நகர சபைகளையும் கொண்டுள்ளது.


</doc>
<doc id="149576" url="https://ta.wikipedia.org/wiki?curid=149576" title="ஆயிரப் பிரபந்தம்">
ஆயிரப் பிரபந்தம்

ஆயிரப் பிரபந்தம் என்னும் நூல் கமலை ஞானப்பிரகாசர் என்பவர் இயற்றிய நூல்களில் ஒன்று இவரது பரம்பரையில் வந்தவர்கள் கூறுகின்றனர். 
இந்த நூலின் பாடல்களாகச் சில பாடல்களையும் கூறுகின்றனர். 
உண்மையில் அவர்கள் கூறும் பாடல்கள் இந்த ஞானப்பிரகாசரின் வேறு நூல்களில் உள்ளன. 
எனவே இந்த நூலைத் தனிநூல் எனக் கொள்வதற்கில்லை. 
<poem>
பகர்ந்த கமலை த்யாகேசர் பஞ்சாக் கரத்தின் பயனறிந்த
திகழ்ந்த குரு ஆயிரப் பிரபந்தம் செய்த குரவன் திருவாரூர்
உகந்த ஞானப் பிரகாசன் உண்மைக் குருவின் உயர்குலத்தோன்
மகிழ்ந்த வாழ்வு பன்னாளும் வளஞ்சேர் சோழ மண்டலமே 
</poem>


</doc>
<doc id="149577" url="https://ta.wikipedia.org/wiki?curid=149577" title="சார்லஸ் மார்ட்டின் ஹால்">
சார்லஸ் மார்ட்டின் ஹால்

சார்லஸ் மார்ட்டின் ஹால் ("Charles Martin Hall", டிசம்பர் 6, 1863 – டிசம்பர் 27, 1914) அமெரிக்கக் கண்டுபிடிப்பாளர், பொறியாளர் மற்றும் இசை ஆர்வலர். மக்கள் ஆதியில் இருந்தே பயன்படுத்தி வரும் இரும்புக்கு மாற்றாக தற்போது பரவலாகப் பயன்பட்டுவரும் அலுமினியத்தைப் பிரித்தெடுப்பது பற்றிய மார்ட்டின் ஹாலின் கண்டுபிடிப்பு உலோகங்களின் வரலாற்றை மாற்றியமைத்தது.

அமெரிக்காவின் ஒகையோ மாநிலத்தில் தாம்ப்சன் எனும் ஊரில் சார்லஸ் மார்ட்டின் பிறந்தார். இவருடைய தந்தை ஹிமேன் பேசட் ஹால். தாயார் சோப்ரொனியா ஹெச். புரூக் ஹால் ஆவர். 1873-ல் இவருடைய குடும்பம் ஓபெர்லின் பகுதிக்குக் குடியேறியது. அங்கு மார்ட்டின் ஹால் தனது உயர் கல்வியைத் தொடங்கினார். இசையில் ஆர்வமிருந்ததால், இசையை ஒரு துணைப்பாடமாக எடுத்துப் படித்தார். 1880-ல் ஓபெர்லின் கல்லூரியில் சேர்ந்து 1885-ல் கலைப்பாடத்தில் இளங்கலை பட்டம் பெற்றார். கலைப்பாடத்தில் பட்டம் பெற்ற போதும் அறிவியல் சோதனைகளிலும் ஆய்வுகளிலும் ஆர்வம் மிக்கவராகத் திகழ்ந்தார். ஒரு முறை தனது பேராசிரியர் பிராங்க் பன்னிங் ஜூவெட்ட் (Frank Fanning Jewett) ஒரு சிறிய அலுமினியத் துண்டினைக்காட்டி இதனை யார் எளிதான முறையில் தயாரிக்கிறார்களோ, அவர்கள் மிகப் பெரும் செல்வந்தராவார்கள் என விளக்கினார். இதனால் உந்தப்பட்ட மார்ட்டின் அதனை ஆராயும் சோதனையில் ஈடுபட்டார்.

தனது ஆய்வுக்கு ஓபெர்லின் கல்லூரியின் ஆய்வகத்தை மார்ட்டின் பயன்படுத்தி வந்தார். பின்னர் அவரது வீட்டின் பின்புறம் மரத்தால் அமைக்கப்பட்டிருந்த ஒரு அறையே அவருடைய ஆய்வகம். அவருடைய சகோதரி மற்றும் பேராசிரியர் ஜூவெல்ட் ஆகியோரின் ஆதரவும் ஒத்துழைப்பும் கிடைத்ததால் தனது அறிவியல் சோதனைகளைத் தொடர்ந்து செய்து வந்தார். எட்டு ஆண்டுகள் ஓயாது செய்த ஆய்வின் பயனாக 1886-ஆம் ஆண்டு பிப்ரவரி 23 ஆம் நாள் அலுமினியத்தைப் பிரித்தெடுத்தார். அலுமினாவை, கிரியோலைட்டில் கரைத்து அதன் வழியே மின்சாரத்தைச் செலுத்தி அலுமினிய உலோகத்தைப் பிரித்தெடுத்தார். தன்னுடைய இந்த கண்டுபிடிப்பிற்கான காப்புரிமைக்காக 1886-ல் விண்னப்பித்தார். (காப்புரிமை எண் Patent Number(s) 400,665) இதே ஆண்டில் பிரான்சு நாட்டின் பால் ஹெரௌல்ட் என்பவர் இதே முறையில் அலுமினியத்தைப் பிரித்தெடுத்தார்.

பிட்ஸ்பெர்க் சென்ற மார்ட்டின் ஹால் அங்கு சில முதலீட்டாளர்களின் துணையால் 1888-ல் 'பிட்ஸ்பர்க் ரிடக்சன் நிறுவனத்தைத் தொடங்கினார். இந்நிறுவனம் வணிகமுறையில் அலுமினியத் தயாரிப்பில் ஈடுபட்டது. மார்ட்டின் ஹாலின் உற்பத்தி நடவடிக்கை காரணமாக அலுமினியம் உற்பத்தி பன்மடங்கு பெருகியது. எளிதாகப் பெறப்பட்டதால் அலுமினிய விலையில் வீழ்ச்சி ஏற்பட்டது. இந்நிறுவனம் 1907 முதல் 'அமெரிக்க அலுமினிய நிறுவனம்' (Aluminum Company of America (Alcoa)என்ற பெயரில் இயங்கி வருகிறது 

மார்ட்டின் தனது 25 ஆண்டுகால கடின உழைப்பால் அலுமினியத் தொழில்துறையில் ஒரு மாபெரும் வளர்ச்சியை ஏற்படுத்தினார். இவருடைய பணிகளைப் பாராட்டி இவருக்கு பெர்கின் பதக்கம் வழங்கப்பட்டது. இவர் பட்டம் பயின்ற ஓபெர்லின் கல்லூரியில் இவருக்கு அலுமினியத்தாலான சிலையை நிறுவி கிரானைட் கல்லில் பதித்து கல்லூரி நிர்வாகம் சிறப்பு செய்துள்ளது.
கிடைத்தற்கரிய உலோகமாக இருந்த அலுமினியத்தைத் தனது கண்டுபிடிப்பின் மூலம் விலை மலிவாக மாற்றிய மார்ட்டின் ஹால், 1914-ல் டிசம்பர் 27-ஆம் நாள் டைட்டோனா கடற்கரையில் காலமானார்.
ஆர். வேங்கடராமன், 'முழுமை அறிவியல் உலகம்', பக். 3612



</doc>
<doc id="149581" url="https://ta.wikipedia.org/wiki?curid=149581" title="இஸ்ரயேலே, செவிகொடு!">
இஸ்ரயேலே, செவிகொடு!

இஸ்ரயேலே, செவிகொடு! (எபிரேயம்: שְׁמַע יִשְׂרָאֵל "ஷேமா யிஸ்ராயல்"; ஆங்கிலம்: "Hear, [O] Israel") எனும் தோராவில் காணப்படும் இவ்விரு சொற்களும் யூதர்களின் காலை மற்றும் மாலை மன்றாட்டுகளில் மிக முக்கியமானதாகும். இணைச்சட்டம் 6:4 இல் இது: "இஸ்ரயேலே, செவிகொடு! நம் கடவுளாகிய ஆண்டவர் ஒருவரே ஆண்டவர்." என வருகின்றது

யூத சமயத்தில் இது முக்கியமானதான செபமாகக்கருதப்படுகின்றது. இது ஒரு நாளில் இரு முறை மனப்பாடமாக ஒப்புவிக்க கட்டளையாகக் காணப்படுகிறது. யூதர்கள் இதை தமது மன்றாட்டுகளின் இறுதி வரியாக பயன்படுத்துவதை மரபாகக் கொண்டுள்ளனர். பெற்றோர் தங்கள் பிள்ளைகள் உறங்கச் செல்லும் முன் இதனை சொல்லப் பயிற்றுவிக்கிறார்கள்.

இதிலுள்ள முதல் இயல்பான சொற்களாவன: :שְׁמַע יִשְׂרָאֵל יְהוָה אֱלֹהֵינוּ יְהוָה אֶחָד – "ஷேமா யிஸ்ராயல் யஃவா எலேகினு யஃவா எஃகாட்"

யாவே என்பது யூதத்தில் கடவுளைக் குறிக்க பயன்படுத்தும் நேரடி சொல். இதனைப் பொதுவாகப் பயன்படுத்துதல் கூடாது என்பதால், யாவே எனும் சொல்லுக்குப் பதிலாகக் கடவுளைக் குறிக்கப் பயன்படும் இன்னுமொரு சொல்லான "அதோனாய்" பயன்படுத்தி பின்வருமாறு மாற்றப்பட்டுள்ளது.

பின்வருமாறு இதற்கு நேரடியான பொருள் கொள்ளலாம்:



</doc>
<doc id="149583" url="https://ta.wikipedia.org/wiki?curid=149583" title="ஞானப்பிரகாசர்">
ஞானப்பிரகாசர்

ஞானப்பிரகாசர் அல்லது ஞானப்பிரகாசியார் எனப் பெயர் கொண்டவர்கள்:





</doc>
<doc id="149584" url="https://ta.wikipedia.org/wiki?curid=149584" title="கமலை ஞானப்பிரகாசர்">
கமலை ஞானப்பிரகாசர்

கமலை ஞானப்பிரகாசர் பதினாறாம் நூற்றாண்டில் வாழ்ந்த சைவ ஆசாரியார். 
கமலை என்பது திருவாரூருக்கு வழங்கப்பட்ட பெயர்களில் ஒன்று. 
இவர் குருஞான சம்பந்தருக்குக் குரு. 
குருஞான சம்பந்தர் தருமபுர மடத்தைத் தோற்றுவித்தவரும் மயிலாடுதுறையை அடுத்த திருப்பனந்தாள் மடத்தின் தலைவராக விளங்கியவருமாவார்.


கமலை ஞானப்பிரகாசர் எழுதிய நூல்கள்



கமலை ஞானப்பிரகாசருக்கு மாணாக்கர் பலர் இருந்தனர். அவர்களில் நூல் பாடியவர்கள் மட்டும் இங்குத் தொகுத்துக் காட்டப்படுகின்றனர். 


</doc>
<doc id="149594" url="https://ta.wikipedia.org/wiki?curid=149594" title="சாதிநூல்">
சாதிநூல்

சாதிநூல் என்னும் நூலைக் கமலை ஞானப்பிரகாசர் எழுதினார். இந்நூல் சாதிகள் குறித்துப் பேசுகிறது. இதன் காலம் 16-ஆம் நூற்றாண்டு. 

அது வடமொழியிலுள்ள ஆகம புராண இதிகாசங்களைப் பின்பற்றி எழுதப்பட்டது. இதனை எழுதியதற்கான காரணம் புலப்படவில்லை. 


</doc>
<doc id="149602" url="https://ta.wikipedia.org/wiki?curid=149602" title="இரட்டைப்புலவர்">
இரட்டைப்புலவர்

இரட்டைப்புலவர் அல்லது இரட்டையர் எனப்படுவோர் கிபி 14ம் நூற்றாண்டு காலப் பகுதியில் வாழ்ந்த தமிழ்ப் புலவர்கள். இளஞ்சூரியர் - முதுசூரியர் என்ற இவர்களில் ஒருவருக்கு பார்வை கிடையாது என்றும், மற்றொருவருக்கு கால்கள் கிடையாது என்றும் சொல்லப்படுகிறது. இவர்களில் கால் இல்லாதவரை பார்வை இழந்தவர் தனது தோள்களில் சுமந்து நடப்பார் என்றும், கால் இல்லாதவர் அவருக்கு வழி நடத்தி செல்வார் என்றும் பண்டைய காலச் சுவடுகள் தெரிவிக்கின்றன. இவர்கள் சிலேடையாகப் பாடுவதில் வல்லவராவர்.

இவர்கள் சோழ நாட்டில் உள்ள ஆலந்துறையில் செங்குந்தர் குலத்தில் அத்தை மகன் மாமன் மகனாக பிறந்தவர்கள். வரபதியாட்கொண்டார் என்னும் சேர மன்னன் காலத்தில் வாழ்ந்தவர்கள் என்பர். இவர்களை இளஞ்சூரியர், முதுசூரியர் எனவும் அழைப்பர்.

தெய்வத் திருவருளினால் கவி வகை எல்லாம் கசடறப் பாடுவதில் வல்லவர்கள். கலம்பகம் பாடுவதில் சிறப்புத் திறமை உடையவர்கள் என்பதால் "பண்பாய கலம்பகத்திற் கிரட்டையர்" என்னும் பாடற் புகழும் பெற்றவர்கள் போலும். முன்னீரடிகளையும் ஒருவர் பாடப் பின்னீரடிகளையும் மற்றவர் பாடி முடிப்பர். சிவதலத்திற்கு யாத்திரை சென்று அங்கே வீற்றிருக்கும் சிவன்மீது பல வகைச் செய்யுள்களைப் பாடியுள்ளனர். மேலும் வரபதியாட்கொண்டார் என்னும் சேர மன்னன்மீதும் பல பிரபுக்கள்மீதும் கவி பாடி பரிசிலும் பாராட்டும் பெற்றவர் என்பர்.

முதலிய பிரபந்தங்கள் மற்றும் பல தனி நிலைச் செய்யுள்கள்

இங்கே அம்பலவா என்றவரையும் ஒருவர் கூற்று, மிகுதி மற்றவர் கூற்று.
இது தாம் பாட்டுக்கு பரிசளிக்காதவரை சுட்டியது. 

வெண்பா 

இதில் தீராதோ என்றவரையும் ஒருவர் கூற்று, மிகுதி மற்றவர் கூற்று. 
மலைப் பாதையில் நடத்தல் குறித்த இவர்கள் கருத்து.

வெண்பா

இதில் வந்த்தென்னோ என்றவரையும் ஒருவர் கூற்று, மிகுதி மற்றவர் கூற்று. இது பரிசில் கொடுக்க நின்ற பாண்டிய மன்னனை தடுக்க முயன்ற அமைச்சரை நிந்தித்து கூறியது.

கட்டளைக்கலித்துறை 

விளக்கம்: குருடராகிய(பார்வை இழந்தவராகிய) அத்தை மகன் முடவராகிய(கால் இழந்தவராகிய) அம்மான் மகன் என்னும் இருவரும், பார்வை இழந்தவர் கால் இல்லாதவரைத் தூக்கி நடக்க கால் இல்லாதவர் அவருக்கு வழிகாட்ட இருவரும் ஒற்றுமையாக வாழ்ந்து, ஒரு பாடலின் முன் பகுதியை கால் இல்லாதவர் பாடுவது, பின் பகுதியை பார்வை இழந்தவர் பாடுவது என்ற பாகுபாட்டுடன் அழகிய அழியாத பாடல்களை இயற்றி, திருவேகம்பப் பெருமான் மீது "ஏகாம்பர நாதருலா"வை இயற்றி எல்லோரும் மனம் மகிழுமாறு கவி வல்லவர்களாக உலவிவந்த இரட்டைப்புலவர்கள் செங்குந்தர்களுக்குள்ளே உயர்ந்தோராவர்.


</doc>
<doc id="149608" url="https://ta.wikipedia.org/wiki?curid=149608" title="மரூக்">
மரூக்

மரூக் "(Makruh)" என்ற அரபிச் சொல்லுக்கு விரும்பத்தகாதது என்று பொருள். இசுலாமியர்கள் மரூக் என்று சொல்லப்பட்டவற்றை இயன்ற வரை தவிர்க்க வேண்டும். 

மரூக், ஹராம் என்பதிலிருந்து வேறுபட்டது. 
உதாரணமாக அதிகம் உறங்குவது மரூக். கிரிக்கெட் விளையாடுவது ஹராம்.


</doc>
<doc id="149611" url="https://ta.wikipedia.org/wiki?curid=149611" title="1929 வால் வீதி வீழ்ச்சி">
1929 வால் வீதி வீழ்ச்சி

1929 வால் வீதி வீழ்ச்சி ("Wall Street Crash of 1929", "கருப்பு செவ்வாய்க்கிழமை" என்றும் "பெரும் வீழ்ச்சி" என்றும் "1929 அமெரிக்கப் பங்குச்சந்தை வீழ்ச்சி" என்றும் அறியப்படும்) 1929 ஆம் ஆண்டு அக்டோபர் மாதத்தில் அமெரிக்கப் பங்குச் சந்தை சந்தித்த மிக அழிவுகரமான வீழ்ச்சிகளின் ஒன்றாகும். இதனால் ஏற்பட்ட தாக்கத்தின் முழுமையான மதிப்பீடு மற்றும் கால அளவைக் கொண்டே இது பெரும் வீழ்ச்சி என அறியப்படுகிறது. இந்த வீழ்ச்சி அனைத்து மேற்கத்திய தொழில்மயமான நாடுகளையும் பாதித்த பெரும் பொருளியல் வீழ்ச்சியின் துவக்கமாக அமைந்தது. அமெரிக்காவில் இந்த பங்குச்சந்தை வீழ்ச்சியின் தாக்கம் 1941 இறுதியில் இரண்டாம் உலக போருக்கு அமெரிக்க அணிதிரட்டல் தொடங்கிய வரை முடியவில்லை.

நியூயார்க் நகரத்தில் அமெரிக்கப் பங்குச் சந்தையும் பிற நிதி நிறுவனங்களும் சந்தை முகவர்களும் இடம் பெற்றிருந்த சாலை வால் வீதி ஆகும். எனவேதான் இந்த பங்குச் சந்தை வீழ்ச்சி "வால்வீதி வீழ்ச்சி" எனப்படுகிறது. 

1929 வால்வீதி வீழ்ச்சிக்கு முந்தைய பத்தாண்டில் பணப்புழக்கம் மிக கூடுதலாக இருந்தது. அந்த காலகட்டத்தில் மேற்கத்திய நாடுகள் செல்வச் செழிப்பில் திளைத்தனர். வீழ்ச்சி நடக்கும் வரை அனைவரும் பங்கு வர்த்தகம் உயர்ந்து கொண்டே இருக்கும் எனக் கருதி வந்தனர். பங்குச் சந்தை கடந்த ஆறு ஆண்டுகளில் ஐந்து மடங்கு உயர்ந்த நிலையை எட்டி செப்டம்பர் 3, 1929 அன்று டௌ ஜோன்ஸ் தொழில்துறை குறியீடு 381.17 மதிப்பை எட்டியது. இவ்வளவு நாட்களாக நடந்த ஏற்றம், அக்டோபர் 24, கருப்பு செவ்வாயன்று மிகுந்த ஆட்டம் கண்டது. 

அன்று நியூயார்க் பங்குச் சந்தையில் பங்குகளின் விலை துவக்கத்திலேயே வெகுவாக (11%) வீழ்ந்தது. இதனால் கலக்கமடைந்த சில வால்வீதி வங்கிகளைச் சார்ந்த நிர்வாகிகள் இதற்கு ஒரு தீர்வு காண்பதற்காகக் கூடினர். மோர்கன் வங்கியின் தலைவர் தாமஸ் டபிள்யூ லாமோண்ட், சேஸ் தேசிய வங்கி தலைவர் ஆல்பர்ட் விக்கின், மற்றும் நியூயார்க் தேசிய சிட்டி வங்கி தலைவர் சார்லஸ் ஈ மிட்செல் ஆகியோரைக் கொண்ட குழு பங்குச் சந்தையின் துணை தலைவராக ரிச்சர்ட் விட்னியைத் தேர்வு செய்து தங்கள் சார்பில் செயல்படச் செய்தது. 

வங்கிகளின் பின்பலத்துடன் விட்னி "யூஎஸ் ஸ்டீல்" நிறுவனத்தின் பங்கை சந்தை விலையை விட பலமடங்கு கூடுதலாக விலையில் பெரும் எண்ணிக்கையில் வாங்க முன்வந்தார். பங்குச் சந்தை வணிகர்கள் முன்னிலையில் மேலும் இதே போன்ற மதிப்புமிக்க பங்குகளை வாங்க முன் மொழிந்தார். முன்னதாக 1907ஆம் ஆண்டில் ஏற்பட்ட கலக்கத்தின்போது எடுத்த தீர்வை ஒத்ததாக இது இருந்தது. இதனால் வீழ்ச்சி சற்றே நின்று பங்குச் சந்தைக் குறியீடு மீண்டு 6.38 புள்ளிகள் வீழ்ச்சியுடன் அன்றைய நாள் முடிந்தது. ஆனால் 1907 போன்று இம்முயற்சி நிலைத்த தீர்வை அளிக்கவில்லை. 
இந்த செயல் பல நாளிதழ்களால் சுட்டிக்காட்டபட்டதால் பலரும் பங்குச் சந்தையை விட்டு வெளியேற முற்பட்டனர். அக்டோபர் 28 அன்று டௌ ஜோன்ஸ் 38 புள்ளிகள் (13 %) விழுந்தது. அடுத்த நாள். கருப்பு செவ்வாய்க் கிழமை, அக்டோபர் 29, 1929 அன்று 16 மில்லியன் பங்குகள் பரிமாற்றப்பட்டு டௌ மேலும் 30 புள்ளிகளை (12%) இழந்தது. அன்றைய நாளில் பரிமாற்றமடைந்த பங்குகளின் எண்ணிக்கை இன்று வரை எட்டப்படாத சாதனையாக உள்ளது. ராக்பெல்லர் போன்ற சில செல்வந்தர்கள் பெரும் தொகுதிகளில் பங்குகளை வாங்கி பங்குச்சந்தையில் அவர்களுக்கு உள்ள நம்பிக்கையை நிலைநிறுத்த முயன்றனர். இருப்பினும் பொதுமக்களிடையே இது தொற்றிக்கொள்ளவில்லை. இந்த இரு நாட்களில் மட்டும் சந்தை 30 பில்லியன் டாலர் மதிப்பிழந்தது.

அக்டோபர் 30 அன்று ஒருநாள் திருத்தமாக டௌ 28.4 புள்ளிகள் ஏறி 258.47இல் நின்றது. ஆனால் சந்தை தொடர்ந்து இறங்குமுகமாகவே இருந்து நவம்பர் 13, 1929 அன்று 198.60 அடைந்தது. பின்னர் மெதுவாக வளர்ந்து ஏப்ரல் 17,1930இல் 294.07 எட்டியது. ஆனால் அடுத்த ஆண்டு ஏப்ரல் 1931 முதல் மீண்டும் சரியத் தொடங்கி சூலை 8, 1932 அன்று இருபதாம் நூற்றாண்டிலேயே மிகவும் குறைந்த நிலையான 41.22 புள்ளிகளை எட்டியது. இங்கிருந்து டௌ 1930களில் மெல்ல மேலே ஏறத் தொடங்கியது; ஆனால் செப்டம்பர் 3,1929இல் நிலவிய டௌ புள்ளிகளை நவம்பர் 23, 1954இல் தான் அடைய முடிந்தது.



</doc>
<doc id="149619" url="https://ta.wikipedia.org/wiki?curid=149619" title="சிவபூசை அகவல்">
சிவபூசை அகவல்

சிவபூசை அகவல் என்னும் நூல் கமலை ஞானப்பிரகாசர் என்பவரால் 16-ஆம் நூற்றாண்டில் இயற்றப்பட்டது. 
திருவாரூரில் வாழ்ந்த உலகநாதன் என்பவர் கேட்டுக்கொண்டதற்கு இணங்க இது இயற்றப்பட்டது என இந்த நூலின் இறுதியில் கூறப்பட்டுள்ளது.




</doc>
<doc id="149620" url="https://ta.wikipedia.org/wiki?curid=149620" title="கையெழுத்துப்படி">
கையெழுத்துப்படி

கையெழுத்துப்படி அல்லது எழுத்துப்பிரதி எனப்படுவது கையால் எழுதப்பட்ட அல்லது செய்யப்பட்ட ஆக்கத்தின் படி ஆகும். இதனை அச்சுப்படி அல்லது எண்ணிமப்படியில் இருந்து வேறுபடுத்திப் பார்க்கலாம். தமிழ்ச் சூழலில் அச்சுக் காலத்துக்கு முன்பு அனைத்து ஆக்கங்களூம் கையெழுத்துப்படிகளாகவே அமைந்தன. சுவடிகளும் இவற்றுள் அடங்கும்.


</doc>
<doc id="149621" url="https://ta.wikipedia.org/wiki?curid=149621" title="மனை சாத்திரம்">
மனை சாத்திரம்

மனை சாஸ்திரம் என்பது தமிழில் அமைந்த ஒரு கையெழுத்துப்படி ஆகும். இது வீடு அல்லது கட்டிடம் கட்டுவது பற்றிய நூல் ஆகும். இதன் படி ஒன்று 1708 ஆம் ஆண்டு தமிழ்நாட்டில் இருந்து டென்மார்க்குக்கு சீகன்பால்கால் (Ziegenbalg) அனுப்பிவைக்கப்பட்டது. இது இன்றைய வாசுது சாத்திரம் பற்றிய நூலாக இருக்கலாம்.


</doc>
<doc id="149622" url="https://ta.wikipedia.org/wiki?curid=149622" title="புட்ப விதி">
புட்ப விதி

புட்ப விதி என்னும் நூல் கமலை ஞானப்பிரகாசர் என்பவரால் 16-ஆம் நூற்றாண்டில் இயற்றப்பட்டது. 
திருவாரூரில் வாழ்ந்த உலகநாதன் என்பவர் கேட்டுக்கொண்டதற்கு இணங்க இது இயற்றப்பட்டது.




</doc>
<doc id="149623" url="https://ta.wikipedia.org/wiki?curid=149623" title="உடல் கூறு தத்துவம்">
உடல் கூறு தத்துவம்

உடல் கூறு தத்துவம் என்பது தமிழில் அமைந்த ஒரு கையெழுத்துப்படி ஆகும். இது ஐந்து புலன்களைப் பற்றியும், அவற்றுக்கும் மனித உடலுக்கும் ஆத்மாவுக்குமான உறவைப் பற்றியும் எடுத்துரைக்கிறது. இதன் கையெழுத்துப்படி ஒன்று 1708 ஆம் ஆண்டு தமிழ்நாட்டில் இருந்து டென்மார்க்குக்கு பர்த்தலோமேயு சீகன்பால்க் அவர்களால் அனுப்பிவைக்கப்பட்டது.


</doc>
<doc id="149636" url="https://ta.wikipedia.org/wiki?curid=149636" title="பூமாலை (நூல்)">
பூமாலை (நூல்)

பூமாலை என்னும் நூல் கமலை ஞானப்பிரகாசர் இயற்றியது என அவரது மாணவர் துழாவூர் ஆதீனம் நிரம்ப அழகிய சேசிகர் குறிப்பிடுகிறார்.



</doc>
