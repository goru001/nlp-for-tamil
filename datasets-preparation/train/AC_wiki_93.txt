<doc id="256859" url="https://ta.wikipedia.org/wiki?curid=256859" title="சபரிமலை அய்யப்பன் கோயில்">
சபரிமலை அய்யப்பன் கோயில்

சபரிமலை அய்யப்பன் கோயில், இந்தியாவின் மேற்கு தொடர்ச்சி மலையில், கேரளம் மாநிலத்தின் பத்தனம்திட்டாவிற்கு அருகே சபரிமலையில் அமைந்துள்ளது. ஆண்டு தோறும் கார்த்திகை மாதம் முதல் நாள் முதல் தை மாதம் முதல் நாள் வரை, ஏறத்தாழ இலட்சக்கணக்கான அய்யப்ப பக்தர்கள் நோன்பு மேற்கொண்டு, சபரிமலை அய்யப்பன் கோயிலுக்கு புனித யாத்திரை மேற்கொள்கின்றனர். மேலும் தமிழ் மாதப் பிறப்பின் முதல் ஐந்து நாட்களும், விஷூ அன்றும் கோயில் நடை திறக்கப்படுகிறது. சபரிமலை அய்யப்பன் கோயில் கடல் மட்டத்திலிருந்து 1535 அடி உயரத்தில், அடர்ந்த காட்டுப் பகுதியில் அமைந்துள்ளது.

பூப்படையாத சிறுமிகளையும், மாதவிடாய் நின்ற பெண்களையும் மட்டுமே சபரிமலை அய்யப்பனை தரிசனம் செய்ய கோயில் நிர்வாகம் அனுமதிக்கிறது. 

சபரிமலை அய்யப்பன் கோயிலில் பூஜை செய்யும் அதிகாரம் மட்டுமே தாந்திரிகளிடம் உள்ளது. கோயிலுக்கு வெளியே நிர்வாகம் செய்யும் உரிமை திருவாங்கூர் தேவஸ்தானம் குழுவிடம் உள்ளது.

கோயிலுக்கு வரும் பக்தர்களுக்கு கோயில் சார்பாக பிரசாதமாக அரவணை மற்றும் அப்பம் வழங்கப்படுகிறது.

சபரிமலை அய்யப்பன் கோயிலுக்கு வரும் பக்தர்கள் தலையில் சுமந்து வரும் இருமுடியில் ‎காணப்படும் புனிதமான நெய்யைக் கொண்டு அய்யப்பனுக்கு நெய்யபிசேகம் செய்யப்படும். ‎சீவாத்மாவும் – பரமாத்மாவும் (சீவ - ஈஸ்வர) ஐக்கியத்தை குறிக்கும் தத்துவமாக கருதப்படுகிறது.

கார்த்திகை மாதம் முதல் நாள் தொடங்கி 41 நாட்கள் தொடர்ந்து மண்டல பூஜை நடைபெறும். மண்டல பூஜை நாட்களில் அதிகாலை 4.30 மணிக்கு கோயில் நடை திறக்கப்பட்டு சுவாமி அய்யப்பனுக்கு நெய் அபிஷேகம் உள்பட அனைத்து பூஜைகளும் நடைபெறும்.
மண்டல பூஜை முடிவதை முன்னிட்டு ஐயப்பனுக்கு தங்க அங்கி அணிவிக்கப்படும். தங்க அங்கியை ஆரான்முளா பார்த்தசாரதி கோயிலிலிருந்து பக்தர்கள் புடைசூழ ஊர்வலமாக கொண்டு வரப்பட்டு, 18 படிகள் வழியாக கடந்து, தங்க அங்கியை அய்யப்பனுக்கு அணிவிக்கப்பட்டு தீபாராதனை நடத்தப்படும். பின் அன்று இரவே கோயில் நடை மூடப்படும். பின் இரண்டு நாட்கள் கழித்து மகர விளக்கு பூஜைக்காக கோயில் நடை திறக்கப்படும்.

இந்து புராணகால நிகழ்வின்படி, ஒரு முறை இலக்குவனுடன் ராமன் சபரிமலை காட்டிற்கு வரும் போது சபரி எனும் வயது முதிர்ந்த சந்திக்கிறார். சபரி இராமருக்கு வழங்கிய காய் கனிகளை மனமுவந்து ஏற்றுக் கொள்கிறார். பின் அங்கு தெய்வீகக்களை பொருந்திய இளைய தவசியைக் கண்டு சபரியிடம் தவசியை யார் எனக் கேட்டதற்கு, இவரே தர்மசாஸ்தா என உரைக்க, இராமர் தவசியிடம் செல்ல, தவசியான அய்யப்பன் இராமரை வரவேற்றார். இந்நிகழ்வை ஆண்டுதோறும் மகரவிளக்கு அன்று சபரிமலையில் இன்றும் கொண்டாடப்படுகிறது. மகரவிளக்கு அன்று அய்யப்பன் தன் தவத்தை நிறுத்தி, தன் பக்தர்களுக்கு அருள் பாலிக்கிறார். இந்நாளையே மகரசங்கராந்தி என கொண்டாடுகிறார்கள்.

சபரிமலை அய்யப்பன் கோயிலின் முகப்பில் தத்துவமசி என்ற வாக்கியம் பொறிக்கப்பட்டுள்ளது. அத்வைத வேதாந்த தத்துவ வாக்கியமான "தத்துவமசி" என்ற சொல்லை சமசுகிருத மொழியில் தத்+துவம்+அஸி எனப்பிரித்தால் தத் = அது (பிரம்மம்), துவம் = நீ, அஸி = இருக்கிறாய் எனப் பொருள். அதாவது நீ அதுவாக (பிரம்மமாக) இருக்கிறாய் என்பதை சபரிமலை அய்யப்பன் கோயிலுக்கு வரும் பக்தர்களுக்கு அய்யப்பன் உபதேச வாக்கியமாக அருள்கிறார்.

மாளிகைபுரத்து அம்மன், அய்யப்பன் கோயிலில் இருந்து இரண்டு நிமிட நடை தூரத்தில் ஒரு சிறு குன்றில் வீற்றுள்ளாள். "பகவதி சேவை" எனும் சடங்கின்போது கண் மை, பட்டுப்பாவாடை, குங்குமம், வளையல் போன்றவைகள் பக்தர்களால் காணிக்கையாக மாளிகைப்புரத்து அம்மனுக்கு அளிக்கப்படுகிறது. "தேங்காய் உருட்டு" எனும் தனித்தன்மையான சடங்கும் செய்விக்கப்படுகிறது.

சபரிமலை அய்யப்பன் கோயிலில் அனைத்துப் பெண்களையும் அனுமதிக்க வேண்டும் எனும் தீர்ப்பினை இந்திய உச்ச நீதிமன்றம் 28 செப்டம்பர் 2018 அன்று வழங்கியது. 




</doc>
<doc id="256861" url="https://ta.wikipedia.org/wiki?curid=256861" title="கோவிலூர் ஆதீனம்">
கோவிலூர் ஆதீனம்

கோவிலூர் ஆதீனம் அல்லது கோவிலூர் மடம் காரைக்குடி அருகில் திருநெல்லையில் உள்ள ஓரு மடம் ஆகும். இந்த ஆதினமே பல்வேறு வேதாந்த நூல்களைத் தமிழில் முதன் முதலில் மொழி பெயர்த்ததாக அறியப்படுகிறது. இதன் தற்போதைய மடாதிபதி நாச்சியப்ப ஞான தேசிக சுவாமிகள் ஆவார்.

இந்த மடம் முதன் முதலில் கோவிலூர் ஆண்டவர் என்றழைக்கப்படும் முத்துராமலிங்க ஞானதேசிகர் மூலம் தொடங்கப்பட்டது. இந்த மடம் கொற்றவாளீஸ்வரர் கோவில் அருகில் இவரால் அமைக்கப்பட்டது. இவர் இந்தக் கோவிலின் சில திருப்பணிகளை மேற்கொண்டார். இத்திருப்பணி வீரப்ப ஞானதேசிகரால் முடிக்கப்பட்டது. இந்த மடத்தின் அதிபதிகள் நாட்டுக்கோட்டை நகரத்தார் சமூகத்தைச் சேர்நவர்கள். 



</doc>
<doc id="256865" url="https://ta.wikipedia.org/wiki?curid=256865" title="மலேசிய நாடாளுமன்றம்">
மலேசிய நாடாளுமன்றம்

மலேசிய நாடாளுமன்றம் ("Parliament of Malaysia") என்பது மலேசியாவின் அரசமைப்புச் சபையாகும். இது வெஸ்ட்மின்ஸ்டர் மக்களாட்சி முறைமையை அடிப்படையாகக் கொண்டது. மலேசிய நாடாளுமன்றம் மக்களவை மற்றும் மேலவை ஆகியவற்றைக் கொண்ட ஈரவைகளைக் கொண்டது. யாங் டி பெர்துவான் அகோங் (மன்னர்) நாட்டின் தலைவர் என்ற வகையில் நாடாளுமன்றத்தின் மூன்றாவது அங்கம் ஆகும்.

தலைநகர் கோலாலம்பூரில் உள்ள நாடாளுமன்றக் கட்டடத் தொகுதியில் நாடாளுமன்றம் கூடுகிறது.



</doc>
<doc id="256869" url="https://ta.wikipedia.org/wiki?curid=256869" title="கொய்யா (மரம்)">
கொய்யா (மரம்)

கொய்யா ("Psidium guajava", "common guava") என்பது மத்திய அமெரிக்கா, தென் அமெரிக்கா, கரீபியன் ஆகிய இடங்களை தாயகமாகக் கொண்ட சிறிய மரமாகும். இது இலகுவாக பூச்சிகளால், பொதுவாக தேனீக்களினால் இலகுவாக மகரந்தச் சேர்க்கைக்கு உள்ளாகிவிடும்.

இறைச்சியைப் புகைக்க கொய்யா மரம் ஹவாயில் பொதுவாகப் பயன்படுத்தப்படுகிறது. இதன் மரம் பூச்சிகள், பங்கசுத்தாக்கங்களில் இருந்து தடுப்பான விளங்குகிறது. காய்ந்த அடர்த்தியுள்ள 670 kg/m3 உள்ள மரம் நையீரியாவில் கூரை வளையாகப் பயன்படுத்தப்படுகிறது.



</doc>
<doc id="256873" url="https://ta.wikipedia.org/wiki?curid=256873" title="கால்சியம் சயனமைடு">
கால்சியம் சயனமைடு

கால்சியம் சயனமைடு "(Calcium cyanamide)" என்பது CaCN என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். கால்சியம் வழிப்பொருளான சயனமைடு (CN) ஒரு உரமாகப் பயன்படுகிறது. இச்சேர்மம் 1898 ஆம் ஆண்டு முதன்முதலில் அடோல்பு பிராங்க் மற்றும் நிக்கோடெம் கரோ ஆகியோரால் தொகுப்பு முறையில் தயாரிக்கப்பட்டது. இச்செயல்முறை பிராங்க் – கரோ செயல்முறை என்று அழைக்கப்படுகிறது. கால்சியம் சயனமைடு வர்த்தகத் துறையில் நைட்ரோலைம் என்ற பெயராலும் அழைக்கப்படுகிறது.

கால்சியம் கார்பைடில் இருந்து கால்சியம் சயனமைடு தயாரிக்கப்படுகிறது. கார்பைடு தூளை மின்னுலையில் இட்டு பலமணி நேரம் நைட்ரசன் வாயுவைச் செலுத்தியபடி சுமார் 1000 பாகை செ வெப்பநிலைக்கு சூடாக்கினால் கால்சியம் சயனமைடு கிடைக்கிறது. விளைபொருளை சூழல் வெப்பநிலைக்கு குளிரவைத்து வினையில் ஈடுபடாமல் எஞ்சியிருக்கும் கார்பைடு தண்ணீர் மூலமாக எச்சரிக்கையுடன் வெளியேற்றப்படுகிறது.

இவ்வினை பெரிய எஃகு கொள்கலன்களில் மேற்கொள்ளப்படுகிறது. மின்னேற்றம் பெற்ற கார்பன் வினைப்படுபொருள்களை சிவக்கும் அளவிற்கு சூடாக்குகிறது. வளிமண்டல அழுத்தம் 2 என்ற அளவில் நைட்ரசன் வாயு உட்செலுத்தப்படுகிறது. 

R3m இடக்குழு மற்றும் a = 3.67, c = 14.85 (.10−1 nm) என்ற சட்டகமாறிலி மதிப்புகளுடன் கால்சியம் சயனமைடு அறுங்கோண வடிவத்தில் படிகமாகிறது.

விவசாயத்தில் உரமாகப் பயன்படுவதுதான் கால்சியம் சயனமைடின் முக்கியமான பயனாகும்.. இது நீருடன் சேர்ந்து சிதைவடைந்து அமோனியாவை வெளியேற்றுகிறது

சோடியம் கார்பனேட்டுடன் இணைத்து சோடியம் சயனைடு தயாரிக்கவும் கால்சியம் சயனமைடு உதவுகிறது.

தங்கச் சுரங்கத்தில் சயனைடு செயல்முறையில் இச்சோடியம் சயனைடு பயன்படுத்தப்படுகிறது. மேலும் இது கால்சியம் சயனைடு மற்றும் மெலாமைன் முதலியனவற்றைத் தயாரிக்கவும் பயன்படுகிறது.

கால்சியம் சயனமைடை நீராற்பகுத்தல் வினைக்கு உட்படுத்தினால் சயனமைடு உருவாகிறது.

இவ்வேதி மாற்றம் பெரும்பாலும் நீர்மக் குழம்பு நிலையிலேயே நிகழ்த்தப்படுகிறது. ஆதலால் வர்த்தகத்திலும் இது நீர்த்த கரைசலாகவே விற்பனை செய்யப்படுகிறது.
கார்பன் டை ஆக்சைடு முன்னிலையில் . கால்சியம் சயனமைடுடன் ஐதரசன் சல்பைடைச் சேர்த்து வினை புரிய வைப்பதால் தையோ யூரியா தயாரிக்கலாம்.
எஃகு தயாரிப்பின் போது எஃகுடன் நைட்ரசனைச் சேர்த்து உலோகக் கலவை தயாரிக்கும் வினையிலும் கால்சியம் சயனமைடு உதவுகிறது




</doc>
<doc id="256874" url="https://ta.wikipedia.org/wiki?curid=256874" title="நீர்க்குமளி">
நீர்க்குமளி

நீர்க்குமளி, சம்பு அல்லது ஜம்பு (தாவர வகைப்பாடு : "Syzygium samarangense"; "Jambu") என்பது பெரும் சுந்தா தீவுகள், மலாய் தீபகற்பம், அந்தமான் நிக்கோபார் தீவுகள் ஆகிய இடங்களை தாயகமாகக் கொண்டதும், தற்போது பரவலாக பல வெப்ப வலயங்களில் பயிரிடப்படும், "மிர்டாகே" இன தாவரமாகும்.


</doc>
<doc id="256877" url="https://ta.wikipedia.org/wiki?curid=256877" title="மலாய் நீர்க்குமளி">
மலாய் நீர்க்குமளி

மலாய் நீர்க்குமளி அல்லது மலாய் ஜம்பு ("Syzygium malaccense") என்பது மலேசியா, இந்தோனேசியா (சுமத்திரா, யாவா) வியட்நாம், தாய்லாந்து, நியூ கினி, அவுத்திரேலியா ஆகிய இடங்களை தாயகமாகக் கொண்ட ஓர் பூக்குந் தாவரமாகும். இது பல வெப்ப வலய நாடுகளுக்கு அறிமுகம் செய்யப்பட்டுள்ளது.


</doc>
<doc id="256902" url="https://ta.wikipedia.org/wiki?curid=256902" title="சோபியா அஷ்ரப்">
சோபியா அஷ்ரப்

சோபியா அஷ்ரப் ("Sofia Ashraf") என்பவர் இந்திய ராப் இசைப் பாடகர் ஆவார். போபால் விஷக் கழிவுகள், கொடைக்கானல் பாதரசக் கழிவுகள் உள்ளிட்ட சமூகப் பிரச்சனைகளைப் பேசுகிற ஆக்கங்கள் இவருடையவை. சோபியா ஓகில்வி & மேதர் என்ற பன்னாட்டு விளம்பர நிறுவனத்தில் படைப்பூக்க மேற்பார்வையாளராகப் பணிபுரிந்தவர். 
சோபியா அஷ்ரப் தமிழ்நாட்டில் சென்னையில் பிறந்து வளர்ந்தவர்.

ஜூலை 2015-இல் இவர் வெளியிட்ட "விடாது கொடைக்கானல்" (Kodaikanal Won’t) என்ற இசைப்பாடல் மிகுந்த கவனம் பெற்றது. நிக்கி மினாஜின் புகழ்பெற்ற அனகோண்டா பாடலைப் பகடிசெய்து எடுக்கப்பட்ட இந்தப் பாடல் யுனிலிவர் நிறுவனத்தின் தலைமை செயல் அலுவலரே உடனடியாகப் பதிலளிக்கும் கட்டாயத்தை ஏற்படுத்தியது. கொடைக்கானலில் செயல்பட்டு வந்த, யுனிலிவர் நிறுவனத்துக்குச் சொந்தமான வெப்பமானி தயாரிக்கும் ஆலையின் பாதரசக்கழிவு பிரச்சனை குறித்த உலகளாவிய கவனத்தை ஈர்த்தது. 

யுனிலிவர் குழுமத்தின் இந்தியத் துணைநிறுவனமான இந்துஸ்தான் யுனிலிவருக்குச் சொந்தமான அந்த ஆலை கொடைக்கானலில் 1983-ம் ஆண்டு தொடங்கப்பட்டது. அந்நிறுவனம் போதிய பாதுகாப்பு உபகரணங்களின்றி வெறும் கையால் பாதரசத்தைக் கையாளுவது உட்பட பல ஆபத்தான பணிகளை தன் ஊழியர்களை மேற்கொள்ள வைத்ததாகவும், அதனால் அவர்கள் பல்வேறு நோய் பாதிப்புகளுக்கும், உயிரிழப்புக்கும் ஆளாகி வந்ததாகவும் எழுந்த குற்றச்சாட்டுகளையும், போராட்டங்களையும் தொடர்ந்து 2001-ம் ஆண்டு இழுத்து மூடப்பட்டது. மூடப்பட்ட தொழிற்சாலையில் இருந்த 50 டன் பாதரச கழிவுகள் கொடைக்கானல் நட்சத்திர வடிவ ஏரி, பேரிஜம் ஏரி போன்ற நீர்நிலைகளிலும், வனப்பகுதிகளிலும் கொட்டப்பட்டுள்ளதாகவும், ஆலை வளாகத்திலும் பாதரச கழிவுகள் அகற்றப்படாமல் உள்ளதாகவும் குற்றச்சாட்டுகள் நீடித்துவரும் நிலையில் பாதிக்கப்பட்ட மக்களுக்கு போதிய இழப்பீடு வழங்கக் கோரி, லண்டனில் உள்ள சிறப்பு நீதிமன்றத்தில் வழக்குத் தொடரப்பட்டுள்ளது. இப்பிரச்சனை குறித்த விழிப்புணர்வை ஏற்படுத்தும் வகையில் சூழலியாலாளர் நித்தியானந்த் ஜெயராமன் உள்ளிட்டவர்கள் செயலாற்றும் அரசுசாரா தொண்டு நிறுவனமான 'வெட்டிவேர்' கூட்டமைப்பின் சார்பில் "விடாது கொடைக்கானல்" பாடல் ஒரே நாளில் படமாக்கப்பட்டது..

2008-இல் "டவ்-வுக்காக வேலை செய்யாதீர்கள்" (“Don’t Work for Dow”) என்ற பாடலைப் பாடினார். அப்பாடல் 1984ல் ஏற்பட்ட போபால் விசவாயு நிகழ்வில் பாதிக்கப்பட்டவர்களுக்கான மறுவாழ்வு குறித்த டவ் கெமிக்கல்ஸ் நிறுவனத்தின் நிலைப்பாட்டைச் சாடுகின்ற பாடலாகும். அதில் பர்தா அணிந்து ராப் வடிவில் பாடியிருந்ததால் "பர்தா பாடகி" (burqa rapper) என அறியப்படலானார்.

மரியான் படத்தில் வரும் 'சோனாப்பரியா' பாடல், இனிமே இப்படித்தான் படத்தில் வரும் 'அட அத்தனை அழகையும் ஒண்ணாக்கி' உள்ளிட்ட திரைப்படப் பாடல்களில் பங்கேற்றிருக்கிறார் . 

ஹிப் ஹாப் தமிழன் குழுவின் "கிளப்புல, மப்புல" பாடல் பெண்களை மட்டுமல்லாது ராப் இசையையுமே இழிவுபடுத்துவதாக உள்ளதென்று கூறி அதற்குப் போட்டியாக தனது "பீட்டர் காபி" இசைக்குழு மூலம் ஒரு வலைதளப் போராட்ட காணொளித் தொகுப்பை வெளியிட்டார்.


</doc>
<doc id="256903" url="https://ta.wikipedia.org/wiki?curid=256903" title="சாந்த்ராகாச்சி தொடருந்து நிலையம்">
சாந்த்ராகாச்சி தொடருந்து நிலையம்

சாந்த்ராகாச்சி சந்திப்பு, இந்திய ரயில்வேயின் தென்கிழக்கு மண்டலத்துக்கு உட்பட்டது. இது மேற்கு வங்காளத்தில் உள்ள சாந்த்ராகாச்சியில் உள்ளது.

இந்த சந்திப்பில் நின்று செல்லும் வண்டிகள்:


</doc>
<doc id="256907" url="https://ta.wikipedia.org/wiki?curid=256907" title="பேகம்பேட்டை தொடருந்து நிலையம்">
பேகம்பேட்டை தொடருந்து நிலையம்

பேகம்பேட்டை தொடருந்து நிலையம், இந்தியாவின் ஐதராபாத் நகரத்தில் அமைந்துள்ளது. அமீர்ப்பேட்டை, கிரீன்லேண்ட்ஸ், சோமாஜிகுடா போன்ற பகுதிகளுக்கு அருகில் உள்ளது.

இந்த வழியாக செல்லும் வண்டிகள்:




</doc>
<doc id="256908" url="https://ta.wikipedia.org/wiki?curid=256908" title="ஈறு அழற்சி">
ஈறு அழற்சி

ஈறு அழற்சி (Gingivitis) என்பது பல் ஈறுகளில் அழற்சியை ஏற்படுத்தும், திசுக்களில் அழிவை ஏற்படுத்தாத பல்முரசு நோயாகும். பொதுவாக ஈறு அழற்சியானது பற்களின் மேற்பரப்பில் படியும் பாக்டீரிய நுண்ணுயிர் படலங்களுக்கெதிராக (பற்காரை) விளையும் எதிர்வினைகளால் ஏற்படுவதாகும். இதைப் பற்படலத்தினால் தூண்டப்பட்ட ஈறு அழற்சி எனலாம். ஈறு அழற்சி நிலை மீளாமாற்றமல்ல. நல்ல வாய் சுகாதார முறைகளைப் பின்பற்றுவதன் மூலம் ஈறு அழற்சியிலிருந்து விடுபடலாம். என்றாலும், சிகிச்சையளிக்காவிட்டாலோ, அழற்சியினைக் கட்டுபடுத்தப்படாமல் இருந்தாலோ பல்திசு அழிவை ஏற்படுத்தி, பற்குழி எலும்பை உறிஞ்சும் பல்சூழ்திசு அழற்சியாக (Periodontitis) இது மாறி பல் இழப்பை ஏற்படுத்தும் நிலை ஏற்பட்டுவிடும்.

சில மனிதர்களில் அல்லது பல்லின் சிலப் பகுதிகளில் ஈறு அழற்சியானது பல்சூழ்திசு அழற்சியாக எப்போதும் மாறுவது கிடையாது. எனினும், ஈறு அழற்சி எப்போதும் பல்சூழ்திசு அழற்சி வருவதற்கு முன் ஏற்படுகின்றது என்று ஆய்வுத் தரவுகள் குறிப்பிடுகின்றன.


</doc>
<doc id="256911" url="https://ta.wikipedia.org/wiki?curid=256911" title="புரி தொடருந்து நிலையம்">
புரி தொடருந்து நிலையம்

புரி தொடருந்து நிலையம், இந்திய மாநிலமான ஒடிசாவின் புரியில் உள்ளது. இங்கு நாள்தோறும் 92 தொடர்வண்டிகள் வந்து செல்கின்றன. ஒவ்வொரு நாளும் ஏறத்தாழ 138,000 பயணிகள் வந்து செல்கின்றனர்.

அதிக மக்கள் பயன்படுத்தும் முதன்மையான 100 தொடர்வண்டி நிலையங்களில் இதுவும் ஒன்று.

இங்கு நின்று செல்லும் வண்டிகளில் சில


</doc>
<doc id="256912" url="https://ta.wikipedia.org/wiki?curid=256912" title="மேலவை (மலேசியா)">
மேலவை (மலேசியா)

மேலவை ("Senate") அல்லது டேவான் நெகாரா ("Dewan Negara", மலாய் மொழியில் "தேசியப் பேரவை") என்பது ஈரவைகளைக் கொண்ட மலேசிய நாடாளுமன்றத்தின் மேலவை ஆகும். மற்றையது டேவான் ராக்யாட் அல்லது கீழவை அல்லது மக்களவை என அழைக்கப்படுகிறது. 70 உறுப்பினர்களைக் கொண்ட மேலவையில், மாநிலம் ஒவ்வொன்றிலும் இருந்தும் இருவராக 26 பேர் தேர்ந்தெடுக்கப்படுகின்றனர். இவர்களை விட 44 பேர் மன்னரால் நியமிக்கப்படுகின்றனர். இவர்களில் நால்வர் கூட்டாட்சிப் பகுதிகளில் இருந்து தேர்தெடுக்கப்படுகின்றனர்.

இரு அவைகளும் தலைநகர் கோலாலம்பூரில் உள்ள நாடாளுமன்ற வளாகத்தில் கூடுகின்றன. கீழவையான மக்களவையில் சமர்ப்பிக்கப்படும் சட்டமூலங்கள் மேலவையினால் மறு ஆய்வு செய்யப்படுகின்றன. இரண்டு அவைகளாலும் ஏற்றுக் கொள்ளப்படும் சட்டமூலங்கள் மன்னரின் ஒப்புதலுக்கு அனுப்பப்படும். ஆனாலும், சட்டமூலம் ஒன்று மேலவையினால் ஏற்றுக் கொள்ளப்படாத பட்சத்தில், அச்சட்டமூலம் ஓராண்டுக்குப் பின்னரே மன்னருக்கு சமர்ப்பிக்கப்படும்.

2015 சூலை 29 இன் படி அரசியல் கட்சிகள் வாரியாக மேலவை உறுப்பினர்கள் வருமாறு::


</doc>
<doc id="256919" url="https://ta.wikipedia.org/wiki?curid=256919" title="பொட்டாசியம் புளோரைடு">
பொட்டாசியம் புளோரைடு

பொட்டாசியம் புளோரைடு "(Potassium fluoride)" என்பது KF என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். தயாரிப்பு பயன்பாடுகளுக்காகவும் , வேதியியலுக்காகவும் புளோரைடு அயனிகளை வழங்கக்கூடிய மூலச் சேர்மங்களில் ஐதரசன் புளோரைடுக்கு அடுத்ததாக நிற்பது பொட்டாசியம் புளோரைடு ஆகும். கார ஆலைடான இச்சேர்மம் இயற்கையில் அரிய கனிமமாக விளங்கும் கார்பபைட் வடிவில் கிடைக்கிறது. பொட்டாசியம் புளோரைடு கரைசல்கள் கரையக்கூடிய புளோரோ சிலிக்கேட்டுகளை உருவாக்கும் என்பதால் அவை கண்ணாடியை அரிக்கும் தன்மை கொண்டுள்ளன. ஐதரசன் புளோரைடு பொட்டாசியம் புளோரைடை விட வினைத்திறன் மிக்கது ஆகும்.

பொட்டாசியம் கார்பனேட்டை அதிக அளவு ஐதரோ புளோரிக் அமிலத்தில் கரைத்தால் பொட்டாசியம் இருபுளோரைடு கரைசல் கிடைக்கிறது. இக்கரைசலை ஆவியாக்கினால் பொட்டாசியம் இருபுளோரைடு படிகங்கள் தோன்றுகின்றன. இப்படிகங்களை சூடாக்குவதால் பொட்டாசியம் புளோரைடு உருவாகிறது.

இவ்வுப்பைத் தயாரிக்க கண்ணாடி அல்லது பீங்கான் பாத்திரங்கள் பயன்படுத்தக்கூடாது. ஐதரசன் புளோரைடு தயாரிப்பது போல வெப்பம் தாங்கும் நெகிழிகள் அல்லது பிளாட்டினம் கலன்கள் பயன்படுத்த வேண்டும். ஏனெனில் பொட்டாசியம் புளோரைடு கண்ணாடி பீங்கான் முதலியவற்றை அரிக்கும் தன்மை கொண்டது ஆகும்.

கரிம வேதியியலில், குளோரோகார்பன்களை புளோரோகார்பன்களாக மாற்றும் வினைகளில் பொட்டாசியம் புளோரைடு பயன்படுகிறது. இவ்வினை பிங்கெல்சிடெய்ன் வினை எனப்படுகிறது. இவ்வகை வினைகளில் பொதுவாக இருமெத்தில் பார்மமைடு, எத்திலீன் கிளைக்கால் மற்றும் இருமெத்தில் சல்பாக்சைடு போன்ற [[முனைவுக் கரைப்பான்[[கள் மட்டுமே பயன்படுத்தப்படும்.

புளோரைடு அயனிகளை வழங்கும் மற்ற மூலங்கள் போலவே பொட்டாசியம் புளோரைடும் நச்சுத் தன்மை வாய்ந்ததாகும். மனிதர்களுக்கான இதனுடைய கொல்லும் அளவு குறைவாக இருந்தாலும் இது நச்சுப்பொருளாகவே கருதப்படுகிறது. இதை உட்கொள்வதும் சுவாசிப்பதும் மிகுந்த தீங்கு விளைவிக்கும் செயல்களாகும். [[தோல்|தோலின்மீது]] பட நேர்ந்தால் கடுமையான தீப்புண்களை உருவாக்கும்.

[[பகுப்பு:பொட்டாசியம் சேர்மங்கள்]]
[[பகுப்பு:புளோரைடுகள்]]
[[பகுப்பு:கார உலோகப் புளோரைடுகள்]]
[[பகுப்பு:உலோக ஆலைடுகள்]]
[[பகுப்பு:புளோரின் சேர்மங்கள்]]
[[பகுப்பு:கனிம வேதியியல் சேர்மங்கள்]]

</doc>
<doc id="256921" url="https://ta.wikipedia.org/wiki?curid=256921" title="பட்னா சந்திப்பு">
பட்னா சந்திப்பு

பட்னா சந்திப்பு, ("PNBE"), பீகாரின் பட்னா மாவட்டத்தில் உள்ள பட்னாவில் உள்ளது. இங்கு பத்து நடைமேடைகள் உள்ளன.




</doc>
<doc id="256925" url="https://ta.wikipedia.org/wiki?curid=256925" title="பாலகோகுலம்">
பாலகோகுலம்

பாலகோகுலம் (Balagokulam) என்பது சிறுவர்களுக்கான அமைப்பாகும். பாலகோகுலம் 1970ஆம் ஆண்டில் இந்தியாவின் கேரள மாநிலத்தில் துவக்கப்பட்டது. ராஷ்டிரிய சுயம்சேவாக் சங்கத்தின் துணை அமைப்பாக செயல்படுகிறது. இவ்வமைப்பு 1981இல் கேரளத்தில் பதிவு செய்யப்பட்டு, பின் இந்தியா முழுவதும் சிறுவர்-சிறுமியர்களிடையே இந்து சமய கலாசாரத்தை பரப்பும் அமைப்பாக செயல்படுகிறது. இவ்வியக்கத்தின் கிளைகள் ஐக்கிய ராச்சியத்திலும் செயல்படுகிறது.

பாலகோகுலத்தின் குறிகோளுரை "எல்லோரும் சந்தோஷமாக இருக்க வேண்டும்" என்பதே. 



</doc>
<doc id="256928" url="https://ta.wikipedia.org/wiki?curid=256928" title="நீரகவழல்">
நீரகவழல்

நீரகவழல் அல்லது சிறுநீரக அழற்சி (Nephritis) என்பது சிறுநீரகங்களில் ஏற்படும் அழற்சியைக் குறிக்கிறது. இந்நோயில், திரணை (Glomerulus), நுண்குழல்கள், இவற்றைச் சுற்றியுள்ள இடைத்திசுக்கள் உட்படுத்தப்பட்டிருக்கலாம். 


நோய்த்தொற்றுகள், நஞ்சுகள், முக்கியமாக முதன்மையான உறுப்புகளைத் தாக்கும் தன்னெதிர்ப்பு நோய்கள் நீரகவழல் நோய்க்குக் காரணமாக அமைகின்றன


</doc>
<doc id="256930" url="https://ta.wikipedia.org/wiki?curid=256930" title="தேசி">
தேசி

தேசி ("Citrus × aurantiifolia") என்பது கிச்சிலி கலப்பின தாவரமாகும். இது "சிட்ரஸ் மிக்ராந்தா" x "சிட்ரஸ் x மெடிகா" ஆகிய இனங்களினால் உருவாக இதன் காய்கள் உருண்டையாக 2.5–5 செ.மீ விட்டம் கொண்டிருக்கும். பழுத்ததும் மஞ்சள் நிறமுடைய இது காயாக இருக்கும்போது பச்சை நிறத்தில் இருக்கும். இக்காய்கள் சந்தைப்படுத்துவதற்காக பறிக்கப்படுகின்றன.



</doc>
<doc id="256938" url="https://ta.wikipedia.org/wiki?curid=256938" title="இலித்தியம் அயோடேட்டு">
இலித்தியம் அயோடேட்டு

இலித்தியம் அயோடேட்டு "(Lithium iodate") LiIO என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். நேரியல் சாராப் படிகம், ஒலி-ஒளி மற்றும் அழுத்த மின்சாரம் போன்ற பயன்பாடுகளுக்கான எதிர்மறை ஓரச்சுப் படிகமாக இலித்தியம் அயோடேட்டு விளங்குகிறது. இதை 347 நானோ மீட்டர் மாணிக்கச் சீரொளிகளில் 
பயன்படுத்துகிறார்கள்

இலித்தியம் அயோடேட்டின் கடினத்தன்மை அளவு மோவின் அளவுகோலில் 3.5 முதல் 4 ஆக உள்ளது. 298 கெல்வினில் அல்லது 25 பாகை செல்சியசு வெப்பநிலையில் இதனுடைய நேரியல் வெப்பவிரிவுக் கெழு அளவுகள் 2.8•10−5/°செ (a- அச்சு) மற்றும் 4.8•10−5/°செ (c-அச்சு) என்பதாகக் காணப்படுகிறது. 50 பாகை செல்சியசு வெப்பநிலையில் இச்சேர்மம் β- வடிவத்திற்கு மாறுகிறது என்றாலும் இதுவொரு மீள்வினையாகும்


</doc>
<doc id="256942" url="https://ta.wikipedia.org/wiki?curid=256942" title="கயா சந்திப்பு தொடருந்து நிலையம்">
கயா சந்திப்பு தொடருந்து நிலையம்

கயா சந்திப்பு தொடருந்து நிலையம், இந்தியாவிலுள்ள கயா நகரத்தில் உள்ளது. இங்கிருந்து தில்லி, கொல்கத்தா, சென்னை, காமாக்யா, ராஞ்சி, பாரஸ்நாத், பொகாரோ, வாரணாசி, இலக்னோ, கோட்டா, கான்பூர், அலகாபாத், ஆக்ரா, பரேலி, மதுரா, ஜபல்பூர், போபால், இந்தோர், நாக்பூர், மும்பை, புனே, புரி, அகமதாபாத், சோத்பூர், அம்ரித்சர், தேராதூன், கால்கா, ஜம்மு, குவாலியர், தேராதூன், ஜம்சேத்பூர், புவனேசுவரம் போன்ற ஊர்களுக்கு தொடர்வண்டிகளில் செல்லலாம்.

அருகிலுள்ள வானூர்தி நிலையங்கள்



</doc>
<doc id="256946" url="https://ta.wikipedia.org/wiki?curid=256946" title="தேசிப்பழம்">
தேசிப்பழம்

தேசிப்பழம் ("lime"; அரபு, பிரெஞ்சு மொழிகளில் "லிம்" ["lim"]) என்பது உருண்டையான, தேசிப்பச்சை நிறமுடைய, விட்டமுடைய, அமிலத் தன்மையான, சாறு சவ்வுப்பை கொண்ட கிச்சிலிப் பழமாகும். சில வகை கிச்சிலி இனப்பழங்களும் தேசிப்பழம் அல்லது தேசிக்காய் என்றே அழைக்கப்படுகின்றன. இவற்றில் தேசி, பாரசீகத் தேசி, காப்பிலித் தேசி, பாலைவனத் தேசி என்பனவும் அடங்கும். தேசிப்பழங்கள் சிறப்பாக உயிர்ச்சத்து சியைக் கொண்டுள்ளன. அத்தோடு அவை உணவு, பானம் என்பவற்றுக்கு சுவையூட்டியாகவும் பயன்படுத்தப்படுகின்றது. வெப்ப வலய வளரும் இவற்றின் பழங்கள் எலுமிச்சையைவிட சிறிதாகவும் புளிப்பு குறைந்தும் காணப்படுவதோடு, சீனி மற்றும் அமிலத்தின் அளவு மாறுபட்டும் காணப்படும். தேசிப்பழங்களை உற்பத்தி செய்யும் தாவரங்கள் பல்வேறு மரபுவழி மூலத்தைக் கொண்டுள்ளதோடு, ஒற்றைத்தொகுதிமரபு உயிரினத் தோற்ற குழு அமைப்பையும் கொண்டிருக்கவில்லை.


</doc>
<doc id="256955" url="https://ta.wikipedia.org/wiki?curid=256955" title="தத்தோபந்த் பாபுராவ் தெங்காடி">
தத்தோபந்த் பாபுராவ் தெங்காடி

தத்தோபந்த் பாபுராவ் தெங்காடி அல்லது தெங்காடி (Dattopant Bapurao Thengadi), (10 நவம்பர் 1920 – 14 அக்டோபர் 2004) இந்துத்துவா கருத்தியல் கொண்ட இந்து த்த்துவ்வாதி, இந்திய தொழிற்சங்கத் தலைவர், மற்றும் சுதேசி விழிப்புணர்வு இயக்கத்தை நிறுவியவர். தெங்காடி, மகாராஷ்டிர மாநிலம், வார்தா மாவட்டம், ஆர்வி கிராமத்தில் பிறந்தவர். இறக்கும் வரை ஆர் எஸ் எஸ் இயக்கத்தின் முழு நேரப் பிரச்சாரகராக இருந்தவர். . எளிமையான வாழ்வு, கல்வியில் புலமை, ஆழ்ந்த சிந்தனை, எண்ணங்களில் தெளிவு, நம்பிக்கையுடன் கூடிய விடாமுயற்சி, வீரம், இலக்கை அடைவதில் அர்ப்பணிப்பு உணர்வு ஆகிய நற்பண்புகளை, வருங்கால இளைஞர்களுக்கு விட்டுச் சென்றார் தெங்காடி.

தெங்காடி, பல அமைப்புகளை நிறுவியதுடன் அவைகளை ஆக்கப்பூர்வமாக வளர்த்தெடுத்தார். தெங்காடி நிறுவிய அமைப்புகளில் சில;


தெங்காடிய, 1964 – 1976 முடிய இரண்டு முறை இந்திய நாடாளுமன்ற மாநிலங்களவை உறுப்பினராக பணியாற்றியவர்.




</doc>
<doc id="256958" url="https://ta.wikipedia.org/wiki?curid=256958" title="பிலிப்பீன் அகழி">
பிலிப்பீன் அகழி

பிலிப்பீன் அகழி "( Philippine Trench)" என்பது பிலிப்பீன்சுக்கு கிழக்கில் உள்ள ஒரு கடலடி அகழியாகும். இவ்வகழி பிலிப்பீன் ஆழம், மிண்டானௌ அகழி மற்றும் மிண்டானௌ ஆழம் என்ற பெயர்களாலும் அழைக்கப்படுகிறது.

பிலிப்பீன்சிலுள்ள மிகப்பெரிய தீவான லூசோனின் மத்தியப்பகுதியில் தொடங்கி, தென் கிழக்காக இந்தோனேசியாவின் மலுக்குத் தீவுகளுக்கு வடக்கில் உள்ள ஆல்மயெரா தீவு வரை நீண்டிருக்கும் பிலிப்பீன் அகழி தோராயமாக 1320 கி.மீ (820 மைல்) நீளம் மற்றும் 30 கி.மீ அகலம் (19 மைல்) கொண்டதாக உள்ளது.

பிலிப்பீன் அகழியின் ஆழமான பகுதி காலாத்தியா ஆழம் என்று அழைக்கப்படுகிறது. இதன் ஆழம் 34,580 அடிகள் அல்லது 5760 பாதோம் ஆகும். உலகத்தில் உள்ள தாழ்வான பகுதிகளில் இது மூன்றாவது இடத்தைப் பிடிக்கின்ற ஆழமாகும்.
பிலிப்பீன் அகழிக்கு வடக்கில் சட்டென கிழக்கு லூசோன் அகழி காணப்படுகிறது. இவை இரண்டும் பிலிப்பீன் கடல் தட்டின் மேலுள்ள பென்னாம் பீடபூமியால் தடுக்கப்பட்டும் பிரிக்கப்பட்டும் தனித்தனியாக உள்ளன. 
புவிமேலோட்டுத் தட்டுகள் மோதலின் விளைவாகவே பிலிப்பீன் அகழி தோன்றியிருக்கலாம். பிலிப்பீன் கடல் தட்டு, பிலிப்பீன் நகரும் திட்டுகளுக்கு அடியில் ஆண்டுக்கு 16 செ.மீ என்ற அளவில் மேலும் கடலுக்குள் அமிழ்ந்து வருகிறது.


</doc>
<doc id="256961" url="https://ta.wikipedia.org/wiki?curid=256961" title="ஆங்கிலம்-தமிழ்ச் சொற்களஞ்சியம்">
ஆங்கிலம்-தமிழ்ச் சொற்களஞ்சியம்

ஆங்கிலம்-தமிழ்ச் சொற்களஞ்சியம், அ.சிதம்பரநாதன் செட்டியாரைத் தலைமைப்பதிப்பாசிரியராகக் கொண்டு, சென்னைப் பல்கலைக்கழகம் வெளியிட்டுள்ள ஆங்கிலம் தமிழ் நடையில் அமைந்துள்ள அகரமுதலி ஆகும். 

இந்நூலில் ஆங்கில அகரவரிசைப்படி சொற்கள் அமைக்கப்பட்டு பொருள் தரப்பட்டுள்ளது. தமிழ்ச்சுருக்க வடிவங்கள் தரப்பட்டுள்ளன. 

'ஆங்கிலம்-தமிழ்ச் சொற்களஞ்சியம்', நூல், (மறுபதிப்பு 2010; சென்னைப்பல்கலைக்கழகம், சென்னை)


</doc>
<doc id="256962" url="https://ta.wikipedia.org/wiki?curid=256962" title="அட்டாப் வீடு">
அட்டாப் வீடு

அட்டாப் வீடு என்பது, புரூணை, இந்தோனீசியா, மலேசியா, சிங்கப்பூர் போன்ற நாடுகளின் நாட்டுப்புறப் பகுதிகளில் காணப்படும் மரபுவழி வீட்டு வகைகளுள் ஒன்றாகும். அட்டாப் எனப்படும் பனை போன்ற ஒருவகை மரத்தில் இருந்து இவ்வீடுகளில் சுவர்களுக்கு உரிய வரிச்சுக்களும், கூரை வேய்வதற்கான ஓலையும் பெறப்படுவதால், அம்மரத்தின் பெயரால் அட்டாப் வீடு என இது அழைக்கப்படுகிறது. இவ்வீடுகள், சிறிய குடிசைகள் முதல் மிதமான அளவுள்ள வீடுகள் வரை பல்வேறு அளவுகளில் காணப்படுகின்றன. 19ம் நூற்றாண்டு வரை கோயில்கள் போன்ற குறிப்பிடத்தக்க கட்டிடங்களும் அட்டாப் வகையினவாக இருந்தன. 



</doc>
<doc id="256969" url="https://ta.wikipedia.org/wiki?curid=256969" title="கறுப்பு, வெள்ளை பங்களா">
கறுப்பு, வெள்ளை பங்களா

கறுப்பு, வெள்ளை பங்களா என்பது, வெப்பமண்டலக் காலநிலை கொண்ட குடியேற்ற நாடுகளில், ஐரோப்பாவில் இருந்து குடியேறிய குடும்பங்கள் பொதுவாகப் பயன்படுத்திய வெண்ணிறம் பூசப்பட்ட பங்களாக்களைக் குறிக்கும். பொதுவாக இவ்வகை வீடுகள் 19 ஆம் நூற்றாண்டில், தென்கிழக்காசியாவில் இருந்த பிரித்தானியக் குடியேற்ற நாடுகளில் காணப்பட்டன.

மலேசியா, சிங்கப்பூர் ஆகிய நாடுகளில், 19ம் நூற்றாண்டு முதல் இரண்டாம் உலகப் போர் வரையான காலப்பகுதியில் இவ்வகையான வீடுகள் கட்டப்பட்டன. இவ்வீடுகள் அக்காலத்தில் ஐக்கிய இராச்சியத்தில் நடைமுறையில் இருந்த "ஆர்ட்சு அன்டு கிறாஃப்ட்டு", "ஆர்ட்டு டெக்கோ" இயக்கங்களின் பாணிகளின் கூறுகளைக் கொண்டிருந்ததுடன், அக்காலத்துச் செல்வந்த ஐரோப்பியர்களின் தேவைகளுக்கு ஏற்ப காற்றோட்டம் உள்ளவையாகவும், நல்ல இடவசதி கொண்டவையாகவும் இருந்தன. கறுப்பு, வெள்ளை பங்களாக்கள் பெரும்பாலும், பணம் படைத்த குடும்பங்களாலும், முன்னணி வணிக நிறுவனங்களாலும், பொது வேலைகள் திணைக்களத்தாலும், பிரித்தானியப் படைத்துறையாலும் கட்டப்பட்டன.

இவற்றுட் சில தற்காலத்திலும், வீடுகளாகப் பயன்படுத்தப்பட்டு வருகின்றன. வேறுசில உணவுச்சாலைகள் போன்ற வணிக நிறுவனங்களாக மாற்றியமைக்கப்பட்டுள்ளன.

பிளிக்கரில் இருந்து எடுத்துக்காட்டு ஒளிப்படங்கள்


</doc>
<doc id="256973" url="https://ta.wikipedia.org/wiki?curid=256973" title="ஆர்ட்சு அன்டு கிறாஃப்ட்சு இயக்கம்">
ஆர்ட்சு அன்டு கிறாஃப்ட்சு இயக்கம்

ஆர்ட்சு அன்டு கிறாஃப்ட்சு இயக்கம் (Arts and Crafts movement) என்பது, 1880க்கும் 1910க்கும் இடைப்பட்ட காலத்தில் ஐரோப்பா, வட அமெரிக்கா ஆகிய பகுதிகளிலும், 1920களில் சப்பானிலும், செழித்தோங்கி இருந்த அழகூட்டற்கலை, கவின்கலை ஆகியவை சார்ந்த ஒரு பன்னாட்டு இயக்கம். இது, எளிமையான வடிவங்களைப் பயன்படுத்தி மரபுவழியான கைப்பணிகளுக்கு ஆதரவாக இருந்ததுடன், இடைக்கால, வியன்புனைவு சார்ந்த, நாட்டார் பாணிகளில் அமைந்த அழகூட்டல்களைப் பயன்படுத்தியது. இது சமூக, பொருளாதாரச் சீர்திருத்தங்களை வலியுறுத்தியதுடன், தொழில்மயமாக்க எதிர்ப்புப் போக்கையும் கொண்டிருந்ததாகச் சொல்லப்படுகிறது. 1930களில் இது நவீனவியத்தால் மாற்றீடு செய்யப்படும்வரை இவ்வியக்கத்தின் செல்வாக்கு ஐரோப்பா எங்கும் பரவியிருந்தது. எனினும், கைப்பணியாளர்கள், வடிவமைப்பாளர்கள், நகரத் திட்டமிடலாளர்கள் போன்றோரிடையே தொடர்ந்தும் நீண்டகாலம் செல்வாக்குடன் இருந்தது.

இவ்வியக்கத்துக்க அடிப்படையாக அமைந்த கொள்கைகளும், பாணியும் 20 ஆண்டுகளாகவே இங்கிலாந்தில் வளர்ச்சியுற்று வந்தபோதும், 1887ம் ஆண்டிலேயே கலை, கைப்பணிக் கண்காட்சிச் சங்கத்தின் கூட்டம் ஒன்றில், டி. ஜே. கொப்டென்-சாண்டர்சன் என்பவர் முதன் முதலாக இந்தப் பெயரைப் பயன்படுத்தி இவ்வியக்கத்தைக் குறிப்பிட்டார். கட்டிடக்கலைஞர் அகசுத்தசு பூசின் (Augustus Pugin - 1812–1852), எழுத்தாளரான யோன் ரசுக்கின் (John Ruskin - 1819–1900)), ஓவியர் வில்லியம் மொறிசு (William Morris - 1834–1896) ஆகியோரின் எழுத்துக்களே இவ்வியக்கத்துக்குத் தூண்டுதல்களாக அமைந்தன. 

இவ்வியக்கம் தொடங்கியதும், முழுமையாக வளர்ச்சி பெற்றதும் பிரித்தானியத் தீவுகளிலேயே ஆகும். இது அங்கிருந்து பிரித்தானியப் பேரரசின் பகுதிகளுக்கும், ஐரோப்பாவின் பிற நாடுகளுக்கும், வட அமெரிக்காவுக்கும் பரவியது. அக்காலத்தில் அழகூட்டற்கலைகள் இருந்த தாழ்ந்த நிலைக்கும், அவை உருவான நிலைமைகளுக்குமான ஒரு எதிர்த் தாக்கமாகவே பெரும்பாலும் இந்த இயக்கம் இருந்தது.

"ஆர்ட்சு அன்டு கிராஃப்ட்சு" இயக்கத்தின் கொள்கையின் ஒரு பகுதி ரசுக்கினின் சமூக விமர்சனத்தில் இருந்து உருவானது. ரசுக்கின், ஒரு நாட்டின் ஒழுக்கம் மற்றும் சமூக நலம் ஆகியவற்றை அதன் கட்டிடக்கலையின் தரம், பணியின் இயல்பு ஆகியவற்றுடன் தொடர்புபடுத்தினார். தொழிற்புரட்சியினால் உருவான இயந்திரமய உற்பத்தி, வேலைப் பிரிவு என்பன ஒரு அடிமை முறை என அவர் கருதினார். நலத்துடன் கூடிய ஒழுக்கமுள்ள சமுதாயத்துக்குத் தாம் செய்வதைத் தாமே வடிவமைக்கும் சுதந்திரமான வேலையாட்கள் தேவை என்பது அவரது கருத்தாக இருந்தது. "ஆர்ட்சு அன்டு கிராஃப்ட்சு" இயக்கத்தில் இவரைப் பின்பற்றுபவர்கள், தொழிற்சாலை உற்பத்திகளைவிட கைவினை உற்பத்திகளையே விரும்பியதுடன், மரபுவழியான திறன்கள் இழக்கப்படுவது குறித்துக் கவலையும் கொண்டிருந்தனர். இவர்கள் இயந்திரங்களைக் குறித்தல்லாமல், தொழிற்சாலை முறைமையின் தாக்கங்களைக் குறித்தே கலக்கமுற்றிருந்தனர். வில்லியம் மொறிசின் "கைவினை" குறித்த எண்ணம், வேலைப்பிரிவு இல்லாத வேலையே அன்றி, இயந்திரம் இல்லாத வேலை என்பது அல்ல.


</doc>
<doc id="256982" url="https://ta.wikipedia.org/wiki?curid=256982" title="வாடி சந்திப்பு">
வாடி சந்திப்பு

வாடி சந்திப்பு, கருநாடகத்தின் குல்பர்கா மாவட்டத்திலுள்ள வாடியில் உள்ளது. 

முக்கியமாக தொடர்வண்டிகள்



</doc>
<doc id="256983" url="https://ta.wikipedia.org/wiki?curid=256983" title="சோலாப்பூர் தொடருந்து நிலையம்">
சோலாப்பூர் தொடருந்து நிலையம்

சோலாப்பூர் தொடருந்து நிலையம், சோலாப்பூரில் உள்ளது. இது சோலாப்பூர் ரயில்வே கோட்டத்தின் தலைமையகம் ஆகும்.

இந்த நிலையத்தில் நின்றுசெல்லும் வண்டிகள்:


</doc>
<doc id="256987" url="https://ta.wikipedia.org/wiki?curid=256987" title="பேயர் – டிரிவ்சன் கருநீலத் தொகுப்பு வினை">
பேயர் – டிரிவ்சன் கருநீலத் தொகுப்பு வினை

பேயர் – டிரிவ்சன் கருநீலத் தொகுப்பு வினை "( Baeyer–Drewson indigo synthesis)" என்பது1882 ஆம் ஆண்டில் கண்டுபிடிக்கப்பட்ட ஒரு கரிம வேதியியல் வினையாகும். பொதுவாக இச்சாயம் இண்டிகோ என்ற பெயரால் அழைக்கப்படுகிறது. 2 – நைட்ரோபென்சால்டிகைடு மற்றும் அசிட்டோன் ஆகியவற்றைச் சேர்த்து வினைப்படுத்துவதன் மூலம் இண்டிகோ தயாரிக்கப்படுகிறது.

கரிம வேதியியலில் இவ்வினை ஆல்டால் குறுக்கவினை என்று வகைப்படுத்தப்படுகிறது. இவ்வினை வழியாக இண்டிகோ தயாரிக்கப்படும் முறை கைவிடப்பட்டு பெரும்பாலும் தற்பொழுது அனிலீனிலிருந்து தயாரிக்கும் முறை பின்பற்றப்படுகிறது

இவ்வினையின் மூலமான ஆய்வுக்கட்டுரையை எழுதியவர் டிரிவ்சன் என்றாலும் ஆங்கிலப் புத்தகங்களில் இம்முறை பொதுவாக பேயர்- டிரிவ்சன் வினை என்ற பெயராலேயே குறிப்பிடப்படுகிறது.



</doc>
<doc id="256996" url="https://ta.wikipedia.org/wiki?curid=256996" title="பாகல்பூர்">
பாகல்பூர்

பாகல்பூர் என்னும் மாநகரம் கங்கை ஆற்றின் கரையில் அமைந்துள்ளது. இது பீகாரின் பாகல்பூர் மாவட்டத்தில் உள்ளது. இது பீகாரின் இரண்டாவது பெரிய நகரம். இது 112 சதுர கி.மீ பரப்பளவில் அமைந்துள்ளது.

இந்த ஊரில் இருந்து எண்பதாம் தேசிய நெடுஞ்சாலை, 31ஆம் தேசிய நெடுஞ்சாலை ஆகியவற்றின் மூலம் பிற நகரங்களுக்கு செல்லலாம்.

இங்கு "தைனிக் ஜாக்ரண், "தைனிக் பாஸ்கர், ஆஜ்", போன்ற இந்தி நாளேடுகளும், "தி டைம்ஸ் ஆஃப் இந்தியா, த டெயிலி டெலிகிராப்", "ஹிந்துஸ்தான் டைம்ஸ் போன்ற ஆங்கில நாளேடுகளும் கிடைக்கின்றன. 




</doc>
<doc id="256998" url="https://ta.wikipedia.org/wiki?curid=256998" title="1997 ஆசிய நிதி நெருக்கடி">
1997 ஆசிய நிதி நெருக்கடி

1997 ஆசிய நிதி நெருக்கடி என்பது கிழக்காசிய நாடுகளில் சூலை 1997 துவக்கத்திலிருந்து ஏற்பட்ட நிதி நெருக்கடிகளைக் குறிக்கிறது. இது பின்னர் பொருளாதாரத் தொற்றாகி (en:Financial contagion) உலகளாவிய நாடுகளின் பொருளாதார வீழ்ச்சிக்கு வித்திட்டது. 

இந்த நெருக்கடி முதலில் தாய்லாந்தில் இருந்து துவங்கியது. தாய்லாந்தின் நாணய மதிப்பு வீழ்ச்சியடைவதற்கு முன்பே, வெளிநாட்டுக் கடனால் திவாலாகும் சூழல் ஏற்பட்டது. இந்த நெருக்கடி பிற தென்கிழக்காசிய நாடுகள் மற்றும் சப்பான் நாடுகளின் நாணய மதிப்பில் இறக்கம், பங்குச் சந்தை வீழ்ச்சி, மற்றும் தனிநபர் கடன் மதிப்பு உச்சிக்கு சென்றது. 


</doc>
<doc id="257001" url="https://ta.wikipedia.org/wiki?curid=257001" title="மரத் தக்காளி">
மரத் தக்காளி

மரத்தக்காளி அல்லது குறுந்தக்காளி ("Tamarillo") என்பது உருளைக் கிழங்கு குடும்பத்தைச் சேர்ந்த சிறிய பூக்கும் தாவரம் ஆகும். இது முட்டை வடிவ உண்ணத்தகு பழங்களை விளைவிக்கிறது. மரத்தக்காளியானது ஒரு சிறு மரப்பயிர் ஆகும்.

இது பெரு நாட்டின் மலைக் கிராமங்களில் இருந்து தோன்றியது. பின்னர் அங்கிருந்து நியூசிலாந்து, பிரேசில், இந்தியா, இலங்கை நாடுகளுக்குப் பரவி பயிரிடப்படுகிறது. இதை தக்காளிக்கு மாற்றாக பயன்படுத்தலாம் என்றாலும் இது மலைப்பிரதேசங்களில் மட்டுமே வளரக்கூடியது என்பதால், சமவெளிப் பகுதிகளில் பயிரிட முடியாதது. இவை தொடர்ந்து 5, 6 ஆண்டுகள் மகசூல் தரக்கூடியன. இப்பயிர் கடல் மட்டத்தில் இருந்து 1,000 முதல் 7,500 அடி உயரமான இடங்களில் வளர்கிறது. இந்தியாவில் மேற்கு வங்கம், மகாராஷ்டிரா, அசாம், நாகாலாந்து, இமாசலப்பிரதேச மாநிலங்களில் பயிரிடப்படுகின்றது. தமிழ்நாட்டில் சிறுமலை, கொடைக்கானல், ஊட்டி, தாண்டிக்குடி, கொல்லிமலை உள்ளிட்ட மலைப்பிரதேசங்களில் விவசாயிகள் மரத்தக்காளியை சாகுபடி செய்யத் தொடங்கியுள்ளனர்.

முட்டை வடிவப் பழங்கள் 4-10 செ. மீ நீளமுடையன. அவற்றின் நிறம் மஞ்சள் முதல் செம்மஞ்சள், சிவப்பு, ஊதா எனப் பல உள்ளன. இவை தக்காளியைப் போன்ற சுவைகொண்டதாக உள்ளன. சாதாரண தக்காளி, செடியில் இருந்து பறித்த பழம் ஒரிரு நாளில் அழுகிவிடுகின்றன. ஆனால், மரத்தக்காளி பழங்கள் 7 முதல் 8 நாட்கள் வரை சாதாரணமாக கெடுவதில்லை. குறைந்த சீதோஷ்ண நிலையில் சுமார் 15 நாட்கள் வரை நன்றாக இருக்கும். சாதாரண தக்காளியைப் போல் இதை அப்படியே பயன்படுத்த முடியாது. தோலை சுற்றி கசக்கும் தன்மை இருக்கும். அதனால் தோலை நீக்கிவிட்டு, பயன்படுத்துகின்றனர்.



</doc>
<doc id="257006" url="https://ta.wikipedia.org/wiki?curid=257006" title="சுதேசி விழிப்புணர்வு இயக்கம்">
சுதேசி விழிப்புணர்வு இயக்கம்

சுதேசி விழிப்புணர்வு இயக்கம் அல்லது சுதேசி ஜாக்ரன் மன்ஞ் (Swadeshi Jagaran Manch SJM) என்பது இந்துத்துவா கருத்தியல் கொண்ட சங்கப் பரிவாரின் பொருளாதாரப் பிரிவாகும். இந்திய விடுதலை இயக்கத்திற்குப் பின் காந்தியால் தொடங்கப்பட்ட சுதேசி இயக்கத்தை மீட்டெடுக்க வேண்டி, 22 நவம்பர் 1991-ல் நாக்பூரில் தொடங்கப்பட்டது, சுதேசி விழிப்புணர்வு இயக்கம் ஆகும். 
சுதேசி விழிப்புணர்வு இயக்கத்தின் நிறுவனர் தத்தோபந்த் பாபுராவ் தெங்காடி ஆவார். இவ்வமைப்பின் நோக்கம் இந்தியர்கள் இந்தியாவில் உற்பத்தியான பொருட்களை மட்டுமே வாங்கவும், உள்நாட்டிலேயே பொருட்களை உற்பத்தி செய்துவம், வெளிநாட்டு பொருட்களை வாங்காமல் இருப்பது குறித்து, இந்திய மக்களிடையே விழிப்பு உணர்வு ஏற்படுத்துவதே.

இவ்வமைப்பின் துணைத் தலைவராக தமிழ்நாட்டைச் சார்ந்த சுவாமிநாதன் குருமூர்த்தி உள்ளார்.



</doc>
<doc id="257008" url="https://ta.wikipedia.org/wiki?curid=257008" title="அன்னா கரேனினா">
அன்னா கரேனினா

அன்னா கரேனினா ("Anna Karenina", ) உருசிய எழுத்தாளர் லியோ டால்ஸ்டாயால், 1873 முதல் 1877 வரை "த உருசியன் மெசஞ்சர்" இதழில் தொடர்கதையாக எழுதி, பதிப்பிக்கப்பட்ட புதினம் ஆகும். தொடர் வெளிவந்தபோது இதழாசிரியர் மிக்கைல் காட்கோவுடன் அரசியல் பார்வைகளால் பிணக்கு கொண்டதால் தடைபட்ட இந்தப் புதினத்தின் முதல் முழுமையான வடிவம் நூல் வடிவத்தில் 1878ஆம் ஆண்டில் வெளியானது. 

"அன்னா கரேனினா" நிகழ்நிலை புனைவுகளில் மிகச் சிறந்ததாகக் கருதப்படுகின்றது. முதலில் எழுதிய "போரும் அமைதியும்" ஆக்கத்தை டால்ஸ்டாய் புதினத்திற்கும் மேலானதாகக் கருதியதால் இதனையே தம்முடைய முதல் உண்மையான புதினமாக கருதினார்.





</doc>
<doc id="257009" url="https://ta.wikipedia.org/wiki?curid=257009" title="அருநெல்லி">
அருநெல்லி

அருநெல்லி () அல்லது அரைநெல்லி ("Phyllanthus acidus") என்பது "பிலந்தாசியா" குடும்பத்தைச் சேர்ந்த, உண்ணத்தக்க மஞ்சள் நிற சதைப்பற்றுள்ளக் கனிகளை விளைவிக்கும் மரமாகும்.

இத்தாவரம் 2 முதல் 9 மீ (6½ to 30 அடி) உயரம் வளரக்கூடியது. அடர்த்தியான கிளைகளினால் பற்றை போன்று காட்சியளிக்கும் இது பச்சை மிகுந்து காணப்படும்.


</doc>
<doc id="257013" url="https://ta.wikipedia.org/wiki?curid=257013" title="வரலாற்றுக்கு முந்திய மலேசியா">
வரலாற்றுக்கு முந்திய மலேசியா

வரலாற்றுக்கு முந்திய மலேசியா என்பது, மலேசியாவில் உடற்கூற்றியல் அடிப்படையிலான மனிதன் தோன்றியதற்கும் பதிவு செய்யப்பட்ட வரலாற்றுத் தொடக்கத்துக்கும் இடைப்பட்ட காலப்பகுதியைப் பற்றியது ஆகும். மலேசியாவில் உடற்கூற்றியல் அடிப்படையிலான நவீன மனிதரின் மிகப் பழைய எலும்புகள் கண்டுபிடிக்கப்பட்டுள்ளன. இவற்றுள் பெராக் ஆண் 11,000 ஆண்டுகளுக்கும், பெராக் பெண் 8,000 ஆண்டுகளுக்கும் முந்தி வாழ்ந்தவர்கள். இவ்விருவரது எச்சங்களும் லெங்கொங் பகுதியில் கண்டுபிடிக்கப்பட்டவை. இக்களத்தில் சம்மட்டிக் கற்களைக்கொண்டு கற்கருவிகள் தயாரிக்கும் இடம் ஒன்றும் குலைவடையாத நிலையில் உள்ளது. தம்புன் குகையோவியங்களும் பெராக்கிலேயே உள்ளன. கிழக்கு மலேசியாவைச் சேர்ந்த சரவாக்கின் நியா குகைகளில் 40,000 ஆண்டுகளுக்கு முற்பட்ட மனித எச்சங்கள் கண்டுபிடிக்கப்பட்டுள்ளன. 

சரவாக்கில் உள்ள நியா குகைகள் முக்கியமான வரலாற்றுக்கு முந்தியகாலக் களம் ஆகும். இங்கே 40,000 ஆண்டுகள் பழமையான மனித எச்சங்கள் கண்டெடுக்கப்பட்டன. சாபாவில் லகாட் தாத்துவுக்கு அண்மையில் உள்ள மன்சூலி பள்ளத்தாக்கில் கண்டுபிடிக்கப்பட்ட கற்கருவிகள் இதைவிடப் பழமையானவை எனத் தொல்லியலாளர்கள் கருதுகின்றனர். ஆனாலும் துல்லியமான காலக்கணிப்புப் பகுப்பாய்வுகள் இன்னும் வெளியிடப்படவில்லை.


</doc>
<doc id="257014" url="https://ta.wikipedia.org/wiki?curid=257014" title="செவியழற்சி">
செவியழற்சி

செவியழற்சி (Otitis) என்பது மனிதர்கள் மற்றும் பிற விலங்குகளின் செவிகளில் ஏற்படும் அழற்சி அல்லது நோய்த்தொற்றைக் குறிக்கிறது. 

இது கீழ்வருமாறு வகைப்படுத்தப்பட்டுள்ளது:


</doc>
<doc id="257023" url="https://ta.wikipedia.org/wiki?curid=257023" title="திராட்சை (பேரினம்)">
திராட்சை (பேரினம்)

திராட்சை ("Vitis") என்பது திராட்சைக் குடும்பத்தைச் சேர்ந்த பூக்கும் தாவரங்களின் கிட்டத்தட்ட 60 இனங்களைக் குறிக்கும் பேரினம் ஆகும். இவ்வினம் வட பூவிப்பகுதியில் அதிகம் வளர்க்கப்படுகின்றன. இது திராட்சைப் பழ மூலங்களைக் கொண்டதால் பொருளாதார முக்கியத்துவம் பெறுகின்றது. இதன் பழங்கள் நேரடியாகவும், வைன் போன்ற நொதிய உற்பத்தியிலில் பயன்படுவதாலும் முக்கியத்துவம் பெறுகிறது. இது பற்றிக் கற்பதும் பயிரிடலும் "கொடி முந்திரி வேளாண்மை" என அழைக்கப்படுகிறது.



</doc>
<doc id="257027" url="https://ta.wikipedia.org/wiki?curid=257027" title="திராட்சை">
திராட்சை

திராட்சை ("Vitis vinifera"; "common grape vine") என்பது திராட்சை பேரினத்திலுள்ள இனங்களில் ஒன்றாகும். இது மெராக்கோ, வட போர்த்துக்கல் முதல் தென் செருமனி மற்றும் கிழக்கில் வட ஈரான் ஆகிய உட்பட்ட மத்தியதரைப் பகுதி, மத்திய ஐரோப்பா, தென்மேல் ஆசியா இடங்களை தாயகமாகக் கொண்டது. தற்போது 5000 முதல் 10,000 வரையான இவ்வினத் திராட்சை வகைகள் உள்ளன. அவற்றில் சில வைன் உற்பத்திக்காக வாணிப முக்கியத்துவம் பெறுகின்றன.


</doc>
<doc id="257032" url="https://ta.wikipedia.org/wiki?curid=257032" title="பழவூர், திருநெல்வேலி மாவட்டம்">
பழவூர், திருநெல்வேலி மாவட்டம்

பழவூர் இந்தியாவில் தமிழ்நாடு மாநிலத்தில் திருநெல்வேலி மாவட்டத்தில் மானூர் ஒன்றியத்தில் உள்ள ஊராட்சி. இது தாமிரபரணியின் கரையின் மீதுள்ளது. இங்கு பாசனத்திற்காக பாளைக் கால்வாய்க்கு நீரை திருப்பிவிடுவதற்க்காக ஒரு அணைக்கட்டு உள்ளது, அது பழவூர் அணைக்கட்டு என்றழைக்கப்படுகிறது. இதன்மூலம் 3557.26ஹெக்டர் நிலத்தில் விவசாயம் நடைபெறுகின்றது..

இது திருநெல்வேலி (சட்டமன்றத் தொகுதி)யின் கீழே வருகிறது. இதன் வழியே திருநெல்வேலி - பொட்டல்புதூர் மாநில நெடுஞ்சாலை 41A செல்கிறது. அருகிலுள்ள தொடருந்து நிலையம் பேட்டையில் உள்ளது. அருகிலுள்ள கல்லூரி நிறுவனம் ம.தி.தா இந்துக் கல்லூரி, பேட்டை ஆகும்.


</doc>
<doc id="257033" url="https://ta.wikipedia.org/wiki?curid=257033" title="கொண்டாநகரம், திருநெல்வேலி மாவட்டம்">
கொண்டாநகரம், திருநெல்வேலி மாவட்டம்

கொண்டாநகரம் இந்தியாவில் தமிழ்நாடு மாநிலத்தில் திருநெல்வேலி மாவட்டத்தில் மானூர் ஒன்றியத்தில் உள்ள ஊராட்சி. இது திருநெல்வேலி (சட்டமன்றத் தொகுதி)யின் கீழே வருகிறது.

இதன் வழியே திருநெல்வேலி - பொட்டல்புதூர் மாநில நெடுஞ்சாலை 41A செல்கிறது. அருகிலுள்ள தொடருந்து நிலையம் பேட்டையில் உள்ளது. அருகிலுள்ள கல்லூரி நிறுவனம் ம.தி.தா இந்துக் கல்லூரி, பேட்டை ஆகும்.


</doc>
<doc id="257034" url="https://ta.wikipedia.org/wiki?curid=257034" title="சுத்தமல்லி">
சுத்தமல்லி

இந்தியா, தமிழ்நாடு, அரியலூர் மாவட்டம்,   உடையார்பாலயம் தாலுக்கா, சுத்தமல்லி கிராமம்.

2001 மக்கள் தொகை கணக்கெடுப்பின்படி, சுத்தமல்லி  மொத்த மக்கள் தொகை 3922 அதில் 1932 ஆண்கள்  மற்றும் 1990 பெண்கள் ஆகும்..


</doc>
<doc id="257043" url="https://ta.wikipedia.org/wiki?curid=257043" title="சாத்தம் கப்பற்பட்டறை">
சாத்தம் கப்பற்பட்டறை

சாத்தம் கப்பற்பட்டறை ("Chatham Dockyard") என்பது வடகிழக்கு இங்கிலாந்தின் கென்ட் மாவட்டத்தில் உள்ள சாத்தம் என்னும் ஊரின் வழியே பாயும் மெட்வே ஆற்றங்கரையில் அமைந்துள்ள கப்பல் கட்டுமானத் தளம் ஆகும். சாத்தம் கப்பற்பட்டறையின் வரலாறு 1547 இல் எட்டாம் கென்றி மன்னனின் கப்பற்படைக்காகக் கட்டப்பட்ட 3 களஞ்சியங்களிலிருந்து துவங்குகிறது. இங்கிலாந்தில் உள்ள ஆறு அரச கப்பல் தளங்களில், சாத்தம் கப்பற்பட்டறையும் ஒன்று.

சாத்தம் கப்பற்பட்டறை 1567 ஆம் ஆண்டில் முதலாம் எலிசபெத் இராணியால் அரச கப்பற்பட்டறையாக மாற்றப்பட்டது.

சாத்தம் கப்பற்பட்டறை 1907 இல் இருந்து நீர்மூழ்கிக் கப்பல்களைத் தயாரிக்கத் துவங்கியது. முதலாவது கட்டப்பட்டது சி17 என்ற கடலோர நீர்மூழ்கியாகும். கடைசியாகக் கட்டிமுடிக்கப்பட்டது 1968 இல் கனேடிய அரச கடற்படைக்கான ஒபேரியன் வகை ஓக்கநாகன் ஆகும். இத்தளத்தில் மொத்தம் 20 வகைகளைச் சேர்ந்த 57 நீர்மூழ்கிகள் உருவாக்கப்பட்டுள்ளன.

சாத்தம் கப்பற்பட்டறை, 1980 வரை அரச கப்பற்படைக் கப்பல்களை பழுதுநீக்கும் பணிகளையும் பராமரிப்புப் பணிகளையும் மேற்கொண்டுவந்தது. பின்னர் 1981 இல் நாட்டின் பாதுகாப்புத் தகைமைகளின் ஆய்வின் படி, சாத்தம் கப்பற்பட்டறை நிரந்தரமாக மூடப்படுவதாக அறிவிக்கப்பட்டது. 1984இல் இதன் இயக்கம் முற்றிலும் முடிவுக்குக் கொண்டுவரப்பட்டது. இதன் விளைவாக 7000 நேரடி வேலையிழப்புகளும், அதே போல் இருமடங்கு மறைமுக வேலையிழப்புகளும் நேரிட்டன.

பட்டறையை மூடுகையில், அது மூன்று பாகங்களாகப் பிரிக்கப்பட்டது. தற்போதைய தளத்தின் வெளிப்பகுதி, வணிகத் துறைமுகமாக விற்கப்பட்டது. மத்தியப் பகுதி கடல்சார் சாத்தம் என்று பெயர் மாற்றம் பெற்று, குடியிருப்பு வளர்ச்சிக்கும் பொருளாதார மீளுருவாக்கத்திற்கும் என ஒதுக்கப்பட்டது. சார்சியன் கப்பற்பட்டறை என்று அழைக்கப்பட்ட மற்றப் பகுதி, சாத்தம் கப்பற்பட்டறையின் வரலாற்றைப் பாதுகாக்கவும், அதன் பொருளாதாரத்தை மேம்படுத்தவும் ஒரு சுயாதீன அறக்கட்டளையாக மாற்றப்பட்டது.



</doc>
<doc id="257045" url="https://ta.wikipedia.org/wiki?curid=257045" title="மக்னீசியம் சல்பைட்">
மக்னீசியம் சல்பைட்

மக்னீசியம் சல்பைட் "(Magnesium sulfite)" என்பது என்ற மூலக்கூற்று வாய்ப்பாடு கொண்ட சல்பூரசமிலம் எனப்படும் கந்தச அமிலத்தின் மக்னீசியம் உப்பு ஆகும். பொதுவாகக் காணப்படும் நீரேற்று வடிவத்தில் ஆறு நீர் மூலக்கூறுகள் இடம்பெற்று சேர்மத்தை அறுநீரேற்று வடிவமாக (·6) வைத்துள்ளன. 40 பாகை செ அல்லது 104 பாகை பா வெப்பநிலைக்கு சூடாக்கினால் இச்சேர்மம் மக்னீசியம் சல்பைட்முந்நீரேற்றாக ( ·3. நீர்நீக்கமடைகிறது. இதனுடைய நீரிலி வடிவம் நீருறிஞ்சியாக , காற்றிலுள்ள நீரையும் எடுத்துக்கொள்ளும் பண்புடன் காணப்படுகிறது. 



</doc>
<doc id="257050" url="https://ta.wikipedia.org/wiki?curid=257050" title="எர்ணாகுளம் நகரத் தொடருந்து நிலையம்">
எர்ணாகுளம் நகரத் தொடருந்து நிலையம்

எர்ணாகுளம் நகரத் தொடருந்து நிலையம், ("Ernakulam Town") எர்ணாகுளம் மாவட்டத்திலுள்ள கொச்சியில் உள்ளது. இதை வடக்கு எர்ணாகுளம் என்றூம் அழைப்பர். இங்கு இரண்டு நடைமேடைகளும், நான்கு வழித்தடங்களும் உள்ளன.



</doc>
<doc id="257071" url="https://ta.wikipedia.org/wiki?curid=257071" title="இருகந்தக இருபுளோரைடு">
இருகந்தக இருபுளோரைடு

இருகந்தக இருபுளோரைடு "(Disulfur difluoride)" என்பது SF என்ற மூலக்கூறு வாய்ப்பாடு கொண்ட கந்தகத்தின் ஆலைடு சேர்மம் ஆகும். 

இருகந்தக இருபுளோரைடு, மூலக்கூறக மறுசீராக்கம் அடைந்து காரத் தனிமங்களின் புளோரைடுகளை உள்ளடக்கி S=SF2 என்றமாற்றியன் அமைப்பைப் பெறுகிறது.:

ஓரு உலர்ந்த கொள்கலனில் கந்தகத்துடன் வெள்ளி(II) புளோரைடு சேர்த்து வினைப்படுத்துவதால் கந்தகம் புளோரினேற்றம் அடைந்து FS-SF வடிவமைப்பிலுள்ள இருகந்தக இருபுளோரைடு உண்டாகிறது.:

மற்றொரு மாற்றியன் வடிவ (S=SF2) இருகந்தக இருபுளோரைடை, பொட்டாசியம் புளோரோசல்பைட் மற்றும் இருகந்தக இருகுளோரைடு ஆகிய இரண்டு சேர்மங்களை வினைப்படுத்துவதன் மூலம் தயாரிக்கலாம்.







</doc>
<doc id="257073" url="https://ta.wikipedia.org/wiki?curid=257073" title="சாத்தனூர் (பெரம்பலூர் மாவட்டம்)">
சாத்தனூர் (பெரம்பலூர் மாவட்டம்)

சாத்தனூர் (Sattanur) இந்தியாவின் தமிழ்நாடு மாநிலத்தில் அமைந்துள்ள பெரம்பலூர் மாவட்டத்தின் ஆலாத்தூர் ஊராட்சி ஒன்றியத்தைச் சேர்ந்த ஊராட்சி ஆகும். இவ்வூரில் புகழ்பெற்ற கல்மரப் பூங்கா உள்ளது.


</doc>
<doc id="257079" url="https://ta.wikipedia.org/wiki?curid=257079" title="தர்மம் (திரைப்படம்)">
தர்மம் (திரைப்படம்)

தர்மம், 1986-ம் ஆண்டில் வெளியான ஒரு இந்தியத் தமிழ்த் திரைப்படம் ஆகும். இப்படத்தில் சத்யராஜ், சரிதா, சுதா சந்திரன் ஆகியோர் முக்கிய கதாபாத்திரங்களில் நடித்திருந்தனர். தொடக்க காலத்தில் எதிர்மறை நாயகனாக நடித்து வந்த சத்யராஜ் கதாநாயகனாக நடிக்க தொடங்கிய காலகட்டத்தில் இப்படம் வெளியானது. இத்திரைப்படம் எதிர்பார்த்த அளவிற்கு வெற்றி பெறாமல் தோல்வியைச் சந்தித்தது.


</doc>
<doc id="257087" url="https://ta.wikipedia.org/wiki?curid=257087" title="மந்திரப் புன்னகை">
மந்திரப் புன்னகை

மந்திரப் புன்னகை 1986ஆவது ஆண்டில் சத்யா மூவீசின் தயாரிப்பில் வி. தமிழழகனின் இயக்கத்தில் வெளியான ஒரு இந்தியத் தமிழ்த் திரைப்படமாகும். இத்திரைப்படத்தில் சத்யராஜ், நதியா, ரகுவரன் ஆகியோர் முக்கிய கதாபாத்திரங்களில் நடித்திருந்தனர். சத்யராஜ் இரு வேடங்களில் (மருத்துவர், காவல் ஆய்வாளர்) நடித்த இத்திரைப்படம் வணிக ரீதியாக வெற்றி பெற்ற திரைப்படமாக அமைந்தது.


</doc>
<doc id="257092" url="https://ta.wikipedia.org/wiki?curid=257092" title="ஆளப்பிறந்தவன்">
ஆளப்பிறந்தவன்

ஆளப்பிறந்தவன் 1987 ஆவது ஆண்டில் வெளியான ஒரு இந்தியத் தமிழ்த் திரைப்படமாகும். ஏ. எஸ். பிரகாசம் எழுதி இயக்கிய இத்திரைப்படத்தில் சத்யராஜ், அம்பிகா ஆகியோர் முக்கிய கதாபாத்திரங்களில் நடித்திருந்தனர். 

இத்திரைப்படம் திரையரங்குகளில் வெளியான போது முன்னணி தமிழ் தினசரியான தினத்தந்தியில் முழு பக்கத்தில் விளம்பர படம் வெளியானது.




</doc>
<doc id="257094" url="https://ta.wikipedia.org/wiki?curid=257094" title="கந்தக இருபுளோரைடு">
கந்தக இருபுளோரைடு

கந்தக இருபுளோரைடு (Sulfur difluoride) என்பது SF என்ற மூலக்கூறு வாய்ப்பாடு கொண்ட கந்தகத்தின் ஆலைடு சேர்மம் ஆகும். கந்தக இருகுளோரைடு மற்றும் பொட்டாசியம் புளோரைடு அல்லது பாதரச(II) புளோரைடு இரண்டும் சேர்ந்து வினைபுரிவதால் கந்தக இருபுளோரைடு உருவாகிறது. 

கந்தக இருபுளோரைடில் உள்ள F-S-F பிணைப்புகளின் பிணைப்புக் கோணம் 98° மற்றும் S-F பிணைப்புகளின் நீளம் 159 பைக்கோ மீட்டர் என்ற அளவுகளில் காணப்படுகிறது. FSSF என்ற அமைப்பில் காணப்படும் சேர்மம் நிலைப்புத்தன்மை இல்லாமல் காணப்படுகிறது. SF இன் இந்தச் சீர்மையற்ற மாற்றீயம், இரண்டாவது SF மூலக்கூறின் S-F பிணைப்பில் SF நுழைவதால் உருவாகிறது.

ஆக்சிசன் இருபுளோரைடு மற்றும் ஐதரசன் சல்பைடு இரண்டையும் சேத்து வினைபுரியச் செய்வதாலும் இதைத் தயாரிக்க முடியும்.


</doc>
<doc id="257095" url="https://ta.wikipedia.org/wiki?curid=257095" title="மக்கள் என் பக்கம்">
மக்கள் என் பக்கம்

மக்கள் என் பக்கம் 1987 ஆவது ஆண்டில் கார்த்திக் ரகுநாத் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், அம்பிகா ஆகியோர் முக்கிய கதாபாத்திரங்களில் நடித்த இத்திரைப்படத்திற்கு சந்திரபோஸ் இசையமைத்திருந்தார். இது "ராஜாவின்த மகன்" என்னும் மலையாளத் திரைப்படத்தின் மறுவுருவாக்கம் ஆகும். 

இத்திரைப்படம் வணிக ரீதியாக சிறப்பான வரவேற்பு பெற்றது. இது திரையரங்குகளில் நூறு நாட்களைக் கடந்து இலாபத்தை ஈட்டிய திரைப்படமாகும். 


இத்திரைப்படத்திற்கு சந்திரபோஸ் இசையமைத்துள்ளார்.


</doc>
<doc id="257107" url="https://ta.wikipedia.org/wiki?curid=257107" title="தோல் மருத்துவம்">
தோல் மருத்துவம்

தோல் மருத்துவம் (Dermatology) (சரும மருத்துவம்) என்பது நமது உடலின் வெளிப்புற அமைப்பான தோலினைப் (சருமம்) பற்றிய மருத்துவத்தின் ஒரு பிரிவு ஆகும். இந்த மருத்துவப் பிரிவில் முடி, நகங்கள், தோல் மற்றும் இவற்றினைப் பாதிக்கும் நோய்கள் ஆகியவற்றினைப் பற்றி அறியப்படும். மருத்துவம் மற்றும் அறுவைச் சிகிச்சை என எந்தவித பார்வையிலும் இந்தவகை மருத்துவப் படிப்பு சிறப்பம்சங்களைக் கொண்டுள்ளது. 

ஒரு தோல் மருத்துவ நிபுணர் தோல் சம்பந்தப்பட்ட பிரச்சினையில் திறந்தவெளிச் சிந்தனையுடன் இருக்க வேண்டும். ஏனெனில், மக்கள் ஒப்பனைக்காக பலதரப்பட்ட வித்தியாசமான பொருட்களைப் பயன்படுத்துவதால் சருமம், தலையில் உள்ள முடியினைத் தாங்கியுள்ள தோல், முடி மற்றும் நகங்கள் போன்றவை பாதிப்படையும் என்பதை அவர்கள் கருத்தில்கொள்ள வேண்டும்.

கிரேக்க வார்த்தைகளான ‘டெர்மடோஸ்’ என்பது ஆங்கிலத்தில் ‘டெர்மா’ எனத் திரிந்து பின்னர் அதனைப் பற்றிய படிப்பு ‘டெர்மடோலஜி’ (சரும மருத்துவம்) என்றானது. இதுவே தமிழில் ‘சரும மருத்துவம்’ என அறியப்படுகிறது.

பாரிஸில் உள்ள, ஹோபிடல் செயின்ட் – லூயிஸ் மருத்துவமனையில், 1801 ஆம் ஆண்டுதான் முதன்முதலாக சரும மருத்துவம் பற்றிய கல்விப் பிரிவு தொடங்கப்பட்டது. அதற்கான வரவேற்பும் விரைவாகக் கிடைத்தது. இந்த காலகட்டத்தில்தான் சரும மருத்துவம் சம்பந்தப்பட்ட புத்தகங்களும் வெளிவரத் தொடங்கின.

இம்முறையின் மூலம் உடல் பாகங்களில் தேவையற்ற இடங்களில் வளர்ந்துள்ள முடிகளை களைய இயலும். இதனை பின்வரும் உடல் பாகங்களில் செயல்படுத்தலாம்.


அறுவை சிகிச்சை அல்லாத இம்முறையில் உதட்டிற்கு கூடுதலான பரும அளவு அளிப்பதன் மூலம், அதன் அழகினை அதிகரிக்கின்றனர். உதடு நிரப்பியினை ஊசியின் உதவியால் உதட்டில் சேர்ப்பதன் மூலம் அழகான உதடுகளைப் பெற முடியும்.


ரசாயன சமன் என்பது சருமத்தின் தோற்றத்தினை அழகாக்கும் ஒருவகையிலான மருத்துவ சிகிச்சை முறை. ரசாயனங்கள் உதவியுடன் தேவையான இடத்தில் அவை செயல்படுத்தப்படும். இந்த ரசாயனங்கள் குறிப்பிட்ட வகையிலான திசுக்களை சருமத்தின் மேற்பறப்பில் இருந்து அகற்றி, பழைய சருமம் இருந்த அதேயிடத்தில் புது சருமம் புத்துயிர் பெற உதவும். இந்த புதிய சருமம், பழைய சருமத்தின் தோல்பகுதியினைவிட மிருதுவாகவும், அதிக சுருக்கங்கள் இன்றியும் காணப்படும். இதற்கு அதிகப்படியான கால அவகாசம் தேவைப்படாது, அதனால் இதனை மேற்கொள்பவர்கள் விரைவாக சாதாரண வாழ்க்கைக்குத் திரும்பலாம். இதனால்தான் அதிக வயதானவர்கள் தங்களது தோற்றத்தினை மாற்றிக்கொள்ள ரசாயன சமன் முறையினை நாடுகிறார்கள். 

மருத்துவத் துறையில் பட்டப்படிப்பினை முடித்த பிறகு அமெரிக்காவின் சரும மருத்துவ வாரியத்தின் சான்றிதழுக்கான பயிற்சிகள் பொது சரும மருத்துவர்களுக்காக நான்கு ஆண்டுகள் நடத்தப்படும். அமெரிக்க சரும மருத்துவ வாரியம் அல்லது அமெரிக்க ஆஸ்டியோபதிக் சரும மருத்துவ வாரியம் இந்தப் பயிற்சியினை வழங்கும். இதில் ஆரம்பகால மருத்துவம், இடைக்கால மருத்துவம் அல்லது மூன்றாண்டு அறுவை சிகிச்சை வழிமுறைகள் பயிற்சிகளாகக் கற்றுத் தரப்படும். இவை முடிந்தவுடன் பயிற்சியுடன் கூடிய வேலையாக ஒன்று அல்லது இரண்டாண்டுகள் வேலைவாய்ப்பு வழங்கப்படும். இந்த வேலைவாய்ப்பு ஒளிக்கதிர் சிகிச்சை முறை, லேசர் சிகிச்சை முறை, மோவின் நுண்ணுயிரி அறுவை சிகிச்சை, அழகுக்கான அறுவைச் சிகிச்சை எனப் பலவகைகளின்கீழ் வழங்கப்படும். கடந்த சில ஆண்டுகளாக அமெரிக்காவின் சரும மருத்துவத்தின்கீழ் பயிற்சியுடன்கூடிய வேலையினைப் பெறுவது மிகவும் கடினமான ஒன்றாக இருந்துவருகிறது..


</doc>
<doc id="257108" url="https://ta.wikipedia.org/wiki?curid=257108" title="கடமை கண்ணியம் கட்டுப்பாடு">
கடமை கண்ணியம் கட்டுப்பாடு

கடமை கண்ணியம் கட்டுப்பாடு 1987 ஆவது ஆண்டில் சந்தான பாரதியின் இயக்கத்தில் வெளியான ஒரு இந்தியத் தமிழ்த் திரைப்படமாகும். நடிகர் கமல்ஹாசனுக்கு சொந்தமான ராஜ்கமல் பிலிம்ஸ் இன்டர்நேசனல் நிறுவனம் தயாரித்த இத்திரைப்படத்தில் சத்யராஜ், கீதா, கேப்டன் ராஜூ ஆகியோர் முக்கிய கதாபாத்திரங்களில் நடித்திருந்தனர். இத்திரைப்படத்தில் பாடல்கள் எதுவுமே இடம்பெறவில்லை என்றாலும் இது சென்னை உட்பட தமிழகத்தின் பல்வேறு பகுதிகளிலும் நூறு நாட்களைக் கடந்து வெற்றிகரமாக ஓடியது. இத்திரைப்படம் சத்யராஜ் தனது நடிப்புத் திறமையை வெளிப்படுத்த உதவியது. கமல்ஹாசன் இப்படத்தை தயாரித்தாலும் அவர் இப்படத்தில் நடிக்கவில்லை.


""கடமை கண்ணியம் கட்டுப்பாடு"" என்பது முன்னாள் தமிழக முதல்வர் கா. ந. அண்ணாதுரை அவர்களின் தாரக மந்திரமாகும்.


</doc>
<doc id="257115" url="https://ta.wikipedia.org/wiki?curid=257115" title="வி. கே. கோகாக்">
வி. கே. கோகாக்

விநாயக கிருஷ்ண கோகாக் (ஆங்கிலம்: Vinayaka Krishna Gokak) (பிறப்பு:1909 - இறப்பு:1992) என்பவர் ஒரு கன்னட இலக்கியப் படைப்பாளி ஆவார். இவர் கன்டத்தில் எழுதி 1982-ல் வெளிவந்த 'பாரத சிந்து ராஷ்மி' என்ற காவியத்துக்காக 1990இல் ஞானபீட விருது பெற்றவராவார். இவர் கன்னடம், ஆங்கிலம் ஆகிய இரு மொழிகளிலும் நூல்களை எழுதியுள்ளார். சத்ய சாய் பாபாவின் தீவிர பக்தர்.

இவர் தார்வார் கர்நாடக கல்லூரியில் இலக்கியத்தில் இளங்கலை, முதுகலைப் பட்டம் பெற்றார். இங்கிலாந்தின் ஆக்ஸ்போர்டு பல்கலைக்கழகத்தில் உயர்கல்வி பயின்று முதல் வகுப்பில் தேறினார். 1938இல் நாடு திரும்பியதும், சாங்லி விலிங்டன் கல்லூரி முதல்வராகப் பணியாற்றினார்.










</doc>
<doc id="257122" url="https://ta.wikipedia.org/wiki?curid=257122" title="ஜல்லிக்கட்டு (திரைப்படம்)">
ஜல்லிக்கட்டு (திரைப்படம்)

ஜல்லிக்கட்டு 1987 ஆவது ஆண்டில் மணிவண்ணன் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சிவாஜி கணேசன், சத்யராஜ், ராதா ஆகியோர் முக்கிய கதாபாத்திரங்களில் நடித்திருந்தனர். சித்ரா ராமு, சித்ரா லெட்சுமணன் இருவரும் இணைந்து தயாரித்த இத்திரைப்படத்திற்கு இளையராஜா இசையமைத்திருந்தார். இப்படத்தின் பாடல்கள் 1987 ஆகஸ்டு 28 அன்று வெளியாயின.


</doc>
<doc id="257124" url="https://ta.wikipedia.org/wiki?curid=257124" title="அலைன் ஆசுபெக்ட்">
அலைன் ஆசுபெக்ட்

அலைன் ஆசுபெக்ட் (; 1947 ஜூன் 15இல் பிறந்த) ஒரு பிரெஞ்சு இயற்பியலாள்ர் ஆவார். இவர் குவைய ஊடிணைப்பு எனும் செய்முறைப் பணிக்காகப் பெயர்பெற்றவர்.

ஆசுபெக்ட் கச்சான் ஆசிரியர் பயிற்சிப் பள்ளியில் படித்துப் பட்டம் பெற்றார். இவர் 1969இல் இயற்பியலில் பட்டம் பெற்றார். முதுவர் பட்ட்த்தை ஓர்சே பல்கலைக்கழகத்தில் பெற்றார். பிறகு இவர் காமரூனில் மூன்றாண்டுகள் தன் தேசியப் பணியாகக் கல்வி கற்பித்தார்.

இவர் 1980களில் முனைவர் பட்ட ஆய்வின் தொடக்கத்திலேயே விரிவுரையாளராகப் பணிபுரிந்தபோது, மிகவும் நழுவுதலான "பெல் சோதனைச் செய்முறைகளைச்" செய்து குவைய இயக்கவியலின்படி தற்போக்கில் நெடுந்தொலைவு பிரிந்த இரு அடிப்படைத் துகள்கள் தம்முள் செயல்படும் என்பதை உண்மையெனக் காட்டினார். ஆல்பெர்ட் ஐன்சுட்டீனும், போரிசு பொடோல்சுகியும் நாதன் உரோசனும் பிழைபடு கொணர்வு எனக் கூறியதைப் பொய்ப்பித்துக் காட்டினார் (காண்க EPRமுரண்புதிர்). சேய்த்துகளகளில் ஒன்றை அளப்பதற்கு முன்பு அவை முன்னிருந்த குலைவுறாத அலைச்சார்பில் உள்ளபோது அவற்றின் அலைச்சார்புகளுக்கிடையில் ஒட்டுறவு நிலவியது.

குவையக் கோட்பாடு சரியென்றால், ஓர் ஒளியன் முனைவுறலின் ஒரச்சை (திசையச்சைத்) தீர்மானிக்க அளக்கும்போது அந்த அச்சில் அலைச்சார்பக் குலையவைப்பதால் அதனுடைய இணையின்அளவீட்டில் இது தாக்கம் அல்லது விளைவைஏஎற்படுத்தும். இது, ஓரிடச் செய்முறையாளர்கள் தம்மோடு இணைந்து செயல்படும் தொலைவில் உள்ளவர் எந்த அச்சை தெரிவு செய்தார் என்று அறியாவிட்டாலும் இரு ஒளியன்களின் தொலைவு விளைவே தர இயலாத தொலைவில் இருந்தாலும் இவ்விளைவு தவிர்க்கவியலாமல் ஒளிவேகத்திலும் கூட ஏற்படும்.

சுடூவார்டு ஃபிரீட்மேனும் ஜான் கிளாசரும் 1972இல் செய்த முன்னோடிச் செய்முறைகளுக்குப் பிறகு ஆசுபெக்ட்டின் செய்முறைகள், CHSH யின்படி நிறுவப்படாத பெல் சமனின்மைகள் ஆய்கோளுக்கு நல்ல மெய்ப்பையும் ஆதரவையும் நல்கின. குறிப்பாக, களக் குறைகளைக் களைந்தது. என்றாலும், இவரது முடிவுகள் முற்றமுடிந்தவை அல்ல. ஏனெனில், களக் குறைகளை விளக்கவல்ல கள நிலவலுடன் பொருந்திய மாற்றுவிளக்கம் ஒன்றும் உருவாகியுள்ளது. காண்க களங்கரந்த மாறிக் கோட்பாடு.

எளிதாக விளக்கவேண்டுமென்றால், இவரது செய்முறை ஓரிடக் குவைய நிகழ்வு ஈரிடங்களுக்கும் இடையில் புறநிலையான தொடர்பு ஏற்படுத்தும் இயங்கமைப்பு ஏதும் இல்லாவிட்டாலும் மற்றோரிடக் குவைய நிகழ்வின்பால் விளைவை ஏற்படுத்தும்என நிறுவியது. இதை அய்ன்சுடைன் தொலைவிட மாயச் செயல்பாடு என்றார். மேலும் அவர் இந்த விளைவின் புற நிலவலையே ஐயப்பட்டார். ஆனாலும் இச்செய்முறையை ஒளியினும் விரைந்த வேகத்தில் ஆற்றமுடியாது. ஏனென்றால், இந்த நிகழ்வுகள் தற்போக்கு நிகழ்தகவில் ஏற்படுவனவாகும்.

பெல் சமனின்மைகளின் ஆய்விற்குப் பிறகு இவர் நொதுமல் அணுக்களின் ஒருங்கொளிக் குளிர்தல் பற்றிய செய்முறைகளில் ஈடுபட்டார். இவை பெரிதும் போசு-அய்ன்சுட்டீன் செறிமம் சார்ந்த செய்முறைகளாகும்.

இவர் 1994 வரை "grande école" SupOptique ஆகிய நிறுவன்ங்களின் இணை இயக்குநராக இருந்தார். இவர் பிரெஞ்சு அறிவியல் கல்விக்கழகத்திலும் பிரெஞ்சுத் தொழில்நுட்பக் கல்விக்கழகத்திலும் உறுப்பினராகவும் பல்தொழில்நுட்ப்ப் பள்ளியில் பேராசிரியராகவும் இருந்தார். இவர் 2005இல் Centre national de la recherche scientifique நிறுவனப் பொற்பதக்கத்தைப் பெற்றார்.இப்போது அதன் இயக்குநராகப் பணிபுரிகிறார். இவருக்கு 2010இல் இயற்பியலுக்கான வுல்ஃப் பரிசு வழங்கப் பட்டது. இப்பரிசை இவர் Anton Zeilinger John Clauser ஆகிய இருவருடனும் பகிர்ந்துக் கொண்டார். இவருக்கு 2013 அக்தோபர் 7இல் டேனிய நீல்சு போர் பன்னாட்டுப் பொற்பதக்கம் வழங்கப் பட்டது.மேலும் இவருக்கு 2013இல் பல்சான் பரிசு குவையத் தகவல் நுட்பச் செயல்பாட்டிற்கும் தொடர்பியலுக்கும் வழங்கப் பட்டது.














</doc>
<doc id="257126" url="https://ta.wikipedia.org/wiki?curid=257126" title="சமாரியம்(III) புளோரைடு">
சமாரியம்(III) புளோரைடு

சமாரியம்(III) புளோரைடு "(Samarium(III) fluoride)" என்பது SmF என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும். திண்மப் பொருளாக காணப்படும் இச்சேர்மம் ஒரு நீருறிஞ்சியாகும். அறை வெப்பநிலையில் – β-YF3 வகை இடக்குழுவும் , a = 666,9 பை.மீ, b = 705,9 பை.மீ, c = 440,5 பை.மீ என்ற சட்டக மாறிலி மதிப்புகளும் கொண்ட சமமில்லா முச்செங்குத்து சாய்சதுரப்படிக அமைப்புடன் சமாரியம்(III) புளோரைடு காணப்படுகிறது. 495 பாகை செ வெப்பநிலையில் இதே சமாரியம்(III) புளோரைடு LaF3 அமைப்பு அதாவது – P3cl வகை இடக்குழுவும் , a = 707 பை.மீ, c = 724 பை.மீ என்ற சட்டக மாறிலி மதிப்புகளும் கொண்ட சமபக்க முக்கோணச் சாய்வக படிக அமைப்பைக் கொண்டிருக்கிறது.

திறந்த தீச்சுடர், ஈரப்பதம் மற்றும் வலிமையான அமிலங்கள் ஆகியவற்றிடமிருந்து இச்சேர்மம் விலக்கி வைக்கப்படவேண்டும்..


</doc>
<doc id="257127" url="https://ta.wikipedia.org/wiki?curid=257127" title="மலப்பிரபா ஆறு">
மலப்பிரபா ஆறு

மலப்பிரபா ஆறு, கருநாடகத்தின் ஊடாகப் பாயும் கிருசுணா ஆற்றின் துணை ஆறு ஆகும். இது பெல்காம் மாவட்டத்தில் அமைந்துள்ள மேற்குத் தொடர்ச்சி மலையில் 792 மீட்டர் உயரத்தில் தோன்றுகிறது. பாகல்கோட் மாவட்டத்தில் உள்ள கூடலசங்கமாவில் கிருசுணா ஆற்றுடன் இணைகிறது.


</doc>
<doc id="257133" url="https://ta.wikipedia.org/wiki?curid=257133" title="புதிய வானம் (திரைப்படம்)">
புதிய வானம் (திரைப்படம்)

புதிய வானம் 1988 ஆவது ஆண்டில் ஆர். வி. உதயகுமார் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், சிவாஜி கணேசன், ரூபினி, கௌதமி ஆகியோர் முக்கிய கதாபாத்திரங்களில் நடித்திருந்தனர். ஜி. தியாகராஜன், வி. தமிழழகன் ஆகிய இருவரும் இணைந்து தயாரித்த இப்படத்திற்கு ஹம்சலேகா இசையமைத்திருந்தார். இத்திரைப்படம் 1988 சூன் 16 அன்று வெளியானது. 1966ஆவது ஆண்டில் வெளியான "அன்பே வா" திரைப்படத்தில் இடம்பெற்ற "புதிய வானம் புதிய பூமி" என்ற பாடலில் இருந்து இப்படத்தின் தலைப்பு உருவானது.



</doc>
<doc id="257136" url="https://ta.wikipedia.org/wiki?curid=257136" title="சமாரியம்(III) ஆக்சைடு">
சமாரியம்(III) ஆக்சைடு

சமாரியம்(III) ஆக்சைடு "(Samarium(III) Oxide)" என்பது SmO என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும்.

ஒளியியல் கருவிகள் மற்றும் அகச்சிவப்புக் கதிர்வீச்சை உறிஞ்சும் அகச்சிவப்புக் கதிர் உறிஞ்சும் கண்ணாடிகள் தயாரிக்க சமாரியம்(III) ஆக்சைடு பயன்படுகிறது. மேலும் அணுக்கரு உலைகளில் உள்ள கட்டுப்பாட்டுக் கழிகளில் நியூட்ரான் உறிஞ்சியாகவும் இது பயன்படுகிறது. வளையமில்லா முதல்நிலை ஆல்ககால்களை ஆல்டிகைடுகள் மற்றும் கீட்டோனாக மாற்றும் வினைகளில் சமாரியம்(III) ஆக்சைடு வினையூக்கியாகப் பயன்படுகிறது. இவை தவிர பிற சமாரியம் உப்புகள் தயாரிப்பிலும் இது பயனாகிறது.

சமாரியம்(III) ஆக்சைடை இரண்டு வழிகளில் தயாரிக்கலாம்.



கனிம அமிலங்களில் சமாரியம்(III) ஆக்சைடு கரைந்து ஆவியாக்குதல் மற்றும் படிகமாக்குதல் வினைகளால் உப்புகளாக உருவாகிறது.

ஐதரசன் அல்லது கார்பன் ஓராக்சைடு போன்ற ஆக்சிசன் ஒடுக்கிகளுடன் சமாரியம்(III) ஆக்சைடு உயர் வெப்பநிலைகளில் வினைபுரிவதால் சமாரியம் உலோகமாக ஒடுக்கப்படுகிறது.


</doc>
<doc id="257139" url="https://ta.wikipedia.org/wiki?curid=257139" title="நீளவீடு">
நீளவீடு

நீளவீடு (Longhouse) எனப்படுவது, ஒரு அறை கொண்ட, நீளமானதும் ஒடுங்கியதுமான அளவு விகிதமுடையதுமான ஒரு வகை வீடு ஆகும். ஆசியா, ஐரோப்பா, வட அமெரிக்கா உள்ளிட்ட உலகின் பல பகுதிகளில் வாழும் மக்கள் குழுக்கள் பல இவ்வகையான வீடுகளைக் கட்டுகிறார்கள். இவற்றுட் பல மரத்தால் கட்டப்பட்டவை. பெரும்பாலான பண்பாடுகளில் இவை நிரந்தர அமைப்புக்களின் தொடக்ககால வடிவங்களாகக் காணப்படுகின்றன. ஐரோப்பாவின் புதியகற்கால நீளவீடுகள், கால்நடைகள் வளர்ப்பதற்கும் பயன்பட்ட மத்தியகால தாட்மூர் நீளவீடுகள், அமெரிக்காக்களின் தாயக மக்களுள் பல பண்பாட்டினர் பயன்படுத்திய பல விதமான நீளவீடுகள் என்பன இவ்வீடு வகையுள் அடங்குவன.

புதியகற்கால நீளவீட்டு வகையை கிமு 5000 ஆண்டுக் காலப்பகுதியில் நடு, மேற்கு ஐரோப்பாவில் வாழ்ந்த முதல் வேளாண்மைச் சமூகத்தினர் அறிமுகம் செய்தனர். 


</doc>
<doc id="257143" url="https://ta.wikipedia.org/wiki?curid=257143" title="ராசவாடா">
ராசவாடா

ராசவாடா (மராத்தி:राजवाडा), இந்தூரில் உள்ள வரலாற்று முக்கியமான இடமாகும்.  இது மராத்திய மன்னர்களான ஓல்கர்களால் கட்டபட்ட அரண்மனையாகும். இது இருநூறு ஆண்டுகளுக்கு முன்பு கட்டப்பட்டதாகும். சத்ரியர்களுக்கு அருகில், ஏழு அடுக்குகளைக் கொண்டு அமைந்துள்ள இக்கட்டிடம் அரசர்களின் செல்வத்தையும், கட்டிடக்கலையின் நுட்பத்தையும் வெளிப்படுத்துவதாக அமைந்துள்ளது.

இக்கட்டிடத்தில் இரண்டு பாகமுள்ளது. முதல் பகுதி நகரத்தின்‌ மையத்திலும் இரண்டாம் பகுதி பழைய நகரத்திலும் உள்ளது. ராசவாடா, மராத்திய, மவுலாய வடிவமைப்பை எடுத்துக்காட்டும் விதமாக உள்ளது. தரைத்தளத்திருந்து மூன்று தளங்கள் கற்களிலும் ஏனைய தளங்கள் மரத்தாலும் செய்யப்பட்டுள்ளது.


</doc>
<doc id="257146" url="https://ta.wikipedia.org/wiki?curid=257146" title="திருட்டு ஈ (குடும்பம்)">
திருட்டு ஈ (குடும்பம்)

திருட்டு ஈ அல்லது "அசிலிடே" ("Asilidae") என்பது ("robber fly") திருட்டு ஈ குடும்பப் பூச்சியாகும். இவை "கொலையாள் ஈ" ("assassin flies") எனவும் அழைக்கப்படும். இவை பலமுள்ளவை. இவ் ஈக்கள் குறுகியதும், விறைப்பான உறிஞ்சு குழல்களைக் கொண்டு மேல் தொண்டையால் உறிஞ்சுகின்றன. "திருட்டு ஈ" என்ற பெயர் அவற்றின் மூர்க்கமான உணவை உண்ணும் பழக்கத்தைப் பிரதிபலிக்கின்றன. அவை பொதுவாக மற்றைய பூச்சிகளையே உண்ணுகின்றன. அவ்வேளையில் அவை காத்திருந்து பதுங்கி பூச்சிகள் பறக்கும்போது இரையைப் பிடிக்கின்றன.


</doc>
<doc id="257153" url="https://ta.wikipedia.org/wiki?curid=257153" title="சுகுமாரன்">
சுகுமாரன்

சுகுமாரன் என்ற பெயரில் உள்ள கட்டுரைகள்:



</doc>
<doc id="257160" url="https://ta.wikipedia.org/wiki?curid=257160" title="ஆர்சனிக் ஐம்புளோரைடு">
ஆர்சனிக் ஐம்புளோரைடு

ஆர்சனிக் ஐம்புளோரைடு "(Arsenic pentafluoride)" என்பது AsF என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். ஆர்சனிக் மற்றும் புளோரின் தனிமங்கள் இணைந்து இச்சேர்மம் உண்டாகிறது. ஆர்சனிக் ஐம்புளோரைடில் +5. ஆக்சிசனேற்ற நிலையில் ஆர்சனிக் காணப்படுகிறது,

நேரடியாக ஆர்சனிக்கும் புளோரினும் வினைபுரிவதால் ஆர்சனிக் ஐம்புளோரைடு உருவாகிறது:.

ஆர்சனிக் முப்புளோரைடுடன் புளோரினைச் சேர்த்து வினைபுரியச் செய்வதாலும் இதைத் தயாரிக்கலாம்.

ஆர்செனிக் ஆக்சைடுகளுடன் தனிமநிலை புளோரினைச் சேர்த்து வினைப்படுத்துவதாலும் ஆர்சனிக் ஐம்புளோரைடைத் தயாரிக்கலாம்.

நிறமற்ற வாயுவாகக் காணப்படும் ஆர்சனிக் ஐம்புளோரைடு , முக்கோண இரட்டைப்பட்டைக் கூம்பு அமைப்பைப் பெற்றுள்ளது In the solid state the axial As-F bond lengths are 171.9 pm and the equatorial 166.8 pm.. திண்ம நிலையில் As-F அச்சு நீளம் 171.9 பை.மீ ஆகவும் நடுவரை அச்சு நீளம் 166.8 பை.மீ ஆகவும் இருக்கிறது.

ஆலைடு அணைவுச் சேர்மங்களாக ஆர்சனிக் ஐம்புளோரைடு உருவாகிறது. கந்தக நான்கு புளோரைடுடன் ஆர்சனிக் ஐம்புளோரைடு வினைபுரிந்து அயனி அணைவுச்சேர்மமாக உருவாகும் வினை இச்சேர்மம் ஒரு வலிமைமிக்க ஏற்பி என்பதை வெளிப்படுத்துகிறது.

ஆர்ச்னிக் ஐம்புளோரைடு மிகவும் நச்சுத்தன்மை கொண்ட சேர்மமாகும். குறிப்பாக இச்சேர்மம் கல்லீரல் செல்களைப் பாதிக்கிறது எனக் கருதப்படுகிறது.


</doc>
<doc id="257164" url="https://ta.wikipedia.org/wiki?curid=257164" title="படைவீரன் ஈக்கள்">
படைவீரன் ஈக்கள்

படைவீரன் ஈக்கள் அல்லது போர்வீரன் ஈக்கள் ("soldier flies"; "Stratiomyidae"; கிரேக்க மொழியில் - படைவீரன்; - ஈ) என்பன ஈக்கள் குடும்பத்தைச் சேர்ந்த ஈக்களாகும். இக்குடும்பம் 2,700 இற்கு மேற்பட்ட இனங்களையும் 380 இற்கு மேற்பட்ட அழிவுறாத பேரினங்களையும் கொண்டுள்ளது. வளர்ந்த ஈக்கள் குடம்பிக்குரிய வாழ்விடங்களில், குறிப்பாக ஈர நிலங்கள், மண்ணில் ஈரலிப்புள்ள பகுதிகள், புற்படை, மரப்பட்டையின் கீழ்ப்பகுதி, விலங்குக் கழிவுகள் உள்ள இடங்கள் ஆகிய பகுதிகளில் காணப்படுகின்றன. இவை அளவிலும் உருவத்திலும் மாறுபட்டாலும், பொதுவாக உலோகப் பச்சை நிறத்தில், குளவி போன்ற தோற்றத்துடன், கறுப்பு, மஞ்சள் அல்லது பச்சை நிறத்தில் காணப்படும். இவை மொதுவாக செயற்பாடற்று, இளைப்பாறிக் கொண்டு காணப்படும்.



</doc>
<doc id="257166" url="https://ta.wikipedia.org/wiki?curid=257166" title="சோடியம் ஈரைதரசன் ஆர்சனேட்டு">
சோடியம் ஈரைதரசன் ஆர்சனேட்டு

சோடியம் ஈரைதரசன் ஆர்சனேட்டு "(Sodium dihydrogen arsenate)" என்பது NaHAsO. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இதனுடன் தொடர்புள்ள இருசோடியம் ஐதரசன் ஆர்சனேட்டு (NaHAsO) உள்ளிட்ட பிறவுப்புகளும் சோடியம் ஆர்சனேட்டு என்றே அழைக்கப்படுகின்றன. நிறமற்ற திண்மமான இச்சேர்மம் மிகவும் நச்சுத்தன்மை கொண்ட ஒரு நச்சுப்பொருளாகும். ஆர்சனிக் அமிலத்தினுடைய இணை காரமாகவும் இவ்வுப்பு கருதப்படுகிறது.

நிறைவுற்ற நீர்த்த கரைசலைச் சூடாக்கி ஒருநீரேற்றாக படிகமாக்கும் முறையே ஆய்வகத்தில் இச்சேர்மத்தைத் தயாரிக்கும் முறையாக உள்ளது. சூடான நிலையில்தான் கரைசலில் இச்சேர்மம் முழுமையாக கரைகிறது. (100 பாகை செல்சியசு வெப்பநிலையில் 100 மில்லி லிட்டரில் 75.3 கிராம்)
ஒருநீரேற்றுப் படிகத்தை (NaHAsOHO) மேலும் சூடாக்கினால் திணமநிலையில் உள்ள இச்சேர்மம் நீரை இழந்து பைரோ ஆர்சனேட்டு உப்பாக (NaHAsO) மாறுகிறது. 


</doc>
<doc id="257167" url="https://ta.wikipedia.org/wiki?curid=257167" title="பெரும் பூனை">
பெரும் பூனை

பெரும் பூனை ("big cat") என்ற பதமானது உயிரியல் ரீதியான வகைப்பாடல்லாது, பூனைக் குடும்பத்திலுள்ள பெரிய இனத்திலிருந்து சிறியவற்றை வேறுபடுத்திக் காட்ட பொதுவான அல்லது முறைசாராது பயன்படுத்தப்படும் பதமாகும்.

ஒரு குறுகலான வரைவிலக்கணம் பூனைக் குடும்பத்தைச் சேர்ந்த புலி, சிங்கம், சிறுத்தைப்புலி, சிறுத்தை, பனிச்சிறுத்தை என்பனவற்றை பெரும் பூனை எனக் குறிப்பிடுகிறது. இப் பேரினத்தைச் சேர்ந்த இவை மாத்திரமே கர்ச்சனை செய்யக் கூடியன. வேறு ஓர் வரைவிலக்கணம் மலையரிமா, சிவிங்கிப்புலி என்பனவற்றையும் பெரும் பூனைகளாக உள்வாங்குகின்றன. படைச்சிறுத்தை பெரிய, சிறிய பூனைகளுக்கு இடையிலான பரிணாமத் தொடர்பைக் கொண்டதாகக் கருதப்படுகிறது. அளவில் வேறுபட்டிருந்தாலும் அமைப்பிலும் நடத்தையிலும் ஒத்த தன்மையுடன் காணப்படுகின்றன. ஆயினும் சிவிங்கிப்புலி பெரிய, சிறிய பூனைகளில் இருந்து குறிப்பிடத்தக்களவு வேறுபட்டுக் காணப்படுகின்றது. எல்லா பூனைக் குடும்ப விலங்குகளும் ஊனுண்ணிகளாகவும் உயர்நிலை கொன்றுண்ணிகளாகவும் உள்ளன. இவை அமெரிக்கா, ஆப்பிரிக்கா, ஆசியா, ஐரோப்பா ஆகிய இடங்களில் காணப்படுகின்றன.

பூனைக் குடும்பம்

2010 இல் பிரசுரிக்கப்பட்ட ஆய்வு பெரும் பூனைகளுக்களுக்கிடையிலான பரிமாண உறவு பற்றிய பார்வையை வெளியிட்டது இக்கற்றல் பனிச்சிறுத்தையும் புலியும் சகோதர இனங்கள் எனவும், சிங்கம், சிறுத்தை, சிறுத்தைப்புலி என்பன நெருக்கிய தொடர்புள்ளவை எனவும் வெளிப்படுத்தியது.


</doc>
<doc id="257175" url="https://ta.wikipedia.org/wiki?curid=257175" title="டெஃடுசு ரோஃப்பின்சசு">
டெஃடுசு ரோஃப்பின்சசு

டெஃடுசு ரோஃப்பின்சசு ("Textus Roffensis") என்பது 12 ஆம் நூற்றாண்டில் தொகுக்கப்பட்ட இங்கிலாந்தின் மிகப்பழமையான சட்ட நூல் ஆகும். இது இங்கிலாந்தின் மாக்னா கார்ட்டாவை விட நூறு வருடம் பழமையான நூல்.

டெஃடுசு ரோஃப்பின்சசில், தாள்கள் 1 முதல் 118 வரை (ஒரு தாள் = இரு பக்கங்கள்), ஐந்தல்பர்ட் முதல் முதலாம் ஃகென்றி வரையான காலகட்டத்தில் எழுதப்பட்ட ஆங்கிலோ-சாக்சன் சட்டங்களைப் பற்றி விவரிக்கிறது. உரோச்சட்டர் தேவாலயத்தின் துறவியர் மடத்தின் சாசனங்களைப் பற்றி 119 முதல் 235 வரை உள்ள தாள்கள் விவரிக்கின்றன.

பதினெட்டாம் நூற்றாண்டில் டெஃடுசு ரோஃப்பின்சசு தேம்சு ஆற்றில் விழுந்ததால், இதன் பல பக்கங்களில் எழுத்துக்கள் நீரினால் சேதமடைந்துவிட்டன. அதிகமாகச் சேதமடைந்தத் தாள்கள் 103 முதல் 116 வரை ஆகும்.

டெஃடுசு ரோஃப்பின்சசு நூலில் உரோச்சட்டர் பகுதிகளில் 1100-களில் வாழ்ந்த 13 துறவிகளின் பெயர்கள் குறிப்பிடப்பட்டுள்ளன. இவர்களில் பெயரின் அடிப்படையில் ஆறு பேர் இங்கிலாந்து நாட்டவர் என்றும், ஏழு பேர் அயல்நாட்டவர் என்றும் அறியப்படுகிறது.



</doc>
<doc id="257179" url="https://ta.wikipedia.org/wiki?curid=257179" title="வர்க்கலா தொடருந்து நிலையம்">
வர்க்கலா தொடருந்து நிலையம்


</doc>
<doc id="257180" url="https://ta.wikipedia.org/wiki?curid=257180" title="புலிப்பேரினம்">
புலிப்பேரினம்

புலிப்பேரினம் ("Panthera") என்பது பூனைக் குடும்பத்திலுள்ள ஓர் பேரினம். அதனை செருமனிய இயற்கையாளர் ஒக்சன் முதன் முதலில் 1816 இல் விபரித்தார். 1916 இல் பிரித்தானிய வகைப்பாட்டியலார் போகொக் நரம்பு மண்டல வேதியற்படி இவ்வகைப்பாட்டை மீள்பார்வை செய்து புலி, சிங்கம், சிறுத்தைப்புலி, சிறுத்தை ஆகியவற்றை இவ்வினத்தினுள் உள்வாங்கினார். மரபணுவியல் ஆய்வு பெறுபேறு பனிச்சிறுத்தையும் இப்பேரினத்தைச் சார்ந்தது என சுட்டிக்காட்ட, 2008 இல் பன்னாட்டு இயற்கைப் பாதுகாப்புச் சங்கம் அவ்வகைப்பாட்டை ஏற்றுக்கொண்டது.

புலிச் சாதி "(Panthera)" பின்வரும் இனங்களைக் கொண்டுள்ளது:




</doc>
<doc id="257181" url="https://ta.wikipedia.org/wiki?curid=257181" title="சாத்தனூர்">
சாத்தனூர்



</doc>
<doc id="257191" url="https://ta.wikipedia.org/wiki?curid=257191" title="அலுமினியம் அசிட்டேட்டு">
அலுமினியம் அசிட்டேட்டு

அலுமினியம் அசிட்டேட்டு அல்லது அலுமினியம் எத்தனோயேட்டு "(Aluminium acetate or aluminium ethanoate)" என்பது அசிட்டிக் அமிலத்தினுடைய அலுமினிய உப்பாகும். இவ்வுப்பு சிலவேளைகளில் AlAc என்று சுருக்க வடிவிலும் குறிக்கப்படுகிறது. ஆனால் அலுமினியம் அசிட்டேட்டின் மூலக்கூற்று வாய்ப்பாடு CHAlO ஆகும்.
வேதியியலில் மூன்று வகையான அலுமினியம் அசிட்டேட்டுகள் அறியக்கிடைக்கின்றன.


</doc>
<doc id="257198" url="https://ta.wikipedia.org/wiki?curid=257198" title="ஓல்கர் வம்சம்">
ஓல்கர் வம்சம்

ஓல்கர் வம்சம் மராத்தாவின் அரசர்களாகவும் , இந்தோரின் மன்னர்களாகவும் 1818 வரையிலும் ஆண்டவர்களாவர், அதன்பிறகு மன்னர் அரசாக பிரித்தானிய அரசின் கீழ் இருந்தனர். ஓல்கர் வம்சம், 1721-ம் ஆண்டு பேஷ்வாக்களின் சேவையாளராக இணைந்த மல்கர் ராவ் என்பவர் சுபேதாராக பதவி உயர்ந்தவரால் துவங்கப்பட்டது. இவரை மக்கள் "ஓல்கர் மன்னர்" எனவும் குறிப்பிட்டனர். 

பிரித்தானிய ஆட்சியின் கீழ், ஓல்கர் மன்னருக்கு 19-குண்டு முழங்க மரியாதை செலுத்தப்பட்டது. இந்த இந்தோர் மாநிலமானது, சூன் 16, 1948-ம் நாள் இந்திய அரசுடன் இணைந்தது.





</doc>
<doc id="257205" url="https://ta.wikipedia.org/wiki?curid=257205" title="உலகம் பிறந்தது எனக்காக">
உலகம் பிறந்தது எனக்காக

உலகம் பிறந்தது எனக்காக 1990ஆவது ஆண்டில் எஸ். பி. முத்துராமன் இயக்கத்தில் வெளியான ஒரு இந்தியத் தமிழ்த் திரைப்படமாகும். ஏவிஎம் புரொடக்சன்சு தயாரித்த இப்படத்தில் சத்யராஜ், கௌதமி, ரூபினி, சரண்யா ஆகியோர் முக்கிய கதாபாத்திரங்களில் நடித்திருந்தனர். இத்திரைப்படத்திற்கு ஆர். டி. பர்மன் இசையமைத்திருந்தார்.


</doc>
<doc id="257209" url="https://ta.wikipedia.org/wiki?curid=257209" title="அல்பாபெற்று">
அல்பாபெற்று

அல்பாபெற்று அல்லது ஆல்பாபெட் ("Alphabet") என்பது கூகுளால் அமைக்கப்பட்ட ஒரு நிறுவனமாகும். இது கூகுள் உட்பட, கூகுளுக்குச் சொந்தமாகவிருந்த நிறுவனங்களை நேரடியாகச் சொந்தமாக்கிக் கொண்ட ஒரு பொறுப்பு நிறுவனமும் கூட்டுக்குழுமமும் ஆகும். இந்நிறுவனம் கலிபோர்நியாவை அடிப்படையாகக் கொண்டு இயங்கி வருகின்றது. கூகுளின் இணையமைப்பாளர்களான இலாரி பேச்சு, சேர்சி பிரின் ஆகிய இருவரும் இந்நிறுவனத்திற்குத் தலைமை தாங்குகின்றனர். இதன் முதன்மைச் செயல் அதிகாரியாகப் பேச்சும் தலைவராகப் பிரினும் பணியாற்றுகின்றனர். பேச்சுக்குப் பதிலாக, கூகுள் நிறுவனத்தின் முதன்மைச் செயல் அதிகாரியாகச் சுந்தர் பிச்சை பொறுப்பேற்றுள்ளார்.


</doc>
<doc id="257210" url="https://ta.wikipedia.org/wiki?curid=257210" title="அஷ்பகுல்லா கான்">
அஷ்பகுல்லா கான்

அஷ்பகுல்லா கான் ("Ashfaqulla Khanju", ) 22 அக்டோபர் 1900 - 19 டிசம்பர் 1927 1926ல் நடந்த ககோரி ரயில் கொள்ளை போன்றவற்றால் அதிகம் அறியப்பட்ட ஒரு இந்திய விடுதலைப் போராளி.

அஷ்பகுல்லா கான் 22 அக்டோபர் 1900ல் உத்திரபிரதேச மாநில சாசகான்பூரில் ஷபிகுல்லா கான் மற்றும் மஜ்ஹூருன் நிசா ஆகியோருக்கு மகனாகப் பிறந்தார்.



</doc>
<doc id="257215" url="https://ta.wikipedia.org/wiki?curid=257215" title="சினியோல்ச்சு">
சினியோல்ச்சு

சினியோல்ச்சு "(Siniolchu)" என்பது இந்திய நாட்டின் சிக்கிம் மாநிலத்தில் உள்ள உயர்ந்த மலைகளில் ஒன்றாகும். இம்மலை 6888 மீட்டர்கள் அல்லது 22,598 அடிகள் ஓங்கி உயர்ந்து குறிப்பாக பார்ப்பதற்கு மிகவும் அழகாகக் காணப்படுகிறது. ஆங்கில நாட்டைச் சேர்ந்த மலையேறும் வல்லுநர் டக்ளசு வில்லியம் பிரெசுபீல்டு இம்மலையைக் குறித்துக் கூறுகையில், மலைகளின் கட்டமைப்பு இலக்கணத்தை வெற்றி கொண்டுள்ள ஒர் அற்புதமான மலை என்றும் உலகத்திலேயே காண்பதற்குக் கிடைத்த மிகவும் எழிலான வெண்பனி மலையென்றும் குறிப்பிட்டுள்ளார். உலகிலேயே உயரத்தில் மூன்றாவதா்வும் மாநிலத்தில் முதலாவதாக்வும் இருக்கும் கஞ்சன்சங்கா மலைக்கு அருகில் இருக்கும் பச்சை ஏரிக்கு அருகாமையில் சினியோல்ச்சு மலை அமைந்துள்ளது. 

1936 ஆம் ஆண்டில் செருமன் மலையேற்ற வீரர்கள் கார்ல் வெயின் மற்றும் ஆடி கோட்நெர் ஆகியோர் உச்சிக்குச் சென்று வெற்றி கண்டனர். பின்னர் சிக்கிமின் எவரெஸ்டு மலையேற்ற வீரர் சோனம் கியாட்சோ வெற்றிகரமாக உச்சியை சென்றடைந்தார். 


</doc>
<doc id="257229" url="https://ta.wikipedia.org/wiki?curid=257229" title="கண்ணிமைமுடிச் சாயம்">
கண்ணிமைமுடிச் சாயம்

கண்ணிமைமுடிச் சாயம் (அல்லது) மஸ்காரா ("Mascara") ஒரு ஒப்பனைப் பொருள். பொதுவாக இது கண்களை மேம்படுத்த உதவும். இது கண்ணிமை முடிகளை (eyelashes) நீளமாக்கவோ, கருப்பாகவோ, தடிப்பாகவோ காட்டும். பொதுவாக இது திரவ வடிவில், அணிச்சல் அல்லது களிம்பு வடிவில் இருக்கும். இது நிறமிகள் ( pigments), எண்ணெய் பொருள்கள் (oils), மெழுகுகள் (waxes) மற்றும் காப்பீட்டு வேதிப்பொருள்கள் (preservatives) ஆகியவற்றினால் ஆனது. 

“மஸ்காரா” என்ற வார்த்தை எங்கிருந்து வந்ததென என்பதில் தெளிவில்லை. இருந்தபொதிலும் 'திரை (mask)' அல்லது 'சாயம் (stain)' எனப்பொருள்படும், ஸ்பானிஷ் வார்த்தையான "மஸ்காரா(mascara)"விலிருந்து வந்திருக்கலாம் மற்றும் 'திரை' எனப்பொருள் கொடுக்கும் இத்தாலிய வார்த்தையான "மஸ்சேரா (maschera)"விலிருந்தும் வந்திருக்கலாம் எனக் கருதப்படுகிறது.


</doc>
<doc id="257231" url="https://ta.wikipedia.org/wiki?curid=257231" title="அரசினர் ஆடவர் கலைக் கல்லூரி, நந்தனம்">
அரசினர் ஆடவர் கலைக் கல்லூரி, நந்தனம்

அரசினர் ஆடவர் கலைக் கல்லூரி, நந்தனம் ("Government Arts College for Men, Nandanam"), சென்னையின் நந்தனம் பகுதியில் அமைந்துள்ள தன்னாட்சி பெற்ற அரசு ஆடவர் கலைக் கல்லூரி ஆகும். இக்கல்லூரி 18ஆம் நூற்றாண்டின் மத்தியில் "மதரசா" பள்ளியாகத் துவக்கப்பட்டது. 1901இல் இசுலாமிய மாணவர்களை இலக்காகக் கொண்டு கல்லூரியாக மேம்படுத்தப்பட்டது. இந்நிலை 1948ஆம் ஆண்டிலிருந்து அரசுக் கல்லூரியாக அனைத்து சமயத்தினரும் கற்கும் விதமாக உருமாறியது. 

இக்கல்லூரியில் கலை, அறிவியல் மற்றும் வணிகத் துறைகளில் பட்டப்படிப்பு மற்றும் பட்ட மேற்படிப்பு பாடத்திட்டங்கள் வழங்கப்படுகின்றன. கலைத்துறை பட்டப்படிப்புகளில் தமிழ் இலக்கியம், ஆங்கில இலக்கியம், வரலாறு, பொருளியல் மற்றும் புதியதாக துவங்கப்பட்டுள்ள வணிக மேலாண்மையில் பட்டப்படிப்புகள் உள்ளன. அறிவியல் துறையில் கணினியியல், கணிதம், இயற்பியல், வேதியியல், தாவரவியல் & உயிரித் தொழில்நுட்பம், மற்றும் விலங்கியல் என ஆறு பட்டப்படிப்புக் கல்வித்திட்டங்கள் உள்ளன. வணிகத்துறையில் வணிக இளங்கலைப் பட்டமும் நிறுவன செயலர் பணிக்கான கல்வித்திட்டமும் கற்பிக்கப்படுகின்றன. மேற்படிப்பு கல்வித்திட்டங்களில் வணிக/அறிவியல் முதுகலை திட்டங்களைத் தவிர நீர் வேளாண்மையிலும் பாடத்திட்டம் உள்ளது. புதியதாக கணிதத்திலும் கணி அறிவியலிலும் முதுகலைப் பட்டப்படிப்பு பாடங்களை வழங்கத் தொடங்கியுள்ளது. விலங்கியல் துறை முனைவர் பட்டத்திற்கான ஆய்வுகளை வழங்குகின்றது. 


</doc>
<doc id="257234" url="https://ta.wikipedia.org/wiki?curid=257234" title="வள்ளல் (திரைப்படம்)">
வள்ளல் (திரைப்படம்)

வள்ளல் 1997ஆவது ஆண்டில் ராஜ்கபூர் இயக்கத்தில் வெளியான ஒரு இந்தியத் தமிழ்த் திரைப்படமாகும். இது குடும்பக் கதையை பின்னணியாகக் கொண்ட நகைச்சுவைத் திரைப்படமாகும். இப்படத்தில் சத்யராஜ், மீனா, மனோரமா, மணிவண்ணன், கவுண்டமணி, செந்தில் ஆகியோர் முக்கிய கதாபாத்திரங்களில் நடித்திருந்தனர். 


</doc>
<doc id="257236" url="https://ta.wikipedia.org/wiki?curid=257236" title="கங்தோ மலை">
கங்தோ மலை

கங்தோ மலை "(Kangto)" என்பது கிழக்கு இமயமலையில் உள்ள ஒரு மலைப்பகுதியாகும். இம்மலை கங்கார்டோ ரைசு என்றும் அழைக்கப்படுகிறது. சீன இந்திய எல்லைப் பகுதியில் இம்மலை அமையப்பெற்றுள்ளது. 
கங்தோ 7060 மீட்டர்கள் அல்லது 23,163 அடிகள் உயரம் கொண்ட மலையாக விளங்குகிறது. அருணாச்சல பிரதேச மாநிலத்தில் உள்ள மலைகளில் மிகவும் உயர்ந்த மலை கங்தோ மலையாகும். சீனா இம்மலையை தெற்கு திபெத்தின் ஒரு அங்கம் என்று சட்ட விரோதமாக கோரி வருகிறது. காங்தோ மலை அமைந்திருக்கும் சர்ச்சைக்குரிய இப்பகுதி திபெத் நாட்டில் கொனா என்ற பகுதியில் இருக்கிறது. 



</doc>
<doc id="257237" url="https://ta.wikipedia.org/wiki?curid=257237" title="கண்ணிமைச் சாயை">
கண்ணிமைச் சாயை

கண்ணிமைச் சாயை ("Eye shadow") ஓர் ஒப்பனைப் பொருள் ஆகும், இது கண் புருவத்திற்குக் கீழே கண்ணின் இமையில் பூசப்படும் ஒப்பனை ஆகும். இது ஒப்பனை செய்பவரின் கண்ணைத் தனித்தும், கவர்ச்சியாகவும் எடுத்துக்காட்டும்.

கண்ணிமைச் சாயை ஒருவரின் கண்ணுக்கு ஆழத்தினையும், புதிய பரிமாணத்தினையும் சேர்க்கிறது, கண்ணின் நிறத்தினையும் பூர்த்திசெய்கிறது, அல்லது கண்ணின் கவனத்தினை ஈர்க்கிறது. கண்ணிமைச் சாயை பல்வேறு நிறங்களிலும், வடிவங்களிலும் வருகிறது. இது பொதுவாக தூள் அல்லது தாள் தகடு (mica) வடிவில் இருப்பினும் திரவ, கரிக்கோல் அல்லது நுரை வடிவிலும் காணப்படுகிறது.

உலக நாகரிகங்கள் அனைத்திலும் கண்ணிமைச் சாயை பயன்படுத்தப்படுகிறது. பெரும்பாலும் பெண்களால் பயன்படுத்தப்படுகிறது. சிலநேரங்களில் ஆண்களும் உபயோகப்படுத்தினாலும், மேற்கத்திய நாகரிகத்தில் இது பெண்களின் ஒப்பனைப் பொருளாகவே பார்க்கப்படுகிறது.

கண் நிழல் பயன்பாடு எந்த தொடக்க மிகவும் அஞ்சினார் பணிகளில் ஒன்றாகும். அது எப்போதும் நீங்கள் ஏற்ப வண்ணங்களையும் பயன்படுத்த என்பதை நினைவில் கொள்ள மிகவும் முக்கியமானது. நீங்கள் இலகுவான நிழல் ஒரு பிட் எடுத்து மற்றும் இருண்ட நிழல் மீது இது பொருந்தும் பின்னர் கலத்தல் உண்மையில் நம்பிக்கை இல்லை என்றால். இருண்ட நிழல் ஒளி நிழல் இருந்து ஒரு வழி துடைப்பது இயக்கம் பயன்படுத்தவும். இந்த வழியில் நீங்கள் எளிதாக சில பெரிய கலப்பது செய்ய முடியும்.



</doc>
<doc id="257238" url="https://ta.wikipedia.org/wiki?curid=257238" title="இமயமலை சின்னான்">
இமயமலை சின்னான்

இமயமலை சின்னான் அல்லது இமயமலை கொண்டைக் குலாத்தி (Himalayan bulbul (Pycnonotus leucogenys) என்பது ஒரு வகை சின்னான் பறவையாகும். இப்பறவை இந்தியத் துணைக்கண்டத்தின் சில பகுதிகளிலும், ஆப்கானித்தான், பூட்டான், நேபாளம், பாகித்தான், தாசிகித்தான், பக்ரைன் போன்ற இடங்களில் காணப்படுகிறது. இப்பறவை பக்ரைன் நாட்டின் தேசியப் பறவையாகும்.
இப்பறவையின் கன்னம் வெள்ளையாகவும், மீசை இன்றியும், வாலின் அடியில் பிற சின்னான்களைப் போல சிவப்பு நிறத்துக்கு பதில் மஞ்சள் நிறத்திலும் இருக்கும்.


</doc>
<doc id="257241" url="https://ta.wikipedia.org/wiki?curid=257241" title="ஒப்பிசு ஓப்பின் எக்சு.எம்.எல்">
ஒப்பிசு ஓப்பின் எக்சு.எம்.எல்

ஒப்பிசு ஓப்பின் எக்சு.எம்.எல் அல்லது அலுவலக திறந்த எக்சு.எம்.எல் (ஆங்கிலம்: Office Open XML/OOXML/OpenXML) என்பது மைக்ரோசாப்ட்டினால் முன்வைக்கப்பட்ட, அலுவலக ஆவணங்களை (அட்டவணைத்தாள், சொற்செயலி, வரைபடங்கள், நிகழ்த்தல்கள்) பிரதிப்படுத்த உருவாக்கப்பட்ட எக்சு.எம்.எல் அடிப்படையிலான கோப்பு வடிவம் ஆகும். இந்தக் கோப்பு வடிவம் முதலில் Ecma (as ECMA-376) சீர்தரமாகவும், பின்னர் ISO and IEC (as ISO/IEC 29500) சீர்தரமாகவும் வெளிவந்துள்ளது. இது சீர்தரமாக ஆக்கப்பட்ட முறை, இதன் நுட்பக் குறைபாடுகள், இதை மைக்ரோசாப்ட் நிறைவேற்றும் பயன்படுத்தும் முறை தொடர்பாக கடுமையான விமர்சங்கள் முன்வைக்கப்பட்டுள்ளன. 

இன்று உலகில் மிக அதிகமாகப் பயன்படுத்தப்படும் அலுவலக ஆவணகக் கோப்பு வடிவம் இதுவாகும்.


மைக்ரோசாப்ட் நிறுவனம் தமது மிகவும் பரவலாகப் பயன்படுத்தப்படும் ஒப்பிசு மென்பொருட்களில் ஒப்பிசு ஓப்பின் எக்சு.எம்.எல்லை திறந்த சீர்தரத்துக்கு ஏற்ப நிறைவேற்றவில்லை. மாற்றாக தனியுரிமை கொண்ட கூறுகளையும், பல தற்காலிகக் கூறுகளையும் கொண்டு நிறைவேற்றி உள்ளார்கள். ஒவ்வொரு ஒப்பிசு மென்பொருள் வெளியீடும், வேறு வேறு ஓப்பின் எக்சு.எம்.எல் சீர்தரங்களை நிறைவேற்றுகிறது. இதனால் interoperability தடைபட்டுள்ளது.

பல நாடுகளில் விண்டோசு இயங்கு தளம், ஒப்பிசு அலுவலக மென்பொருள் ஆகியன பரவலாக பயன்படுத்தப்பட்டு வருகின்றன. ஆனால் அண்மைக் காலமாக பிரான்சு, ஐக்கிய இராச்சியம் உட்பட்ட பல நாடுகள் திறந்த ஆவண வடிவத்தை] பயன்படுத்துவதைச் சட்டமாக்கி உள்ளன. 


</doc>
<doc id="257246" url="https://ta.wikipedia.org/wiki?curid=257246" title="நெம்யங்கு மலை">
நெம்யங்கு மலை

நெம்யங்கு மலை "(Nemjung)" என்பது நேபாள நாட்டின் இமயமலைப் பகுதியில் உள்ள ஒரு மலைப்பகுதியாகும். நேபாளத் தலைநகர் காட்மாண்டூவில் இருந்து வடமேற்காக சுமார் 150 கிலோமீட்டர் அல்லது 93 மைல்கள் தொலைவில் நெம்யங்கு மலை அமைந்துள்ளது. மேலும் இம்மலை ஏழாயிரமடி சிகரங்கள் வகைப்பாட்டில் அடங்கும் மலையான மனசுலு மலைக்கு வடமேற்கில் 25 கிலோமிட்டர் தொலைவில் இருக்கிறது. இம்மலையின் அதிகபட்ச உயரம் 7140 மீட்டர்கள் அல்லது 23,425 அடிகளாகும்.

1983 ஆம் ஆண்டு சப்பான் நாட்டைச் சேர்ந்த ஒரு மலையேற்றக்குழு நெம்யங்கு மலையில் ஏறி வெற்றிகண்டது. அதன்பின்னர் 1994 ஆம் ஆண்டில் இங்கிலாந்து நாட்டைச் சேர்ந்த மலையேற்றக் குழுவினர் மற்றும் 2009 ஆம் ஆண்டில் பிரான்சு நாட்டைச் சேர்ந்த குழுவினர்கள் பலமுயற்சிகள் மேற்கொண்டனர். 2009, அக்டோபர் 30 இல் ஒசாமுதனாபே தலைமையிலான சப்பானியக்குழு அதுவரையிலும் வெற்றி கொள்ள முடியாமலிருந்த மேற்கு முகடு மற்றும் மேற்கு முகப்பகுதியின் வழியாக நெம்யங்கு மலையின் உச்சியை அடைந்து வெற்றி கண்டனர்.


</doc>
<doc id="257248" url="https://ta.wikipedia.org/wiki?curid=257248" title="மஞ்சள் கண் சிலம்பன்">
மஞ்சள் கண் சிலம்பன்

மஞ்சள் கண் சிலம்பன் (yellow-eyed babbler) என்பது ஒருவகைப் பறவையாகும். இப்பறவை தெற்காசியாவில் காணப்படுகிறது.

இப்பறவைகள் சின்னான் பறவையைவிட சற்று சிறியதாகும். வால் சற்று நீளமானது. இதன் மேல்பகுதி பாக்கு நிறத்திலும்,அடிப்பகுதி வெள்ளையாகவும், கண்ணும், இமைகளும், மஞ்சள் நிறமாகவும், இருக்கும். இவை சிறு கூட்டமாக புல்வெளிகளிலும், புதர்களிலும் திரியக்கூடியவை.


</doc>
<doc id="257249" url="https://ta.wikipedia.org/wiki?curid=257249" title="நீர்த்தடம்">
நீர்த்தடம்

நீர்த்தடம் அல்லது ஈரநிலம் (ஆங்கிலம்:Wetland) என்பது, ஆண்டுக்கு குறைந்தது ஆறு மாதம், ஒரு குறிப்பிட்ட நிலப்பகுதியில் இயற்கையாகவோ, செயற்கையாகவோ நீர் நிற்கும், நீர்சார் நிலப்பகுதியைக் குறிக்கிறது. . மிக முக்கியமாக தண்ணீர்த்தடங்களில் காணப்படும் தனித்துவமான உயிச்சூழல்களும், நீர் தாவரங்களும் மற்ற நிலங்களிலிருந்து தண்ணீர்த்தடங்களை வேறுபடுத்திக் காட்டுகின்றன. அதிகம் ஆழமில்லாத நிலப்பகுதிகளில் தொடர்ச்சியாகவோ, ஆண்டில் ஒரு சில காலப் பகுதிகளோ தண்ணீர் நிற்கின்ற கரையோரங்களும் தண்ணீர்த்தடங்கள் என அறியப்படுகின்றன. தண்ணீர்த்தடங்களில் காணப்படுகின்ற நீரானது கடல் நீராகவோ, நன்னீராகவோ இருக்கலாம். தண்ணீர்த்தடங்கள் பல்லுயிரினங்களுக்கு வசிப்பிடமாகவும் விளங்குகின்றது. அண்டார்ட்டிக்காவைத் தவிர உலகில் மற்றுமுள்ள அனைத்துக் கண்டங்களிலும் தண்ணீர்த்தடங்கள் அமைந்திருக்கின்றன. அமேசான் ஆற்றுப் படுகைகளிலும், மேற்கு சைபீரிய சமவெளிகளிலும், தென்னமெரிக்காவின் பந்தனால் பகுதிகளிலுமே மிகப் பெரிய தண்ணீர்த்தடங்கள் காணப்படுகின்றன. 

சிறியதும் பெரியதுமான தடாகங்கள், ஆறுகள், அருவிகள், அழிமுகங்கள், கழிமுகத்து நிலங்கள், கண்டல் பகுதிகள், பவளப்பாறைகள் நிறைந்த பகுதிகள், சதுப்பு நிலங்கள், தாழ்ந்த பரப்பில்லுள்ள நெல்வயல்கள், அணைக்கட்டுகள், வெள்ளப்பெருக்கினால் நீரினால் மூடப்பட்டுக் கிடக்கும் சமதளப் பகுதிகள், நீர் சூழ்ந்த காட்டுப்பகுதிகள், அலையாத்திக் காட்டுப் பகுதிகள் என அனைத்துமே தண்ணீர்த்தடங்கள் என்ற பகுப்பில் அடங்கும்.

ஐநாவின் ஆயிரமாண்டு சூழலமைப்பு மதிப்பீட்டின் படி புவியின் மற்ற உயிர்ச்சூழல் பகுதிகளை விட தண்ணீர்த்தடங்களில் தான் மிக அதிகமான அளவில் சுற்றுச்சூழல் சீர்கேடுகள் தென்படுவதாக அறிவித்திருக்கின்றது.

இருவாழ்விகளான தவளையினங்களில் பல, ஈரநிலங்களில் தான் வாழ்கின்றன. ஈரநிலத்தை விட்டு விலகி வாழும் தவளை இனங்கள் கூட, தங்கள் முட்டைகளை இட, இந்த ஈரநிலங்களையே நாடி வந்து, தங்கள் இனத்தைப் பெருக்குகின்றன.


</doc>
<doc id="257250" url="https://ta.wikipedia.org/wiki?curid=257250" title="காட்டுச் சிலம்பன்">
காட்டுச் சிலம்பன்

காட்டுச் சிலம்பன் அல்லது காட்டு பூணியல் (jungle babbler) அல்லது பூணில் என்பது ஒருவகைப் பறவையாகும். இது இந்தியத் துணைக்கண்டத்தில் காணப்படுகிறது.
இது மைனாவைவிட சற்று சிறியது. தவிட்டு நிறமும், வால் சற்று நீண்டும் இருக்கும். எப்போதும் ஏழெட்டு பறவைகளாக திரியும் இதனால் ஆங்கிலத்தில் செவன் சிஸ்டர்ஸ் என்று அழைப்பதும் உண்டு.
காடுகள் நகர்ப்புறங் களில்கூடத் தென்படும் இவை, எப்போதும் ஒலி எழுப்பிக்கொண்டவாறே இருக்கும். இரையை உண்ணும்போதுகூட, ஒலி எழுப்பிக்கொண்டே உண்ணும் இப்பறவைகள் பொதுவாக சிறு பூச்சிகள், தானியங்கள், தேன் மற்றும் சிறு பழங்களை உண்டு வாழ்கின்றன.. பொதுவாக 16.5 வருடங்கள் வரை கூட உயிர் வாழ்கின்றன. கொண்டைக் குயில், அக்கக்கா குருவி போன்ற பறவைகள் தங்களின் முட்டைகளை, காட்டுச் சிலம்பன் பறவைகளின் கூடுகளில் இட்டுச் சென்றுவிடும். குஞ்சு பொறித்த பின்னர், தன்னுடைய குஞ்சுகள் அல்ல என்பதை உணராமல், அவற்றுக்கும் சேர்த்து பெற்றோர் பறவைகள் இரை தேடி எடுத்து வரும். ஒவ்வொரு முறையும், இரை தேடி இவை சோர்ந்து போகும் என்பதால், இதர பறவைகள் இந்தக் குஞ்சுகளுக்கு இரை கொண்டுவந்து கொடுக்கும்.


</doc>
<doc id="257251" url="https://ta.wikipedia.org/wiki?curid=257251" title="நில்கிரி இமால்">
நில்கிரி இமால்

நில்கிரி இமால் ("Nilgiri Himal") என்பது நேபாள நாட்டின் அன்னபூர்ணா திண்மப் பாறைத் தொகுதியில் உள்ள மூன்று சிகரங்களின் வீச்சு ஆகும். இம்மலை வீச்சில் 7061 மீட்டர் உயரமான வடக்கு நில்கிரி, 6940 மீட்டர் உயரம் கொண்ட மத்திய நில்கிரி, 6839 மீட்டர் உயரம் கொண்ட தெற்கு நில்கிரி ஆகிய மூன்று மலைகள் காணப்படுகின்றன.

அக்டோபர் மாதம் 1962 ஆம் ஆண்டில் நெதர்லாந்து நாட்டைச் சார்ந்த இமயமலை மலையேற்றக்குழு, முதன்முதலாக இம்மலையை ஏறி வெற்றி கண்டது. பிரெஞ்சு நாட்டைச் சார்ந்த லியோனெல் தெர்ரே இக்குழுவின் தலைவராக இருந்து வழிநடத்தினார். முறையே 1978 மற்றும் 1979 ஆம் ஆண்டுகளில் வடக்கு நில்கிரி மலையையும் மத்திய நில்கிரி மலையையும் சப்பான் மலையேற்றக்குழுவினர் மலையுச்சியை ஏறி வெற்றி கண்டனர்.



</doc>
<doc id="257259" url="https://ta.wikipedia.org/wiki?curid=257259" title="ஜான் பாஸ்டல்">
ஜான் பாஸ்டல்

ஜான் பாஸ்டல் என்பவர் ஒரு அமெரிக்க கணினி அறிவியல் மேதை ஆவார். இணையம் என்னும் வடிவத்திற்கு வித்திட்டவர் இவரேயாவார். இவர் இணையத்தின் கடவுளாக அறியப்படுகின்றார். உலகெங்கும் உள்ள கணினிச் செயதிகளை இணைக்கும் வழி முறைகளை கண்டுபிடிப்பதில் முதல் செயல் வடிவத்தைகொடுத்தார். முக்கியமாக இவர் கொடுக்கும் தகவலை பதில் அளிப்பது என்ற அமைப்பில் கண்டுபிடித்தார். இவர் ஆகஸ்ட் ஆறாம் தேதி 1943 வருடத்தில் அமொிக்காவில் பிறந்தார். இவர் இயற்பியல் படித்து கணினி இனையதளத்தை வடிவமைப்பதில் சிறப்பாக செயல்பட்டார். 1998 அக்டோபர் 16 ம் நாள் இறந்தார்.



</doc>
<doc id="257260" url="https://ta.wikipedia.org/wiki?curid=257260" title="பொண்ணு வீட்டுக்காரன்">
பொண்ணு வீட்டுக்காரன்

பொண்ணு வீட்டுக்காரன் 1999ஆவது ஆண்டில் பி. வாசுவின் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், பிரீத்தா விஜயகுமார் ஆகியோர் முக்கிய கதாபாத்திரங்களில் நடித்த இப்படத்தில் விஜய் ஆதிராஜ், கவுண்டமணி, விஜயகுமார், ராதாரவி ஆகியோர் துணைக்கதாபாத்திரங்களில் நடித்திருந்தனர். இத்திரைப்படம் 1999 சனவரி மாதத்தில் வெளியானது.


இப்படத்திற்கு இளையராஜா இசையமைத்திருந்தார்.


</doc>
<doc id="257261" url="https://ta.wikipedia.org/wiki?curid=257261" title="குச்சவெளி பிரதேசச் செயலாளர் பிரிவு">
குச்சவெளி பிரதேசச் செயலாளர் பிரிவு

குச்சவெளி பிரதேசச் செயலாளர் பிரிவு திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கு எல்லையில் முல்லைத்தீவு மாவட்டமும், மேற்கு எல்லையை அண்டி பதவிசிறிபுர, கொமரங்கடவெலை, மொரவெவ, ஆகிய பிரதேசச் செயலாளர் பிரிவுகளும், தெற்கில் திருகோணமலை நகரமும் சூழலும் பிரதேசச் செயலாளர் பிரிவும் அமைந்துள்ளன. 438 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 24 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 33,100 ஆகும். முசுலிம் மக்களைப் பெரும்பான்மையாகக் கொண்ட இப்பிரிவில், 21,307 முசுலிம்களும், 10,553 இலங்கைத் தமிழரும், 1,193 சிங்களவரும், 40 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் உள்ள குறைவான மக்கள் அடர்த்தி கொண்ட பிரதேசச் செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 76 பேர்.

இப்பிரதேசச் செயலாளர் பிரிவிலுள்ள 24 கிராம அலுவலர் பிரிவுகளின் பட்டியல் பின்வருமாறு:



</doc>
<doc id="257268" url="https://ta.wikipedia.org/wiki?curid=257268" title="பொன்ராஜ் வெள்ளைச்சாமி">
பொன்ராஜ் வெள்ளைச்சாமி

பொன்ராஜ் வெள்ளைச்சாமி ("Ponraj Vellaichamy") இந்திய நடுவண் மற்றும் மாநில அரசுகளின் பொதுக் கொள்கைத் தயாரிப்பாளர் ஆவார். இவர் இந்திய முன்னாள் குடியரசுத்தலைவர் ஆ. ப. ஜெ. அப்துல் கலாமின் அறிவியல் ஆலோசகராகப் பணியாற்றியவர். அப்துல் கலாமுடன் இணைந்து மாற்றத்திற்கான விஞ்ஞாபனம் ("Manifesto for Change") என்ற புத்தகத்தை 2014 இல் எழுதியுள்ளார்.

அப்துல் கலாம் கடைசியாக எழுதி முடிக்காமல் விட்டுச் சென்ற புயலைத் தாண்டினால் தென்றல் என்ற நூலை எழுதி முடிக்கும் பணியை பொன்ராஜ் மேற்கொண்டார்.

அப்துல் கலாம் முதன்மை ஆசிரியராக பணியாற்றிய நூறுகோடித் துடிப்புகள் ("Billion Beats") என்ற மாதாந்திர இதழின் ஆசிரியர் குழுவிலும் இணைந்து பொன்ராஜ் பணியாற்றினார்.

இந்தியாவின் குறிப்பிட்ட 15 மாநிலங்களின் வளர்ச்சியைத் திட்டமிட, அப்துல் கலாம் தொகுத்து வழங்கிய வளமைக்கான வழிகள் என்னும் தொகுப்பின் இணை ஆசிரியராகவும் பணியாற்றினார்.

அரசியலில் ஈடுபட்டு பணியாற்ற இருப்பதாக 27 பிப்ரவரி 2016 அன்று பொன்ராஜ் அறிவித்தார்.


</doc>
<doc id="257269" url="https://ta.wikipedia.org/wiki?curid=257269" title="குண்டலி ஆறு">
குண்டலி ஆறு

குண்டலி ஆறு (Kundali River), மராட்டியத்தில் அமைந்துள்ள மேற்குத் தொடர்ச்சி மலைப்பரப்பில் உள்ள குண்டலி மலையில் தோன்றும் ஆறு ஆகும். இது பீமா ஆற்றின் மேல் பாசனப்பரப்பில் பாய்கிறது.   


</doc>
<doc id="257270" url="https://ta.wikipedia.org/wiki?curid=257270" title="பதவிசிறிபுர பிரதேசச் செயலாளர் பிரிவு">
பதவிசிறிபுர பிரதேசச் செயலாளர் பிரிவு

பதவிசிறிபுர பிரதேசச் செயலாளர் பிரிவு திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கு எல்லையில் முல்லைத்தீவு மாவட்டமும், மேற்கு எல்லையை அண்டி வவுனியா, அனுராதபுரம் ஆகிய மாவட்டங்களும், கிழக்கில் குச்சவெளி பிரதேசச் செயலாளர் பிரிவும், தெற்கில் கொமரங்கடவலை பிரதேசச் செயலாலர் பிரிவும் அமைந்துள்ளன. 152 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 10 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 11,858 ஆகும். எறத்தாழ முழுவதும் சிங்களவர்களையேகொண்ட இப்பிரிவில், ஒரு முசுலிமும், 10 இலங்கைத் தமிழரும், 11,846 சிங்களவரும் வாழ்கின்றனர். திருகோணமலை மாவட்டத்தில் உள்ள குறைவான மக்கள் அடர்த்தி கொண்ட பிரதேசச் செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 78 பேர்.


</doc>
<doc id="257271" url="https://ta.wikipedia.org/wiki?curid=257271" title="மலபார் போலீஸ்">
மலபார் போலீஸ்

மலபார் போலீஸ் என்பது 1999ஆவது ஆண்டில் பி. வாசுவின் இயக்கத்தில் வெளியான திகில் கலந்த நகைச்சுவைத் தமிழ்த் திரைப்படமாகும். சத்யராஜ், குஷ்பூ, அப்பாஸ், மும்தாஜ் ஆகியோர் முக்கிய கதாபாத்திரங்களில் நடித்திருந்தனர். இப்படம் சாந்தி வாசுதேவன் தயாரிப்பில் எஸ். ஏ. ராஜ்குமார் இசையமைப்பில் 1999 ஆகஸ்டு 6 அன்று வெளியானது.



</doc>
<doc id="257273" url="https://ta.wikipedia.org/wiki?curid=257273" title="கல்யாண கலாட்டா">
கல்யாண கலாட்டா

கல்யாண கலாட்டா 1998 ஆவது ஆண்டில் ராஜ்கபூர் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், மந்த்ரா, குஷ்பூ ஆகியோர் முக்கிய கதாபாத்திரங்களில் நடித்திருந்தனர். யுவன் சங்கர் ராஜாவின் இசையமைப்பில், பி. லெனின், வி. டி. விஜயன் படத்தொகுப்பில் ராஜரத்னத்தின் ஒளிப்பதிவில் உருவான இத்திரைப்படம் 1998 ஆகஸ்டு 1 அன்று வெளியானது.



</doc>
<doc id="257284" url="https://ta.wikipedia.org/wiki?curid=257284" title="மொசாம்பிக் கால்வாய்">
மொசாம்பிக் கால்வாய்

மொசாம்பிக் கால்வாய் "(Mozambique Channel)" என்பது கை போலத் தோற்றமளிக்கும் இந்தியப்பெருங்கடலின் சிறுபகுதியாகும். மடகாசுக்கருக்கும், மொசாம்பிக்குக்கும் இடையில் 1000 மைல்கள் (1600 கிமீ) நீளமும், குறுக்காக 260 மைல்கள் (419 கிமீ) உடன் விரிந்து செல்கிறது. மொசாம்பிக் கடற்கரையோரத்தில் இதன் அதிகபட்ச ஆழம் 3292 மீட்டர்கள் (10,800 அடிகள்) ஆழத்துடன் சுமார் 143 மைல்கள் (230 கிமீ) தூரம் வரைக்கும் நீண்டிருக்கிறது. இக்கால்வாயின் வடக்குப் பகுதியில் ஒரு வெப்ப நீரோட்டம், தென்னாப்பிரிக்காவின் கிழக்குக் கடற்கரையில் உள்ள அகுலாசு நீரோட்டத்தை நோக்கி பாய்கிறது. 

பன்னாட்டு நீரியல் வரைவு நிறுவனம் (IHO) மொசாம்பிக் கால்வாயின் பரப்பெல்லையை பின்வருமாறு விவரிக்கிறது:
வடக்கு: உரோவுமா ஆற்று முகத்துவாரத்தில் தொடங்கி (10°28′தெ 40°26′கி) கிராண்ட் கொமோர் தீவின் வடமுனை நோக்கி ஒரு கோடாகவும், கொமோரோ தீவின் வடக்கில் இருந்து மடகாசுகரின் வடமுனையான (11°57′தெ 49°17′கி) கேப்டி ஆம்பர் வரையிலும் மொசாம்பிக் கால்வாயின் வடக்கு எல்லை விரிந்து கிடக்கிறது.

கிழக்கு: மடகாசுகரின் மேற்கு கடற்கரை

தெற்கு: கேப் செயிண்ட் மேரி நகரில் தொடங்கி மடகாசுகரின் தென்பகுதி வழியாக பொண்டொ தொ அவுரா (26°53′தெ 32°56′கி). மொசாம்ப்பிக் நாட்டின் தெற்கு பெருநிலப்பகுதி 

மேற்கு: தென்னாப்பிரிக்காவின் பெருநிலப்பகுதி என்று சர்வதேச நீரியல் வரைவு நிறுவனம் வரையறை செய்திருந்தாலும் மொசாம்பிக் கால்வாயின் மிகச்சரியான மேற்கு எல்லையாகக் தென்னாப்பிரிக்கக் கடற்கரை கருதப்படுகிறது.



இரண்டாம் உலகப்போரின் மடகாசுகர் போரின் மோதல் மொசாம்பிக் கால்வாய்ப் பகுதியில் நிகழ்ந்தது.



</doc>
<doc id="257288" url="https://ta.wikipedia.org/wiki?curid=257288" title="தவிட்டிச் சிலம்பன்">
தவிட்டிச் சிலம்பன்

தவிட்டிச் சிலம்பன் ("common babbler") என்பது ஒரு சிலம்பன் வகைப் பறவையாகும். இதை சாதா சிலம்பன், நாட்டுப் பூணியல் என்றும் அழைப்பர்.
இது காட்டுச் சிலம்பனைவிட சற்று நீண்ட வாலுடையது. சற்று மெலிந்தது. அதைப்போலவே ஆறேழாக திரியக்கூடியது. இது காட்டுச் சிலம்பனைவிட சற்று அடர் தவிட்டு நிறத்தில் இருக்கும்.


</doc>
<doc id="257292" url="https://ta.wikipedia.org/wiki?curid=257292" title="மல்கர் ராவ் ஓல்கர்">
மல்கர் ராவ் ஓல்கர்

மல்கர் ராவ் ஓல்கர் (16 மார்ச்சு 1693 – 20 மே 1766)  மராட்டிய பேரரசின் குறிப்பிடத்தக்க மன்னர் ஆவார். மல்கர் ராவ், மராத்தா வழியில் வந்து, மத்திய இந்தியாவிலுள்ள மல்வாவின் முதல் சுபேதர் ஆவார். ஓல்கர் வம்சத்தில் வந்த இந்தூரின் முதல் அரசரும் இவரே. மராத்தா அரசை வட இந்திய பகுதிகளில் கொண்டு சேர்த்தவரும், பேஷ்வாக்களிடம் இருந்து இந்தூரை ஆள்வதற்காக பெற்றவரும் இவரே.

1766-ம் ஆண்டு மே 20-ம் நாள் ஆலம்பூரில் இறந்தார். இவருக்கு பிறகு இவருடைய மருமகள், அகில்யாபாய் ஓல்கர் ஆட்சியில் அமர்ந்தார். மல்கர் ராவுடைய கல்லறை மத்திய பிரதேசத்திலுள்ள ஆலம்பூரில் உள்ளது.



</doc>
<doc id="257297" url="https://ta.wikipedia.org/wiki?curid=257297" title="சிராக்ஸ்">
சிராக்ஸ்

சிராக்ஸ் அல்லது ஜெராக்ஸ் (xerox)
சிராக்ஸ் அல்லது ஜிஎன்பது அமொிக்க அகில உலக தகவல் மேற்படுத்தும் நிறுவனமாகும். இந்த நிறுவனம் வர்ணங்கள் மற்றும் கறுப்பு மற்றும் வெள்ளை அச்சு இயந்திரங்களை உருவாக்குதல், அவற்றை உலகலாவிய அளவில் விற்பனை செய்தல், மேலும் அலுவலக சம்பந்தமான அனைத்து உபயோகப் பொருட்களையும் உருவாக்கி விற்பனை செய்தல் போன்ற பணிகளில் ஈடுபட்டு வருகின்றது. இது முதல்முதலில் ரேக்கோஸ்டார், நியுயார்க் பகுதியில் 1906 ஆம் ஆண்டு தொடங்கப்பட்டது. ஊர்சுலா பர்ன்ஸ் (Ursula M. Burns, பிறப்பு: 20 செப்டம்பர் 1958) என்பவர் ஜெராக்ஸ் நிறுவனத்தின் தலைவராகவும், முதன்மை செயல் அதிகாரியாகவும் உள்ளார். பார்ச்சூன் 500 என்னும் நிறுவனத்திற்கான தலைமையை ஏற்றுள்ள அமெரிக்க-ஆப்பிரிக்க முதல் பெண் இவர்தான். 

ஹலேட் நகல்பட நிறுவனம் 1906 ல் உண்மையான பட காகிதங்கள் மற்றும் அதனை சார்ந்த உபயோகப்பொருட்களைத் தயாரித்தது. 1938 ல் செஸ்டர் கார்லசன் என்பவர் மின்னணு, மின் உருளைகள் (drum), அச்சு மைப்பெட்டி (Toner) என்பவற்றைப் பயன்படுத்தித் தயாரித்தார்.


</doc>
<doc id="257298" url="https://ta.wikipedia.org/wiki?curid=257298" title="பெரிய மனுஷன்">
பெரிய மனுஷன்

பெரிய மனுஷன் குரு தனபால் இயக்கத்தில் 1997ஆவது ஆண்டில் வெளியான ஒரு இந்தியத் தமிழ்த் திரைப்படமாகும். சத்யராஜ், ரவளி ஆகியோர் முக்கிய கதாபாத்திரங்களில் நடித்த இத்திரைப்படத்திற்கு தேவா இசையமைத்திருந்தார். ஜி. சீதாலட்சுமி தயாரித்த இப்படம் 1997 அக்டோபர் 30 அன்று தீபாவளி திருநாளில் வெளியானது. 


இப்படத்தில் சுருதிக்குப் பதிலாக ரவளி நடித்திருந்தார்.

இப்படத்திற்கு தேவா இசையமைத்திருந்தார். 1997ஆவது ஆண்டில் வெளியான இத்திரைப்படத்தின் பாடல்களை கவிஞர்கள் வாலி, காளிதாசன், பழனி பாரதி ஆகியோர் எழுதியிருந்தனர்.


</doc>
<doc id="257299" url="https://ta.wikipedia.org/wiki?curid=257299" title="சென்னை - பெங்களூர் ஈரடுக்கு விரைவி">
சென்னை - பெங்களூர் ஈரடுக்கு விரைவி

சென்னை - பெங்களூர் ஈரடுக்கு விரைவி ("Chennai - Bangalore AC Double Decker Express") என்பது சென்னையையும் பெங்களூரையும் இணைக்கும் அதிவிரைவு தொடர்வண்டி ஆகும். இதுவே தென்னிந்தியாவின் முதல் குளிரூட்டப்பட்ட ஈரடுக்கு விரைவி ஆகும்.

அனைத்துப் பயணியர் பெட்டிகளும் மூன்று நிலைகளைக் கொண்டுள்ளன. நடைமேடைக்கு இணையாகவும், சற்றே கீழாகவும், மேலாகவும் இவை உள்ளன. ஒவ்வொருப் பகுதியிலும் மெத்தென்ற, குறைந்தளவில் சாயக்கூடிய, இருக்கைகள் பொருத்தப்பட்டுள்ளன. தவிரவும் இத்தொடருந்தில் புவியிடங்காட்டி-சார்ந்த பயணியர் தகவல் அறிவிப்பு அமைப்பு பொருத்தப்பட்டுள்ளது; இதன் மூலம் தொடருந்தின் நிகழ்நிலை அமைவிடம், விரைவு மற்றும் அடுத்த நிலையத்திற்கான தொலைவு ஆகியன பயணிகளுக்கு வழங்கப்படுகின்றன.


இந்தத் தொடர்வண்டியில் 10 குளிரூட்டப்பட்ட இருக்கைப் பெட்டிகளும் 2 செலுத்து பெட்டிகளும் உள்ளன (மொத்தம்12 பெட்டிகள்) 


</doc>
<doc id="257300" url="https://ta.wikipedia.org/wiki?curid=257300" title="சேனாதிபதி (திரைப்படம்)">
சேனாதிபதி (திரைப்படம்)

சேனாதிபதி என்பது எம். ரத்தினக்குமார் இயக்கத்தில் 1996ஆம் ஆண்டில் வெளியான ஒரு இந்தியத் தமிழ்த் திரைப்படமாகும். இவர் பாரதிராஜாவிடம் உதவி இயக்குநராகப் பணியாற்றியவர். மேலும் பாரதிராஜா இயக்கிய கருத்தம்மா, கிழக்குச் சீமையிலே படங்களுக்கு திரைக்கதையையும் எழுதியுள்ளார். இப்படத்தில் சத்யராஜ், சௌந்தர்யா மற்றும் சுகன்யா ஆகியோர் முக்கிய கதாபாத்திரங்களில் நடித்திருந்தனர். இத்திரைப்படம் மலர் பாலு, கே. தண்டபாணி ஆகியோர் தயாரிப்பில் தேவாவின் இசையமைப்பில் நவம்பர் 10, 1996-ல் வெளியானது. 


</doc>
<doc id="257304" url="https://ta.wikipedia.org/wiki?curid=257304" title="இலித்தியம் குளோரேட்டு">
இலித்தியம் குளோரேட்டு

இலித்தியம் குளோரேட்டு "(Lithium chlorate)" என்பது LiClO என்ற மூலக்கூறு வாய்ப்பாடு கொண்ட வேதிச் சேர்மம் ஆகும். மற்ற குளோரேட்டுகள் போலவே இலித்தியம் குளோரேட்டும் ஆக்சிசனேற்றியாகவும் நிலைப்புத்தன்மை இல்லாமலும் காணப்படுகிறது. வினைத்திறன் மிகுந்த உலோக வேதிப் பொருட்கள் அல்லது கந்தகம் மற்றும் கரிமப் பொருட்களுடன் சேர்க்கும்போது இது வெடிக்கும் பொருளாக மாறவும் வாய்ப்புள்ளது.

செறிவு மிகுந்த சூடான இலித்தியம் ஐதராக்சைடுடன் குளோரினைச் சேர்த்து வினைப்படுத்துவதன் மூலம் இலித்தியம் குளோரேட்டைத் தயாரிக்கலாம்.

3 Cl + 6 LiOH → 5 LiCl + LiClO + 3 HO

தண்ணீரில் மிக நன்றாகக் கரையக்கூடிய சேர்மமாக இலித்தியம் குளோரேட்டு உள்ளது. மேலும் இது ஆறு எலக்ட்ரான்களை வெளியேற்றும் வகை ஆக்சிசனேற்றியாகச் செயல்படுகிறது.. அமிலம், மின்வினையூக்கிகள், ஏற்றவொடுக்க இடைப்பொருட்கள் ஆகியன இதன் மின்வேதியல் ஒடுக்கத்தை எளிமையாக்குகின்றன. இத்தைகைய தனிப்பண்புகளால் இலித்தியம் குளோரேட்டு முக்கியத்துவம் வாய்ந்த ஆக்சிசனேற்றியாக உயராற்றல் அடர்த்தியோட்ட மின்கலன்களில் பயன்படுத்தப்படுகிறது. மின்கலன் ஆதாரம் = <http://www.google.com/patents/US20140170511


</doc>
<doc id="257324" url="https://ta.wikipedia.org/wiki?curid=257324" title="திருச்சிராப்பள்ளி - திருவனந்தபுரம் இண்டர்சிட்டி அதிவிரைவு வண்டி">
திருச்சிராப்பள்ளி - திருவனந்தபுரம் இண்டர்சிட்டி அதிவிரைவு வண்டி

திருச்சிராப்பள்ளி - திருநெல்வேலி இன்டர்சிட்டி விரைவுவண்டி (Tiruchirappalli – Tirunelveli Intercity Express) ஓர் அதிவிரைவு வண்டி ஆகும், இத்தொடருந்து இந்தியாவின் தமிழ்நாடு மாநிலத்தில் திருச்சிராப்பள்ளி மாநகரத்தினையும், திருநெல்வேலி மாநகரத்தினையும் மதுரை வழியே இணைக்கிறது. இந்த தொடருந்து 2012-2013 இரயில்வே நிதிநிலை அறிக்கையின் போது அறிமுகப்படுத்தப்பட்டது. தொடருந்து எண் 22627/22628, இது அன்று முதன்முதலாக இயக்கப்பட்டது.. அன்று முதல் தினமும் இயக்கப்படுகிறது.

இந்த தொடருந்தில் 15 பெட்டிகள் உள்ளன, 1 குளீருட்டப்பட்ட பெட்டி(CC),ஆறு இரண்டாம் நிலை உட்காரும் பெட்டி (2S), ஆறு பொது பெட்டி (UR/GS), ஒரு சரக்கு பெட்டி (SLR), மற்றும் மாற்றுத்திறனாளிகளுக்கு ஒரு இரண்டாம் நிலை பெட்டியும் (SLRD) உள்ளன.

 22627/திருச்சிராப்பள்ளி - திருநெல்வேலி அதிவிரைவு இன்டர்சிட்டி வண்டி

. இந்தத் தொடருந்து திண்டுக்கல் சந்திப்பு, விருதுநகர் சந்திப்பு, சாத்தூர், கோவில்பட்டி மற்றும் வாஞ்சிமணியாச்சி சந்திப்பு ஆகிய நிலையங்களில் நின்று செல்கின்றன.




</doc>
<doc id="257326" url="https://ta.wikipedia.org/wiki?curid=257326" title="பன்னாட்டுத் தாய்மொழி நாள்">
பன்னாட்டுத் தாய்மொழி நாள்

பன்னாட்டுத் தாய்மொழி நாள் ("International Mother Language Day") பெப்ரவரி 21 அன்று உலகம் முழுவதும் கொண்டாடப்பட்டு வருகின்றது. 1952 இல் இந்த நாளன்று அன்றைய கிழக்கு பாகித்தான் தலைநகர் தாக்காவில் வங்காள மொழியை ஆட்சி மொழியாக அறிவிக்கக் கோரி நடத்தப்பட்ட போராட்டத்தின் போது உயிர்நீத்த நான்கு மாணவர்களின் நினைவாக இந்நாள் உலகளாவிய முறையில் மொழி தொடர்பாக நினைவு கூறப்படும் சிறப்பு நாளாகக் கொண்டாடப்படுகிறது.

வங்காள தேச அரசாங்கத்தின் முயற்சிகள், அனைத்துலக அமைப்புகளது ஆதரவுகள் காரணமாக ஐக்கிய நாடுகள் கல்வி, அறிவியல், பண்பாட்டு நிறுவனத்தால் (யுனெசுக்கோ) அமைப்பின் 1999, பெப்ரவரி 21 பொது மாநாட்டின் 30 ஆவது அமர்வில் இந்நாளை அனைத்துலக தாய் மொழிநாளாக அறிவித்தது. பல்வேறு சமூகங்களின் மொழி, பண்பாட்டுத் தனித்தன்மைகளைப் பேணுவதுடன் அவற்றுக்கிடையிலான ஒற்றுமையையும் உருவாக்கும் எண்ணத்தோடு இந்த நாளை யுனெசுக்கோ அறிவித்தது. 2000 ஆம் ஆண்டு முதல் இந்த நாளானது உலகம் முழுவதும் கொண்டாடப்பட்டு வருகின்றது. 2013 ஆம் ஆண்டின் அனைத்துலகத் தாய்மொழி நாளை ஒட்டி யுனெசுக்கோ பாரிசில் "தாய்மொழிகளும் நூல்களும் - எண்ணிம நூல்களும் பாடநூல்களும்" (“Mother tongues and books - including digital books and textbooks”) என்னும் தலைப்பில் கருத்தரங்கம் நடத்தப்பட்டது


</doc>
<doc id="257345" url="https://ta.wikipedia.org/wiki?curid=257345" title="டாணே தொடருந்து நிலையம்">
டாணே தொடருந்து நிலையம்

டாணே தொடருந்து நிலையம், மகராஷ்டிர மாநிலத்து நகரமான டாணேயில் அமைந்துள்ளது. இது மும்பை புறநகர் ரயில்வேயின் வழித்தடத்தில் உள்ளது.

இந்த நிலையத்தில் நின்று செல்லும் தொடர்வண்டிகளில் சில:


</doc>
<doc id="257348" url="https://ta.wikipedia.org/wiki?curid=257348" title="வில்லாதி வில்லன்">
வில்லாதி வில்லன்

வில்லாதி வில்லன் 1995ஆவது ஆண்டில் வெளியான அதிரடி கதையைத் கொண்ட இந்தியத் தமிழ்த் திரைப்படமாகும். சத்யராஜ் இப்படத்தை இயக்கியதுடன் இப்படத்தில் மூன்று முக்கிய வேடங்களிலும் நடித்திருந்தார். நக்மா, ராதிகா ஆகியோர் இதர முக்கிய கதாபாத்திரங்களில் நடித்திருந்தனர். இது சத்யராஜ் இயக்கிய முதல் திரைப்படமும், ஒரே திரைப்படமும் ஆகும். இத்திரைப்படம் சத்யராஜ் நடித்த 125ஆவது திரைப்படமாகும். இது சிறப்பான வரவேற்பு பெற்ற திரைப்படமாகும்.


</doc>
<doc id="257353" url="https://ta.wikipedia.org/wiki?curid=257353" title="செந்தர இரும்புப் பாதை">
செந்தர இரும்புப் பாதை

செந்தர இருப்புப் பாதை ("standard gauge") அல்லது செந்தரப் பாட்டை பரவலாகப் பயன்படுத்தப்படும் இருப்புப் பாதை அகலமாகும். இது சில நேரங்களில் ஜார்ஜ் ஸ்டீபென்சன் நினைவாக இசுடீபென்சன் பாதை என்றும் , பன்னாட்டு இருப்புப் பாதை அல்லது வழமை பாதை என்றும் அறியப்படுகின்றது. உலகின் 60% இருப்புப் பாதைகள் இந்த அகலத்தில் அமைந்துள்ளன. உருசியா, உசுபெகிசித்தான், பின்லாந்து தவிர அனைத்து அதிவிரைவு தொடர்வண்டிகள் இந்த செந்தரப் பாட்டையில் அமைந்துள்ளன. 
இரண்டு இருப்புப் பாதைகளின் உட்புற விளிம்புகளுக்கிடையேயானத் தொலைவு 1,435 மில்லி மீட்டராக வரையறுக்கப்பட்டுள்ளது; ஐக்கிய அமெரிக்காவிலும் கனடாவிலும் இது 4 அடி  அங்; ஆக வரையறுக்கப்படுகின்றது (இது 1,435 மிமீயாகும்).
இது UIC பாட்டை, அல்லது UIC இருப்புப் பாதை என்றும் ஐரோப்பிய ஒன்றியத்திலும் உருசியாவில் ஐரோப்பிய பாட்டை என்றும் and Russia, குயின்சுலாந்தில் சீரான அளவி என்றும் அறியப்படுகின்றது.
இந்தியாவில் அதிவிரைவு நகரிய தொடருந்து அமைப்புகள் மட்டுமே செந்தரப் பாதை அகலத்தைப் பின்பற்றுகின்றன; அவையாவன: நம்ம மெட்ரோ, சென்னை மெட்ரோ, தில்லி மெட்ரோ (இரண்டாம் கட்ட கட்டமைப்பிலிருந்து), குட்கான் மெட்ரோ, ஐதராபாத் மெட்ரோ, ஜெய்பூர் மெட்ரோ, கொச்சி மெட்ரோ, கொல்கத்தா மெட்ரோ கொல்கத்தா அமிழ் தண்டூர்தி, இலக்னோ மெட்ரோ, மும்பை மெட்ரோ, நவிமும்பை மெட்ரோ.

இந்திய இரயில்வேயின் நெடுந்தொலைவு தொடருந்துகள் இந்திய அகலப் பாதை அளவியைப் பயன்படுத்துகின்றன. பெரும்பாலும் கட்டமைக்கப்படும் புதிய பாதைகளும் மெட்ரோ தொடருந்துப் பாதைகளும் இத்தரத்தில் உள்ளன.


</doc>
<doc id="257354" url="https://ta.wikipedia.org/wiki?curid=257354" title="பெரிய வெள்ளை சிலம்பன்">
பெரிய வெள்ளை சிலம்பன்

பெரிய வெள்ளை சிலம்பன் அல்லது பெரிய வெள்ளை பூணியல் (large grey babbler (Turdoides malcolmi) என்பது இந்தியாவில் வறண்ட இடங்களில் காணப்படுகிறது. குறிப்பாக தக்கானத்தில் மிகுதியாகக் காணப்படும் ஒரு பறவையாகும்.
இப்பறவையின் உடல் சாம்பல் தவிட்டு நிறமுடையது. இதன் நெற்றியும், வாலின் வெளிப்புறமும் வெள்ளை நிறமுடையவை.


</doc>
<doc id="257356" url="https://ta.wikipedia.org/wiki?curid=257356" title="சாமா (பறவை)">
சாமா (பறவை)

சாமா (white-rumped shama) என்பது காட்டில் வாழும் குண்டு கரிச்சான் பறவையாகும். இப்பறவை இந்தியத் துணைக்கண்டத்திலும், தென்கிழக்கு ஆசியாவிலும் காணப்படுகிறது. இப்பறவையைச் சிலர் கூண்டில் வளர்பதும் உண்டு. இது ஒரு பாடும் பறவை ஆகும்.

இப்பறவையின் மேற்பகுதி கறுப்பாக இருக்கும. வயிற்றுப் புறம் பழுப்பு நிறத்தில் இருக்கும்.


</doc>
<doc id="257359" url="https://ta.wikipedia.org/wiki?curid=257359" title="வால்டர் வெற்றிவேல்">
வால்டர் வெற்றிவேல்

வால்டர் வெற்றிவேல் பி. வாசுவின் இயக்கத்தில் 1993ஆவது ஆண்டில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், சுகன்யா, ரஞ்சிதா ஆகியோர் முக்கிய கதாபாத்திரங்களில் நடித்திருந்தனர். இளையராஜா இசையமைப்பில் வெளியான இத்திரைப்படம் 1993 சனவரி 14 அன்று வெளியானது.

200நாட்களைக் கடந்து வெற்றிகரமாக ஓடிய இத்திரைப்படம், தொண்ணூறுகளில் வெளியான சத்யராஜ் திரைப்படங்களில் அதிக வசூல் ஈட்டிய திரைப்படமாகும். ரசிகர்களிடம் சிறப்பான வரவேற்பு பெற்ற இத்திரைப்படம் பெரும் வெற்றி பெற்ற திரைப்படமாகும். தமிழில் வெற்றி பெற்றதைத் தொடர்ந்து சிரஞ்சீவி நடிப்பில் "எஸ். பி. பரசுராம்" என தெலுங்கிலும், கோவிந்தாவின் நடிப்பில் "குத்தார்" என இந்தியிலும் மறுஆக்கம் செய்யப்பட்டது.


</doc>
<doc id="257360" url="https://ta.wikipedia.org/wiki?curid=257360" title="அகலப் பாதை">
அகலப் பாதை

அகலப் பாதை ("Broad gauge") தொடர்வண்டிப் போக்குவரத்தில் செந்தர இருப்புப் பாதையை விட () அகலமான இருப்புப் பாதை ஆகும்.
உருசியா, இந்தியா, அயர்லாந்து மற்றும் ஐபீரியா தொடர்வண்டி இருப்புப் பாதைகள் அகலப் பாதையானவை. இவ்வகலப் பாதைகள் துறைமுகங்களில் மின்தூக்கிகள் நகரவும் பயன்படுத்தப்படுகின்றன. 
இந்தியா, பாக்கித்தான், வங்காள தேசம், இலங்கை, அர்கெந்தீனா, சிலி நாடுகளில் பரவலாகப் பயன்படும் இருப்புப்பாதை அளவிலான அகலப் பாதையாகும். ஐக்கிய அமெரிக்காவின் சான் பிரான்சிஸ்கோ வளைகுடா பகுதியில் இயங்கும் "வளைகுடா பகுதி விரைவுக் கடப்பி" (Bay Area Rapid Transit) இந்த அகலப் பாதையைப் பயன்படுத்துகின்றது. இந்த அளவிலான அகலப் பாதை "இந்தியப் பாதை" எனவும் அறியப்படுகின்றது. வட அமெரிக்காவில் இந்த அகலப் பாதை "டெக்சாசு பாதை" எனப்படுகின்றது. இதுவே உலகில் பயன்படுத்தப்படும் மிகவும் அகலமான இருப்புப் பாதை ஆகும்.


</doc>
<doc id="257364" url="https://ta.wikipedia.org/wiki?curid=257364" title="ஆலன் ஜோ. பார்டு">
ஆலன் ஜோ. பார்டு

ஆலன் யோசப் பார்டு ("Allen Joseph Bard", பிறப்பு: 18 திசம்பர் 1933) ஓர் அமெரிக்க வேதியியலாளர். இவர் ஆசுட்டீனில் உள்ள டெக்சாசு பல்கலைக்கழக மின்வேதியியல் மைய இயக்குனரும் ஏக்கர்மேன்-வெல்ச் உயராய்வுக் கட்டில் வேதியியல் பேராசிரியரும் ஆவார். இவர் மின்வேதி அலகீட்டு நுண்ணோக்கியின் கண்டுபிடிப்பாளரும் மின்வேதி ஒளிர்வின் இணைக் கண்டுபிடிப்பாளரும் ஆவார். குறைக்கடத்தி மின்வாயிகள் சார்ந்த ஒளிமின் வேதியியல் ஆய்வுக்கு முதன்மையான பங்களிப்பைச் செய்துள்ளார். இவர் ஒரு துறைநூலின் இணையாசிரியரும் ஆவார்.

ஆலன் ஜோ. பார்டு 1933 திசம்பர் 18இல் நியூயார்க் நகரத்தில் பிறந்தார். இவர் பிராங்சு அறிவியல் உயர்நிலைப்பள்ளியில் பயின்றார். நியூயார்க் நகரக் கலூரியில் 1955இல் பட்டம் பெற்றார். பிறகு இவர் ஆர்வார்டு பல்கலைக்கழகத்தில் சேர்ந்து 1956இல் முதுவர் பட்டமும் 1958இல் முனைவர்ப்பட்டமும் பெற்றார்.

இவர் பிரான் பார்டைத் திருமணம் செய்துக் கொண்டார். இவர்களுக்கு எட், சாரா என இருமக்கள் உண்டு. அலெக்சு, மாரி, இரேச்சல், ட்ய்லான் என நான்கு பேரன், பேத்திகள் உள்ளனர்.

இவர் 2002இல் பிரீசுட்லீ விருதைப் பெற்றார். மேலும் 2008இல் வேதியியலுக்கான வுல்ஃப் விருதினைப் பெற்றார். இவர் அமெரிக்கக் கலை, அறிவியல் கல்விக்கழகத்தில் 1990இல் ஆய்வு உறுப்பினராகத் தேர்ந்தெடுக்கப்பட்டார். 1982இல் தேசிய அறிவியல் கல்விக்கழக உறுப்பினராகத் தேர்வு செய்யப்பட்டார்.



</doc>
<doc id="257369" url="https://ta.wikipedia.org/wiki?curid=257369" title="கட்டளை (திரைப்படம்)">
கட்டளை (திரைப்படம்)

கட்டளை 1993ஆவது ஆண்டில் லியாகத் அலிகான் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், பானுப்ரியா ஆகியோர் முக்கிய கதாபாத்திரங்களில் நடித்த இத்திரைப்படத்திற்கு இளையராஜா இசையமைத்திருந்தார். இப்படம் வால்டர் வெற்றிவேல் திரைப்படத்தின் வெற்றியைத் தொடர்ந்து வெளியானது.


இளையராஜா இசையமைத்த இத்திரைப்படத்தில் இடம்பெற்ற பாடல்களை கவிஞர் வாலி எழுதியிருந்தார்.


</doc>
<doc id="257371" url="https://ta.wikipedia.org/wiki?curid=257371" title="கே. சிவன்">
கே. சிவன்

கே. சிவன் ("K. Sivan") என்பவர் இந்திய விண்வெளித் துறையின் அறிவியலாளர் ஆவார். விக்ரம் சாராபாய் விண்வெளி நடுவத்தின் இயக்குநராக 2015 ஆம் ஆண்டு சூன் முதல் நாளிலிருந்து பொறுப்பேற்றுள்ளார். பி .எஸ். எல். வி திட்டத்தில் முக்கியப் பணி ஆற்றினார். கடந்த 33 ஆண்டுகளாக இந்தியாவிலிருந்து ஏவப்பட்ட செயற்கைக் கோள்களில் சிவனின் பங்களிப்பு இருந்தது. ராக்கட்டின் அமைப்பு தொடர்பாக சித்தாரா என்னும் பெயரில் மென்பொருளை உருவாக்கினார். இந்திய விண்வெளி ஆய்வு மையத்தின் தலைவராக 2018 சனவரி 12 ஆம் திகதியில் பதவியேற்றார்.

சிவனின் சொந்த ஊர் நாகர்கோவிலுக்கு அண்மையில் உள்ள வல்லங்குமாரவிளை என்னும் சிற்றூர் ஆகும். தமிழ் வழியில் பள்ளிக் கல்வியை கற்ற இவர் கணினியில் இளம் அறிவியல் பட்டமும் பின்னர் சென்னையில் உள்ள எம்.ஐ டி.யில் ஏரோநாட்டிகல் பொறியியலும் படித்தார். பெங்களுரில் இந்தியன் அறிவியல் நிறுவனத்தில் முதுஅறிவியல் பட்டம் பெற்றார். 2006 ஆம் ஆண்டில் மும்பை இந்திய தொழில் நுட்பக் கழகத்தில் விண்வெளிப் பொறியியலில் முனைவர் பட்டம் பெற்றார். 1982 ஆம் ஆண்டில் இந்திய விண்வெளி ஆராய்ச்சி நிறுவனத்தில் முதன்முதலாகப்
பணியில் சேர்ந்தார்.




</doc>
<doc id="257373" url="https://ta.wikipedia.org/wiki?curid=257373" title="கல்யாண் சந்திப்பு தொடருந்து நிலையம்">
கல்யாண் சந்திப்பு தொடருந்து நிலையம்

கல்யாண் சந்திப்பு தொடருந்து நிலையம், மகாராஷ்டிராவில் உள்ள கல்யாணில் உள்ளது. இது மத்திய ரயில்வேயின் கட்டுப்பாட்டில் உள்ளது. மும்பையில் இருந்து 54 கி.மீ தொலைவில் அமைந்துள்ளது. இது மும்பை புறநகர் ரயில்வேயில் உள்ள முக்கியமான நிலையம்.

இதன் வழியாக செல்லும் அனைத்து விரைவுவண்டிகளும் இங்கு நின்று செல்லும்.


</doc>
<doc id="257378" url="https://ta.wikipedia.org/wiki?curid=257378" title="யாத்கிர் தொடருந்து நிலையம்">
யாத்கிர் தொடருந்து நிலையம்

யாத்கிர் தொடருந்து நிலையம், கர்நாடகத்தின் யாத்கிர் மாவட்டத்தில் உள்ள யாத்கிரில் உள்ளது.. இதை யாதகிரி (ಯಾದಗಿರಿ) என்று கன்னடத்தில் அழைப்பர். இதன் நிலையக் குறியீடு YG ஆகும்.


</doc>
<doc id="257383" url="https://ta.wikipedia.org/wiki?curid=257383" title="கோமரங்கடவல பிரதேசச் செயலாளர் பிரிவு">
கோமரங்கடவல பிரதேசச் செயலாளர் பிரிவு

கோமரங்கடவல பிரதேசச் செயலாளர் பிரிவு ("Gomarankadawala Divisional Secretariat") திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கு எல்லையில் பதவிசிறீபுர பிரதேசச் செயலாளர் பிரிவும், மேற்கு எல்லையை அண்டி அனுராதபுரம் மாவட்டமும், கிழக்கில் குச்சவெளி பிரதேசச் செயலாளர் பிரிவும், தெற்கில் மொரவெவ பிரதேசச் செயலாளர் பிரிவும் அமைந்துள்ளன. 288 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 10 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 7,339 ஆகும். எறத்தாழ முழுவதும் சிங்களவர்களையே கொண்ட இப்பிரிவில், ஒரு முசுலிமும், 25 இலங்கைத் தமிழரும், 7,313 சிங்களவரும் வாழ்கின்றனர். திருகோணமலை மாவட்டத்தில் உள்ள குறைவான மக்கள் அடர்த்தி கொண்ட பிரதேசச் செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 25 பேர்.


</doc>
<doc id="257384" url="https://ta.wikipedia.org/wiki?curid=257384" title="பாம்பெர்கெர் மறுசீராக்கல் வினை">
பாம்பெர்கெர் மறுசீராக்கல் வினை

பாம்பெர்கெர் மறுசீராக்கல் வினை "( Bamberger rearrangement)" என்பது N- பீனைல் ஐதராக்சிலமைன்கள் வலிமையான நீர்த்த அமிலங்களுடன் ஈடுபடும் ஒரு வகை வேதிவினையாகும். இவ்வினையின் போது அவை மறுசீரமைப்பு அடைந்து 4 – அமினோபீனால்களைத் தருகின்றன. இவ்வினையை செருமன் வேதியியலாளர் யூகென் பாம்பெர்கெர் (1857 – 1952) கண்டறிந்த காரணத்தால் அவர் பெயரால் அழைக்கப்படுகிறது.

நைட்ரோ பென்சீன்களை ரோடியம் அல்லது துத்தநாகத்தைப் பயன்படுத்தி ஒடுக்க வினைக்கு உட்படுத்தும் தொகுப்பு வினையின் மூலம் N- பீனைல் ஐதராக்சிலமைன்கள் தயாரிக்கப்படுகின்றன 

பாம்பெர்கெர் மறுசீராக்கல் வினைக்கான வினைவழிமுறையின் முதல்படிநிலை N- பீனைல் ஐதராக்சிலமைனின் ஒருபுரோட்டானேற்ற வினையில் 1 தொடங்குகிறது. N- புரோட்டானேற்றம் நடைபெறல் அனுகூலமாக இருந்தாலும் உற்பத்தி எதுவும் அங்கு நிகழ்வதில்லை. 2 எனவே ஆக்சிசன் அணு O புரோட்டானேற்றம் அடைந்து 3 இதனால் நைட்ரீனியம் அயனி உருவாகிறது. 4 இந்த இடைநிலை அயனி மின்னணு மிகுபொருளான தண்ணீருடன் வினைபுரிந்து தேவையான 4 – அமினோபீனால் உருவாகிறது 5



</doc>
<doc id="257385" url="https://ta.wikipedia.org/wiki?curid=257385" title="கந்தளாய் பிரதேசச் செயலாளர் பிரிவு">
கந்தளாய் பிரதேசச் செயலாளர் பிரிவு

கந்தளாய் பிரதேசச் செயலாளர் பிரிவு திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கு எல்லையில் தம்பலகாமம், கிண்ணியா ஆகிய பிரதேசச் செயலாளர் பிரிவுகளும், மேற்கு எல்லையை அண்டி அனுராதபுரம் மாவட்டமும், கிழக்கில் சேருவிலை பிரதேசச் செயலாளர் பிரிவும், தெற்கில் பொலநறுவை மாவட்டமும் அமைந்துள்ளன. 404 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 23 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 46,641 ஆகும். பெரும்பான்மை சிங்களவர்களைக் கொண்ட இப்பிரிவில், 5,108 முசுலிம்களும், 1,534 இலங்கைத் தமிழரும், 37,448 சிங்களவரும், 2,478 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் மிதமான மக்கள் அடர்த்தி கொண்ட பிரதேசச் செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 115 பேர்.


</doc>
<doc id="257386" url="https://ta.wikipedia.org/wiki?curid=257386" title="கிண்ணியா பிரதேசச் செயலாளர் பிரிவு">
கிண்ணியா பிரதேசச் செயலாளர் பிரிவு

கிண்ணியா பிரதேசச் செயலாளர் பிரிவு திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கு எல்லையில் நகரமும், சூழலும் பிரதேசச் செயலாளர் பிரிவும், மேற்கு எல்லையை அண்டி தம்பலகாமம், கந்தளாய் ஆகிய பிரதேசச் செயலாளர் பிரிவுகளும், கிழக்கில் மூதூர் பிரதேசச் செயலாளர் பிரிவும், தெற்கில் கந்தளாய் பிரதேசச் செயலாளர் பிரிவும் அமைந்துள்ளன. 165 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 31 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 64,451 ஆகும். பெரும்பான்மை முசுலிம்களைக் கொண்ட இப்பிரிவில், 58,447 முசுலிம்களும், 2,522 இலங்கைத் தமிழரும், 19 சிங்களவரும், 3,445 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் கூடிய மக்கள் அடர்த்தி கொண்ட பிரதேசச் செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 391 பேர்.


</doc>
<doc id="257387" url="https://ta.wikipedia.org/wiki?curid=257387" title="மொரவெவ பிரதேசச் செயலாளர் பிரிவு">
மொரவெவ பிரதேசச் செயலாளர் பிரிவு

மொரவெவ பிரதேசச் செயலாளர் பிரிவு திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கு எல்லையில் கொமரங்கடவெல பிரதேசச் செயலாளர் பிரிவும், மேற்கு எல்லையை அண்டி அனுராதபுர மாவட்டமும், கிழக்கில் குச்சவெளி, நகரமும் சூழலும் பிரதேசச் செயலாளர் பிரிவுகளும், தெற்கில் தம்பலகாமம் பிரதேசச் செயலாளர் பிரிவும் அமைந்துள்ளன. 329 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 10 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 7,946 ஆகும். பெரும்பான்மை சிங்களவர்களைக் கொண்ட இப்பிரிவில், 1,300 முசுலிம்களும், 888 இலங்கைத் தமிழரும், 5,750 சிங்களவரும், 3 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் மிகக்குறைந்த மக்கள் அடர்த்தி கொண்ட பிரதேசச் செயலாளர் பிரிவான இப்பிரிவின் மக்கள் அடர்த்தி சதுர கிலோமீட்டருக்கு 24 பேர் மட்டுமே.


</doc>
<doc id="257388" url="https://ta.wikipedia.org/wiki?curid=257388" title="மூதூர் பிரதேசச் செயலாளர் பிரிவு">
மூதூர் பிரதேசச் செயலாளர் பிரிவு

மூதூர் பிரதேசச் செயலாளர் பிரிவு திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கு எல்லையில் திருகோணமலை குடாவும், மேற்கு எல்லையை அண்டி கிண்ணியா, சேருவிலை ஆகிய பிரதேசச் செயலாளர் பிரிவுகளும், கிழக்கில் இந்துப் பெருங்கடலும், தெற்கில் சேருவிலை பிரதேசச் செயலாளர் பிரிவும் அமைந்துள்ளன. 195 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 42 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 56,379 ஆகும். பெரும்பான்மை முசுலிம்களைக் கொண்ட இப்பிரிவில், 34,984 முசுலிம்களும், 20,935 இலங்கைத் தமிழரும், 444 சிங்களவரும், 4 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் கூடிய மக்கள் அடர்த்தி கொண்ட பிரதேசச் செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 289 பேர்.


</doc>
<doc id="257389" url="https://ta.wikipedia.org/wiki?curid=257389" title="சேருவிலை பிரதேசச் செயலாளர் பிரிவு">
சேருவிலை பிரதேசச் செயலாளர் பிரிவு

சேருவிலை பிரதேசச் செயலாளர் பிரிவு திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கு எல்லையில் மூதூர் பிரதேசச் செயலாளர் பிரிவும், மேற்கு எல்லையை அண்டி கந்தளாய் பிரதேசச் செயலாளர் பிரிவும், கிழக்கில் ஈச்சிலம்பத்தை பிரதேசச் செயலாளர் பிரிவும், இந்துப் பெருங்கடலும், தெற்கில் பொலநறுவை மாவட்டமும் அமைந்துள்ளன. 311 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 17 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 13,546 ஆகும். பெரும்பான்மை சிங்களவர்களைக் கொண்ட இப்பிரிவில், 2,426 முசுலிம்களும், 1,816 இலங்கைத் தமிழரும், 9,293 சிங்களவரும், 3 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் குறைவான மக்கள் அடர்த்தி கொண்ட பிரதேசச் செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 44 பேர்.


</doc>
<doc id="257395" url="https://ta.wikipedia.org/wiki?curid=257395" title="உரோச்சட்டர் தேவாலயம்">
உரோச்சட்டர் தேவாலயம்

உரோச்சட்டர் தேவாலயம் ("Rochester Cathedral") என்பது கென்ட் மாவட்டத்தில் உள்ள இங்கிலாந்தின் இரண்டாவது மிகப் பழமையான தேவாலயம் ஆகும். இது கி.பி. 604 இல் யூஃது ஆயரால் நிறுவப்பட்டது. தற்போதைய ஆலயத்தின் வேலைப்பாடுகள் கி.பி. 1080 இல் பிரெஞ்சுத் துறவி குண்டல்ப் அவர்களின் காலத்திலிருந்தே துவங்கப்பட்டுள்ளது. நார்மன் கட்டிடக்கலையில் அமைக்கப்பட்ட ஆலயத்தின் நடுக்கூடம், நிலவரை, ரோமானிய வழிப்பாணியில் அமைந்த கட்டிட முகப்பும் இவ்வாலயத்தின் சிறப்பம்சங்கள். பின்னர் தோன்றிய கோதிக் கட்டிடக்கலையும் இவ்வாலயத்தை அழகுபடுத்தியுள்ளது. இவ்வாலயத்தினுள் அமைந்துள்ள நூலகத்தின் முதன்மை வாயிற்கதவு (முன்னனுமதி பெற்றே பார்க்க முடியும்) 14 ஆம் நூற்றாண்டில் எழுப்பப்பட்ட இங்கிலாந்தின் சில பழமையானக் கதவுகளில் ஒன்று. டெஃடுசு ரோஃப்பின்சசு என்ற மிகப்பழமையான ஆங்கில சட்ட நூல், இங்குள்ள துறவிகளாலே எழுதப்பட்டது.

கி.பி. 42 இல் உரோமானியர்கள், உரோச்சட்டர் பகுதிகளை தங்கள் கட்டுபாட்டில் கொண்டுவந்து, துரோபிரிவே என்று பெயரிட்டனர். கி.பி. 407 இல் உரோமானியர்கள் வெளியேறிய பின்னர் நிலவிய குழப்ப நிலையை பயன்படுத்தி, சூட்டுகள், கென்ட் கடற்கரை வழியாக மெட்வே பகுதிக்குள் நுழைந்தனர். பின்னர் அய்லஃசபோர்ட் என்ற இடத்தில் பிரித்தானியர்களை தோற்கடித்து, மேற்கு கென்டில் இருந்த சாக்சன்களுடன் இணைத்து கென்ட் இராச்சியத்தை நிறுவினர். இதன் பின்னர் உரோச்சட்டரை சுற்றிய பகுதிகள் செஃடர்வரா லாதே ("lathe of Cesterwara") என்று அழைக்கப்பட்டது.

கி.பி. 604 இல், கேன்டர்பரி பேராயர் அகுத்தினார், உரோச்சட்டரில் ஒரு பேராலயத்தை எழுப்பும் பணிக்காக இறைப்பணியாளர் யூஃதுவை அனுப்பினார். இதற்கான நிலத்தை கென்ட் இராச்சியத்தின் மன்னர் ஏத்தல்பர்ட் வழங்கினார். பின்னர் அகுத்தினார் யூஃதுவை உரோச்சட்டரின் முதல் ஆயராக நியமித்தார்.

நோர்மானியர்களின் படையெடுப்பிற்குப் பின்னர் கி.பி. 1077 இல் உரோச்சட்டர் ஆயராக குண்டல்ப் பொறுப்பேற்றார். கி.பி. 1080 இல், சுமார் 450 வருடம் பழமையான உரோச்சட்டர் ஆலயத்தின் கிழக்குப் பகுதியில், புதிய ஆலயத்தை எழுப்பி புனித அந்திரேயா திருத்தூதருக்காய் அர்ப்பணித்தார். கி.பி. 1130 இல் ஆலயத்தின் பணிகள் நிறைவடைந்தது.

கி.பி. 1137 இல் நிகழ்ந்த தீவிபத்தில் உரோச்சட்டர் பேராலயம் பெரிதும் சேதமடைந்தது.

கி.பி. 1227 இல் நோர்மானியர்களால் அமைக்கப்பட்ட பாடகர்கள் இருக்கையிடம் புதுப்பிக்கப்பட்டது. கி.பி. 1343 இல், ஆயர் கமோ தி கைத் ("Hamo de Hythe") ஆலய கோபுரத்தை உயர்த்தி, நான்கு மணிகளைத் தொங்கவிட்டார்.



</doc>
<doc id="257397" url="https://ta.wikipedia.org/wiki?curid=257397" title="உரோச்சட்டர் கோட்டை">
உரோச்சட்டர் கோட்டை

உரோச்சட்டர் கோட்டை ("Rochester Castle") இங்கிலாந்தின் கென்ட் மாவட்டத்தில் அமைந்துள்ள மெட்வே பகுதியில் உள்ள உரோச்சட்டர் எனும் சிற்றூரில் அமைந்துள்ளது. இது இங்கிலாந்தின் மிகவும் உயரமான நார்மன் கட்டடக்கலையில் கட்டப்பட்ட நார்மன் அரண் ஆகும். இது உரோமைப் பேரரசின் இலண்டன் சுவர் கட்டும் காலத்தில் மெட்வே ஆற்றைக் கடக்கும் உரோமானியர்களைப் பாதுகாக்கக் கட்டப்பட்டது.



</doc>
<doc id="257401" url="https://ta.wikipedia.org/wiki?curid=257401" title="கிறிஸ்டோபர் மக்கென்ட்லஸ்">
கிறிஸ்டோபர் மக்கென்ட்லஸ்

கிறித்தோபர் ஜான்சன் மக்கென்ட்லசு ("Christopher Johnson McCandless", 12 பெப்ரவரி 1968 - ஆகத்து 1992) அமெரிக்காவில் வாழ்ந்த ஒரு சாகசக்காரர் ஆவார். எளிய வாழ்க்கை வாழ்வதற்காக 1992ம் ஆண்டு ஏப்ரல் மாதத்தில் அலாஸ்காவிலுள்ள காட்டுப்பகுதிக்குத் தனியே சென்றார். நான்கு மாதங்களுக்குப் பிறகு அவருடைய உடல் டெனாலி தேசியப் பூங்காவில் சுஷனா ஆற்றின் கிழக்குக் கரையில் கண்டெடுக்கப்பட்டது. 

மக்கென்ட்லஸ் பற்றிய ஒரு முழு நீள கட்டுரை தி நியூயார்க்கர் பத்திரிகையில் பிப்ரவரி 8, 1993 இதழில் வெளியானது. மக்கென்ட்லஸின் பயணத்தைப் பற்றிய கதையை 1996ல், ஜான் கிராகொயர் எனும் மலையேற்ற சாகசக்காரர் Into the Wild (இன் டு த வைல்ட் / காட்டுக்குள்) என்ற பெயரில் வெளியிட்டார். மக்கென்ட்லஸின் பயணத்தை அடிப்படையாகக் கொண்ட Into the Wild (இன் டு த வைல்ட் / காட்டுக்குள்) என்ற ஆங்கிலத் திரைப்படம் 2007ம் ஆண்டு வெளிவந்தது.


</doc>
<doc id="257423" url="https://ta.wikipedia.org/wiki?curid=257423" title="காதற்கடிதம்">
காதற்கடிதம்

காதற்கடிதம் ("Love letter") என்பது காதல் உணர்வுகளை எழுத்து வடிவத்தில் வெளிப்படுத்தி எழுதும் கடிதம் ஆகும். ஒருவர் தான் காதலிப்பவரிடம் இதனை நேரடியாகக் கொடுப்பார். அல்லது அஞ்சல் வழியாகவோ புறா மூலமாகவோ நண்பர் மூலமாகவோ அனுப்புவார். சில வேளைகளில் காதற்கடிதத்தை மறைவான ஓரிடத்தில் ஒளித்து வைத்து விடுவதுமுண்டு. முதன்முறையாகக் காதலைத் தெரிவிப்பதற்காக மட்டுமன்றி, மனைவிக்கோ காதலிக்கோ கூடக் காதற்கடிதத்தை எழுதுவதுண்டு. காதற்கடிதம் எழுதும் வழக்கம் தற்போது குறைந்து வருவதாகக் கூறப்படுகின்றது.




</doc>
<doc id="257424" url="https://ta.wikipedia.org/wiki?curid=257424" title="டேவிட் பால்டிமோர்">
டேவிட் பால்டிமோர்

டேவிட் பால்டிமோர் ("David Baltimore", பிறப்பு 7 மார்ச் 1938) ஓர் அமெரிக்க உயிரியலாளரும் பல்கலைக்கழக ஆட்சியாளரும் ஆவார். இவர் 1975 இல் மருத்துவம் அல்லது உடலியங்கியலுக்கான நோபல் பரிசு பெற்றார். 1997 முதல் 2006 வரை கலிபோர்னியா தொழில்நுட்ப நிறுவனத்தின் தலைவராக இருந்தார். இப்போது அங்கு தகைமைத் தலைவராகவும் இராபெர்ட் ஆந்திரூசு மிலிக்கன் கட்டில் உயிரியல் பேராசிரியராகவும் இருக்கிறார். இவர் 1990முதல் 1991வரை இராக்பெல்லெர் பல்கலைக்கழகத் தலைவராகவும் இருந்துள்ளார். 2007இல் அமெரிக்க அறிவியல் மேம்பாட்டுக்கழகத்தின் தலைவரானார். முனைவர் பால்டிமோர் உலக அறிவியலில் பெருந்தாக்கத்தை விளைவித்துள்ளார். குறிப்பாக நோயெதிர்ப்பியல், நச்சுயிரியல், புற்றுநோய் ஆய்வு, உயிரித் தொழில்நுட்பம், மீளிணைவு டி. என். ஏ. ஆய்வு ஆகிய புலங்களில் ஆய்வாளராகவும் ஆட்சியாளராகவும் கல்வியாளராகவும் அறிவியல் சார்ந்த பொதுக்கொள்கையாளராகவும் பெரும்பங்களித்துள்ளார். இவர் பல முனைவர்பட்ட, முதுமுனைவர்பட்ட மாணவர்களை வழிநடத்தியுள்ளார். இவர்களில் பலர் பல்வேறு புலங்களில் பெயர்பெற்ற ஆய்வாளர்களக உள்ளனர். நோபல் பரிசு மட்டுமன்றி, இவர் பல விருதுகளைப் பெற்றுள்ளார். 1999இல் தேசிய அறிவியல் பதக்கம் பெற்றார். இவர் தற்போது பரிந்துரையாளர் வாரியத்தில் இருக்கிறார்.


பால்டிமோர் 1968இல் மரு. அலைசு எசு. ஃஉவாங்கை மணந்தார். இவர்களுக்கு ஒரு மகள் உண்டு.



</doc>
<doc id="257426" url="https://ta.wikipedia.org/wiki?curid=257426" title="அகில்யாபாய் ஓல்கர்">
அகில்யாபாய் ஓல்கர்

மகாராணி அகில்யா பாய் ஓல்கர் (31 மே 1725 – 13 ஆகத்து 1795),  ஓல்கர் வம்சத்தின் பேரரசியாவார். இவர் மராட்டியப் பேரரசின் இந்தூர் அரசை ஆட்சி செய்தவராவார். இவர் அகமத்நகரிலுள்ள சாம்கெட் என்னும் நகரின், இச்சோண்டி கிராமத்தில் பிறந்தவர் ஆவார். இவர் ஆட்சியில் தலைநகரத்தை இந்தோரின் தெற்கில் நருமதையில் அமைந்துள்ள மகேசுவருக்கு மாற்றினார்.

அகில்யாபாயின் கனவர் காண்டே ராவ் ஓல்கர், கும்பர் போரில் 1754-ல் உயிரிழந்தார். 12 ஆண்டுகளுக்குப் பிறகு இவருடைய மாமனார் மல்கர் ராவும் காலமானார். அதன்பிற்கு ஓராண்டு கழித்து இந்தூர் அரசியாக முடிசூட்டப்பட்டார். இவர் தன்னுடையா அரசை வழிப்பறிக் கொள்ளையர்களிடம் இருந்து காக்க பாடுபட்டார். இவர் தன்னுடைய போர்படையை வழிநடத்துவதிலும் தன்னுடைய வீரத்தை காட்டினார். இவர் துகோசி ஓல்கரை தன்னுடைய தளபதியாக நியமித்தார். இவரது 30 ஆண்டு ஆட்சிக்காலத்தில் முறையான நிர்வாகமும், நல்லதொரு ஆட்சியுமாக நடத்தினார், இவர் வாழும்போது மரியாதையுடனும், இறந்த பிறகு துறவிபோலவும் கருதப்பட்டார். 
அகில்யாபாய் கட்டிடக்கலைநுட்பத்தில் ஆர்வமுள்ளவராக இருந்தார். இவர் இந்தோர், மகேசுவர் பகுதிகளில் பல கோயில்களை நிறுவினார். இவருடைய ஆட்சிப்பகுதியில் மட்டுமின்றி பல்வேறு இடங்களில் கோயில்கள், தர்மசாலை எனப்படும் ஓய்வு விடுதிகள் ஆகியவற்றை உருவாக்கினார். கிழக்கே இந்துக்களின் முக்கிய தளமான குசராத்திலுள்ள துவாரகை முதல், கங்கை நதிக்கரையிலுள்ள காசி விசுவநாதர் கோயில் வரையிலும், உஜ்ஜையின், நாசிக், விஷ்ணுபாத் கோயில், கயா மற்றும் பாராலி பைஜ்னாத் ஆகிய மகாராட்டிரப் பகுதியிலும் தனது கோயில்களை கட்டினார். சோமநாதபுரத்தில் பாழடைந்த சிவன் கோயிலை மீண்டும் கட்டி குடமுழுக்கு செய்தார். அரசர்களில் அக்பரை குறிப்பிடுவது போல, பேரரசிகளில் முக்கியமானவர் இவரென குறிப்பிடப்படுகிறது.
இந்திய அரசு அகில்யாபாய் ஓல்கருக்கு மரியாதை அளிக்கும் விதமாக இந்தோர் விமான நிலையத்திற்கு, தேவி அகில்யாபாய் ஓல்கர் விமான நிலையம் என பெயர் சூட்டியுள்ளது. அதுமட்டுமின்றி, 1999-ம் ஆண்டு ஆகத்து 25-ம் நாள் இவருடைய படத்தை அஞ்சல் தலையில் பொறித்து மரியாதை செய்துள்ளது.





</doc>
<doc id="257443" url="https://ta.wikipedia.org/wiki?curid=257443" title="மன்னர் மானியம் (இந்தியா)">
மன்னர் மானியம் (இந்தியா)

மன்னர் மானியம் (Privy Purse in India) என்பது இந்திய விடுதலைக்கு முன்பு பிரித்தானிவின் இந்தியப் பேரரசின் கீழ், சுதேச சமஸ்தான மன்னர்களுக்கும், அவர்தம் வாரிசுகளுக்கும், இந்தியப் பிரிவினைக்குப்பின் இந்திய அரசால் ஆண்டுதோறும் வழங்கப்பட்ட உதவித் தொகையாகும். 

மன்னர் மானியம் எனும் உதவித் தொகை வழங்குவது, இந்திய அரசியலமைப்பில் செய்த 26வது திருத்தத்தை, 1971ஆம் ஆண்டில் இந்திய நாடாளுமன்றத்தின் இரு அவைகளில் நிறைவேற்றிய பின்னர், இந்திய அரசால் நிறுத்தப்பட்டது.

இந்திய விடுதலைக்கு முன்னர் 1947இல் 560 சுதேச சமஸ்தானங்கள் ஆங்கிலேயே அரசுக்கு ஆண்டுதோறும் திறை செலுத்திக் கொண்டு, தத்தம் பகுதிகளை ஆட்சி செய்து கொண்டிருந்தன. அவற்றில் தமிழ்நாட்டில் புதுக்கோட்டை சமஸ்தானமும் ஒன்றாகும். 15 ஆகஸ்டு 1947இல் இந்திய விடுதலைக்குப் பின்னர், இந்திய அரசின் உள்துறை அமைச்சராக இருந்த சர்தார் வல்லபாய் படேலின் முயற்சியால் அனைத்து சுதேச சமஸ்தானங்களின் ஆட்சிப் பகுதிகள் இந்திய அரசின் கீழ் இணைந்தன.

தங்கள் ஆளும் பகுதியை இந்தியாவுடன் இணைத்தமைக்காக 565 சுதேச மன்னர்களுக்கு மானியத்தொகையாக இந்திய அரசு ஆண்டுதோறும் ரூபாய் 5000 முதல் இரண்டு இலட்சம் வரை வழங்கப்பட்டது. பெரிய சுதேச மன்னர்களாக ஹைதராபாத் நிஜாம், மைசூர், திருவாங்கூர், பரோடா, ஜெய்பூர் மற்றும் பாட்டியால மன்னர்களுக்கு பத்து இலட்சம் ரூபாய் வரை மன்னர் மானியம் வழங்கப்பட்டது.

1969இல் மன்னர் மானிய ஒழிப்பு சட்ட மசோதா அரசு நாடாளுமன்றத்தில் கொண்டுவந்த போது ஒரு வாக்கு வித்தியாசத்தின் நாடாளுமன்ற மாநிலங்களவையில் தோற்றது. "இந்திய அரசியல் அமைப்பு (26வது திருத்தம்) சட்டம், 1971" (The Constitution (Twenty-sixth Amendment) Act, 1971) 1971இல் நாடாளுமன்றத்தின் இரு அவைகளில் நிறைவேற்றப்பட்டதால் இந்திய அரசு மன்னர் மானியம் வழங்குவது நிறுத்தப்பட்டது.


</doc>
<doc id="257446" url="https://ta.wikipedia.org/wiki?curid=257446" title="மல்லுவேட்டி மைனர்">
மல்லுவேட்டி மைனர்

மல்லுவேட்டி மைனர் என்பது மனோபாலாவின் இயக்கத்தில் 1990ஆவது ஆண்டில் வெளியான ஒரு நகைச்சுவை தமிழ்த் திரைப்படமாகும். சத்யராஜ், சீதா, ஷோபனா ஆகியோர் முக்கிய கதாபாத்திரங்களில் நடித்திருந்தனர். பி. கலைமணியின் தயாரிப்பில்.இளையராஜாவின் இசையமைப்பில் உருவான இத்திரைப்படம் 1990 அக்டோபர் 17 அன்று வெளியானது.



</doc>
<doc id="257453" url="https://ta.wikipedia.org/wiki?curid=257453" title="மதுரை வீரன் எங்க சாமி">
மதுரை வீரன் எங்க சாமி

மதுரை வீரன் எங்க சாமி என்பது 1990ஆவது ஆண்டில் வெளியான ஒரு இந்தியத் தமிழ்த் திரைப்படமாகும். இப்படத்தில், சத்யராஜ், ரூபினி ஆகியோர் முக்கிய கதாபாத்திரங்களில் நடித்திருந்தனர். இது எதிர்பார்த்த அளவிற்கு வெற்றிபெறவில்லை. வணிக ரீதியாகவும் இப்படம் தோல்வியைச் சந்தித்தது. இப்படத்தில் கவுண்டமணி நடித்த "பலூன் கந்தசாமி" கதாபாத்திரம் பலராலும் பாராட்டப்பட்டது.



</doc>
<doc id="257455" url="https://ta.wikipedia.org/wiki?curid=257455" title="பழுப்புநிறச் சேற்று மீன்">
பழுப்புநிறச் சேற்று மீன்

பழுப்பு நிறச் சேற்று மீன் (ஆங்கிலம்: "Brown mudfish"; "Neochanna apoda") என்பது கேலக்சிட் குடும்பத்தைச் சேர்ந்த நியூசிலாந்தைச் சேர்ந்த அகணிய உயிரி ஆகும். இது வடக்குத் தீவின் தென்மேற்கிலுள்ள ஈரநிலங்களில் காணப்படுகிறது. மேலும் தெற்குத் தீவின் மேற்குக் கரையின் மேற்பகுதியிய்லும் காண்னப்படுகிறது. இது பொதுவாக 100-130 மிமீ வரையில் வளரக்கூடியது மேலும் குறைந்தது இது 7 ஆண்டுகள் உயிர் வாழக்கூடியது.

நீயூசிலாந்து இயற்கைப் பாதுகாப்புத் துறை இம்மீன் இனத்தைக் "குறைந்துவருபவை" என்று பகுத்துள்ளதுஇது பன்னாட்டு இயற்கைப் பாதுகாப்புச் சங்கத்தினால் "அச்சுறுத்தப்பட்ட இனமாக" அறிவிக்கப்பட்டுள்ளது.



</doc>
<doc id="257457" url="https://ta.wikipedia.org/wiki?curid=257457" title="பிரம்மா (திரைப்படம்)">
பிரம்மா (திரைப்படம்)

பிரம்மா என்பது கே. சுபாஷ் இயக்கத்தில் 1991ஆவது ஆண்டில் வெளியான தமிழ்த் திரைப்படமாகும். இப்படத்தில் சத்யராஜ், குஷ்பூ, பானுப்ரியா ஆகியோர் முக்கிய கதாபாத்திரங்களில் நடித்திருந்தனர். தீபாவளியன்று வெளியான இப்படம் சிறப்பான வரவேற்பை பெற்று நூறு நாட்களைக் கடந்து ஓடிய வெற்றித் திரைப்படமாக அமைந்தது. தமிழில் வெற்றிபெற்றதைத் தொடர்ந்து இப்படம் இதே பெயரில் மோகன் பாபு நடிப்பில் தெலுங்கிலும், கோவிந்தாவின் நடிப்பில் இந்தியிலும் மறுஆக்கம் செய்யப்பட்டது. 


தொடக்கத்தில் இப்படத்தின் ஜெனீபர் கதாபாத்திரத்தில் கனகா நடிப்பதாக இருந்தது. ஆனால் நடிக்க தேதி கிடைக்காததால் இப்பாத்திரத்தில் குஷ்பூ நடித்திருந்தார்.

ரசிகர்களிடம் சிறப்பான வரவேற்பை பெற்ற இத்திரைப்படம் வணிக ரீதியாகவும் சிறப்பான வெற்றியைப் பெற்றது. 


</doc>
<doc id="257459" url="https://ta.wikipedia.org/wiki?curid=257459" title="செல்லத்துரை சுதர்சன்">
செல்லத்துரை சுதர்சன்

செல்லத்துரை சுதர்சன் இலங்கைத் தமிழ் கவிஞரும் விமர்சகரும் ஆய்வாளரும் ஆவார். குடியேற்றக் கால இலங்கையின் இலக்கிய ஆவணங்களைத் தேடியெடுத்துப் பதிப்பிக்கும் முயற்சியில் ஈடுபட்டுவருகிறார். மறுமலர்ச்சி இதழ்களைத் தேடியெடுத்து அவ்விதழில் வெளிவந்த கவிதைகளைப் பதிப்பித்துள்ளார். முழுமை பெறாதிருந்த உடுப்பிட்டி சிவசம்புப் புலவர் எழுதிய பிரபந்தங்களைக் கண்டுபிடித்துப் பெருந்திரட்டாகத் தொகுத்துள்ளார்.

இவர் யாழ்ப்பாண மாவட்டத்திலுள்ள வசாவிளானைப் பிறப்பிடமாகக் கொண்டவர். இவர் வசாவிளான் றோமன் கத்தோலிக்கக் கல்லூரியில் தனது தொடக்கக் கல்வியைப் பெற்றார். இடைநிலை, உயர்நிலைக் கல்வியை உடுப்பிட்டி அமெரிக்கன் மிசன் கல்லூரியில் பெற்றார். பேராதனைப் பல்கலைக்கழகத்தில் தமிழைச் சிறப்புத் துறையாகப் பயின்று இளங்கலைப் பட்டத்தையும் அதே பல்கலைக்கழகத்தில் முதுகலைப் பட்டத்தையும் பெற்றுக்கொண்டார். இவர் உடுப்பிட்டியில் வசித்து வருகின்றார். பேராதனைப் பல்கலைக்கழகத்தில் தமிழ்த்துறை விரிவுரையாளராகப் பணியாற்றுகிறார்.





</doc>
<doc id="257460" url="https://ta.wikipedia.org/wiki?curid=257460" title="பங்காரப்பேட்டை">
பங்காரப்பேட்டை

பங்காரப்பேட்டை (Bangarapet), கருநாடகத்தின் கோலார் மாவட்டத்தில் அமைந்துள்ள நகரம் ஆகும். இந்நகரம் பங்காரப்பேட்டை வட்டத்தின் தலைநகராகவும் விளங்குகிறது. பெங்களூரையும் தங்க வயல்களையும் இணைப்பதன் பொருட்டு இந்நகரம் உருவானது. இந்நகரம் அரிசி வணிகத்துக்குப் பெயர் பெற்றது. 


</doc>
<doc id="257462" url="https://ta.wikipedia.org/wiki?curid=257462" title="புதர்ச்சிட்டு">
புதர்ச்சிட்டு

புதர்ச்சிட்டு (pied bush chat) என்பது குருவியளவு உள்ள ஒரு பறவையாகும். இது மேற்காசியா, நடு ஆசியா, இந்தியத் துணைக்கண்டம், தென்கிழக்காசியா ஆகிய பகுதிகளில் காணப்படுகிறது. இப்பறவை இணை இணையாகச் கிராமப் புறங்களில் சுற்றக்கூடியது.
இப்பறவைகளில் ஆண்பறவை நல்ல கறுப்பு நிறம் உடையதாகவும், அடித்தொண்டை, அடிவயிறு, இறக்கைப் பகுதிகளில் ஒளிரும் வெண் பட்டை உடையதாகவும் இருக்கும. பெண்பறவை மண் நிறம் கொண்டதாகவும், தொடைப் பகுதி துரு நிறம் கொண்டதாகவும் உள்ளது.
இப்பறவையின் இனப்பெருக்கக் காலம் பெரும்பாலும் பிப்பிரவரி முதல் ஆகத்து மாதம் வரையிருக்கும், ஆனால் மார்ச்சு சூன் மாதங்களுக்கிடையே உச்ச காலமாக இருக்கும். ஆண்பறவைகள் கிளை உச்சிகளில் இருந்துகொண்டு கீச்சென்ற குரலில் குயின்றுகொண்டு இருக்கும்.
இதன் குரலை இணைத்துள்ள ஒலிக்கோப்பின்வழி கேட்கலாம். 

இதன் கூடு பொந்துகளில் காய்ந்த புல் முதலானவற்றால் கட்டப்பெற்றிருக்கும். கூட்டில் 2-5 முட்டைகள் இடும்


</doc>
<doc id="257463" url="https://ta.wikipedia.org/wiki?curid=257463" title="புரோமித்தியம்(III) ஆக்சைடு">
புரோமித்தியம்(III) ஆக்சைடு

புரோமித்தியம்(III) ஆக்சைடு "(Promethium(III) oxide)" என்பது PmO என்ற மூலக்கூற்று வாய்ப்பாடுடன் கூடிய ஒரு வேதிச் சேர்மம் ஆகும். பொதுவாகப் பரவலாகக் காணப்படும் புரோமித்தியம் சேர்மமாக, புரோமித்தியம்(III) ஆக்சைடு காணப்படுகிறது.
புரோமித்தியம்(III) ஆக்சைடு முக்கியமான மூன்று படிகவமைப்புகளில் காணப்படுகிறது:
<small> a,b,c (நானோ மீட்டர்| நா.மீ) என்பவை அணிக்கோவை அளபுருக்கள்,Z என்பது அணிக்கோவை தளத்தின் ஒரு அலகுக்கூட்டில் உள்ள அணுக்களின் எண்ணிக்கை, எக்சு கதிர் படிகவியல் தரவுகளில் இருந்து பெறப்பட்டது. 

தாழ்வெப்பநிலை எளிய கனசதுரவடிவ அமைப்பானது 750 முதல் 800 பாகை வெப்பநிலைக்கு சூடுபடுத்தும்போது ஒற்றைச்சரிவு வடிவமைக்கு மாறுகிறது. ஆக்சைடை உருகவைத்தால் மட்டுமே இம்மாற்றம் மீட்சியடைகிறது. சுமார் 1740 பாகை வெப்பநிலைக்கு சூடாக்கினால் ஒற்றைசரிவு அமைப்பில் இருந்து அறுகோண கட்டுமான அமைப்புக்கு மாற்றவியலும். 


</doc>
<doc id="257466" url="https://ta.wikipedia.org/wiki?curid=257466" title="ஆரப் புதர்ச்சிட்டு">
ஆரப் புதர்ச்சிட்டு

ஆரப் புதர்ச்சிட்டு (Saxicola torquatus) என்பது புதர்ச்சிட்டுகளில் ஒருவகைப் பறவையாகும்.

இப்பறவைகளில் ஆண்பறவையின் கழுத்து கறுப்பு நிறமாகவும், மார்பு செம்மஞ்சள் கலந்த தவிட்டு நிறத்திலும், வெள்ளை நிற ஆரம்போன்ற கழுத்துப் பட்டையும் கொண்டிருக்கும். பெண்பறவைகள் புதர்ச்சிட்டை ஒத்திருந்தாலும், முதுகுபுறத்தில் வரிகள் இருக்கும்.


</doc>
<doc id="257468" url="https://ta.wikipedia.org/wiki?curid=257468" title="தம்பலகாமம் பிரதேசச் செயலாளர் பிரிவு">
தம்பலகாமம் பிரதேசச் செயலாளர் பிரிவு

தம்பலகாமம் பிரதேசச் செயலாளர் பிரிவு திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கு எல்லையில் மொரவெவ பிரதேசச் செயலாளர் பிரிவும், மேற்கு எல்லையை அண்டி அனுராதபுர மாவட்டமும், கிழக்கில் கிண்ணியா, திருகோணமலை நகரமும் சூழலும் பிரதேசச் செயலாளர் பிரிவுகளும், தெற்கில் கந்தளாய் பிரதேசச் செயலாளர் பிரிவும் அமைந்துள்ளன. 226 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 12 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 28,356 ஆகும். பெரும்பான்மை முசுலிம்களைக் கொண்ட இப்பிரிவில், 16,164 முசுலிம்களும், 4,701 இலங்கைத் தமிழரும், 7,476 சிங்களவரும், வாழ்கின்றனர். திருகோணமலை மாவட்டத்தில் மிதமான மக்கள் அடர்த்தி கொண்ட பிரதேசச் செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 125 பேர்.


</doc>
<doc id="257470" url="https://ta.wikipedia.org/wiki?curid=257470" title="கருஞ்சிட்டு">
கருஞ்சிட்டு

கருஞ்சிட்டு அல்லது இந்திய ராபின் (Indian robin) என்பது சிட்டுவகையைச் சேர்ந்த ஒரு பறவை ஆகும். இப்பறவை இந்தியத்துணைக் கண்டத்தில் வங்கதேசம், பூட்டான், இந்தியா, நேபாளம், பாகிஸ்தான், இலங்கை ஆகியப் பகுதிகளில் காணப்படுகிறது.
இப்பறவை பொதுவாகக் கிராமப்புறங்களில் காணப்படும். பாதையோரப் புதர்களிலும், கற்களிலும் அமர்ந்துகொண்டு வாலை ஆட்டியபடி இருக்கும்.
இப்பறவைகளில் ஆண் பறவை தவிட்டு நிறமும் ஒளிரும் கறுப்பு நிறமும் கொண்டது இதன் வாலின் அடிப்புறத்தில் செந்தவிட்டு நிறம் இருக்கும. பெண்பறவை சாம்பல் கலந்த தவிட்டு நிறமுடையது. செந்தவிட்டு நிற வாலடிப்புறத்தை
உடையது.


</doc>
<doc id="257471" url="https://ta.wikipedia.org/wiki?curid=257471" title="வெருகல் - ஈச்சிலம்பத்தை பிரதேசச் செயலாளர் பிரிவு">
வெருகல் - ஈச்சிலம்பத்தை பிரதேசச் செயலாளர் பிரிவு

வெருகல் - ஈச்சிலம்பத்தைப் பிரதேசச் செயலாளர் பிரிவு திருகோணமலை மாவட்டத்தில் உள்ள 11 பிரதேசச் செயலாளர் பிரிவுகளுள் ஒன்று. இப்பிரதேசச் செயலாளர் பிரிவின் வடக்கிலும், மேற்கிலும் சேருவிலை பிரதேசச் செயலாளர் பிரிவும், கிழக்கில் இந்துப் பெருங்கடலும், தெற்கில் பொலநறுவை மட்டக்களப்பு மாவட்டங்களும் அமைந்துள்ளன. 71 சதுர கிலோமீட்டர் பரப்பளவு கொண்ட இந்தப் பிரதேசச் செயலாளர் பிரிவில் 9 கிராம அலுவலர் பிரிவுகள் உள்ளன.

2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 11,332 ஆகும். பெரும்பான்மை தமிழர்களைக் கொண்ட இப்பிரிவில், 3 முசுலிம்களும், 11,283 இலங்கைத் தமிழரும், 30 சிங்களவரும், 12 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் மிதமான மக்கள் அடர்த்தி கொண்ட பிரதேசச் செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 160 பேர்.


</doc>
<doc id="257473" url="https://ta.wikipedia.org/wiki?curid=257473" title="தெற்கு தெரு மச்சான்">
தெற்கு தெரு மச்சான்

தெற்கு தெரு மச்சான் என்பது 1992ஆவது ஆண்டில் மணிவண்ணன் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், பானுப்ரியா ஆகியோர் முக்கிய கதாபாத்திரங்களில் நடித்த இத்திரைப்படத்தை கே. பிரபாகரன் தயாரித்திருந்தார். தேவா இசையமைத்த இத்திரைப்படம் 1992 ஏப்ரல் 13 அன்று வெளியானது. இது நூறு நாட்களைக் கடந்து வெற்றிகரமாக ஓடிய திரைப்படமாகும்.


</doc>
<doc id="257485" url="https://ta.wikipedia.org/wiki?curid=257485" title="ஹரிவான்ஷ் லால் பூன்ஜா">
ஹரிவான்ஷ் லால் பூன்ஜா

ஹரிவான்ஷ் லால் பூன்ஜா (13 1910 அக்டோபர் , பிரிட்டிஷ் இந்தியாவில் (அல்லது பின்னர், பஞ்சாப்)-லக்னோ செப்டம்பர் 6, 1997, இந்தியா). இவர் பாப்பாஜி என்று அழைக்கப்பட்டார். இரமண மகரிசியின் "தன் விசாரனை" (Self Enquiry) முறையினை பின் பற்றி பின்பு அதனை போதித்து வந்துள்ளார்.

பூன்ஜா சரஸ்வத் பிராமண குடும்பத்தில் பிறந்தவராவார். இப்போதுள்ள பாக்கிஸ்தானில், மேற்கு பஞ்சாப் மாகானத்தில், குஜ்ரன்வாலாவில் பிறந்தார். அவரது தாயார் சுவாமி ராம தீர்த்தா சகோதரி ஆவார்.

ஓரு நாள் அவர் லைலாபூரில் இருந்த போது ஓரு சாது அவரது வீட்டிற்கு வந்துள்ளார். அவரிடம் பூன்ஜா உங்களால் எனக்கு கடவுளை காட்ட இயலுமா, அல்லது எனக்கு கடவுளை காட்ட கூடியவரை காட்ட முடியுமா என்று வினவியுள்ளார். அதற்கு அந்த சாது தென்னிந்தியாவில் உள்ள திருவண்ணாமலையில் உள்ள இரமண மகரிசியை பார்க்குமாறு அறிவுறுத்தியுள்ளார்.

1944ல் வாய்ப்பு கிடைத்தவுடன் அவர் திருவண்ணாமலை வந்து இரமண மகரிசி பார்த்து எனக்கு கடவுளைக் காட்ட முடியுமா என்று வினவினார். அதற்கு பின் வருமாறு பதிலளித்துள்ளார்:

கடவுளை என்னால் காட்ட இயலாது, எனெனில் கடவுள் என்பவர் காணக்கூடிய பொருள் அல்ல கடவுள் என்பவர் உள்ளது. காணும் பொருளினை தேடுவதை விடுத்து தேடுபவர் யாரெனெக் காண் என்றார்.


</doc>
<doc id="257486" url="https://ta.wikipedia.org/wiki?curid=257486" title="பங்காளி (திரைப்படம்)">
பங்காளி (திரைப்படம்)

பங்காளி என்பது கே. சுபாஷ் இயக்கத்தில் 1992ஆவது ஆண்டில் வெளியான ஒரு இந்தியத் தமிழ்த் திரைப்படமாகும். அதிரடி கலந்த நகைச்சுவைத் திரைப்படமான இதில் சத்யராஜ், பானுப்ரியா, கவுண்டமணி, மனோரமா ஆகியோர் முக்கிய கதாபாத்திரங்களில் நடித்திருந்தனர். இப்படத்தில் சத்யராஜ் இரு வேடங்களில் நடித்த இப்படத்திற்கு இளையராஜா இசையமைத்திருந்தார்.

சத்யராஜ் இரு வேடங்களில் நடித்திருந்தார். 


</doc>
<doc id="257494" url="https://ta.wikipedia.org/wiki?curid=257494" title="கோட்டயம் தொடருந்து நிலையம்">
கோட்டயம் தொடருந்து நிலையம்

கோட்டயம் தொடருந்து நிலையம், கேரளத்திலுள்ள கோட்டயத்தில் அமைந்துள்ளது. இது தென்னக இரயில்வேயின் கட்டுப்பாட்டில் உள்ளது. இங்கிருந்து புது தில்லி, மும்பை, சென்னை, பெங்களூர், ஐதராபாத்து, கோயம்பத்தூர், போப்பால், புனே, மங்களூர் போன்ற ஊர்களுக்கு தொடர்வண்டிப் போக்குவரத்து வசதி உண்டு. 

குமரகம், வாகமண், காஞ்சிரப்பள்ளி போன்ற தலங்களுக்கு செல்வோர் இங்கு இறங்கி செல்லலாம். சபரிமலைக்கு செல்வோரும் பயன்படுத்துகின்றனர்.


</doc>
<doc id="257499" url="https://ta.wikipedia.org/wiki?curid=257499" title="பிஎஸ்என்எல் தொலைபேசி இணைப்பு முறைகேடு வழக்கு">
பிஎஸ்என்எல் தொலைபேசி இணைப்பு முறைகேடு வழக்கு

பிஎஸ்என்எல் தொலைபேசி இணைப்பு முறைகேடு வழக்கு என்பது தயாநிதி மாறன் மத்திய அமைச்சராக இருந்தபோது (2004 - 2007 காலகட்டம்) பிஎஸ்என்எல் அதிவேக இணைப்புகளை தனது குடும்ப நிறுவனமான சன் டிவிக்கு பயன்படுத்தியதாக அவர்மீது தொடரப்பட்ட வழக்காகும். இந்திய அரசுக்கு 1.78 கோடி உரூபாய் இழப்பு ஏற்பட்டதாக இந்த வழக்கினைத் தொடர்ந்த சிபிஐ குற்றஞ்சாட்டுகிறது.




</doc>
<doc id="257500" url="https://ta.wikipedia.org/wiki?curid=257500" title="யாழ்ப்பாண இராச்சியப் போர்கள்">
யாழ்ப்பாண இராச்சியப் போர்கள்

இக்கட்டுரையின் நோக்கத்துக்காக யாழ்ப்பாண இராச்சியப் போர்கள், என்பது குடியேற்றவாதக் காலத்துக்கு முன்னர் யாழ்ப்பாண மன்னர் காலத்திலும், குடியேற்றவாதக் காலத்தில் பிரித்தானியர் யாழ்ப்பாணத்தைக் கைப்பற்றும் வரையில் இடம்பெற்ற போர்கள் பற்றியது ஆகும். யாழ்ப்பாண மன்னர் காலத்தில், தென்பகுதி இராச்சியமான கோட்டேயில் இருந்தும், பின்னர் இந்தியாவின் சில பகுதிகளில் காலூன்றியிருந்த போர்த்துக்கேயர் தரப்பில் இருந்தும் படையெடுப்புக்கள் நிகழ்ந்துள்ளன. போர்த்துக்கேயர் யாழ்ப்பாணத்தைக் கைப்பற்றிய பின்னர், அவர்களை வெளியேற்றும் நோக்குடன் தஞ்சாவூரில் இருந்தும், கண்டி இராச்சியத்தில் இருந்து படையெடுப்புக்கள் நிகழ்ந்தன. இறுதியில் ஒல்லாந்தர் யாழ்ப்பாணத்தின்மீது படையெடுத்து போர்த்துக்கேயரை வெளியேற்றினர். இதன் பின்னர் 140 ஆண்டுகளுக்குப் பின்னர் பிரித்தானியர் யாழ்ப்பாணத்தைத் தாக்கி அதனைக் கைப்பற்றினர்.




</doc>
<doc id="257502" url="https://ta.wikipedia.org/wiki?curid=257502" title="மகுடம் (திரைப்படம்)">
மகுடம் (திரைப்படம்)

மகுடம் என்பது 1992ஆவது ஆண்டில் வெளியான ஒரு இந்தியத் தமிழ்த் திரைப்படமாகும். இப்படத்தை பிரதாப் போத்தன் எழுதி இயக்கியிருந்தார். இத்திரைப்படத்தில் சத்யராஜ், பானுப்ரியா, கௌதமி ஆகியோர் முக்கிய கதாபாத்திரங்களில் நடித்திருந்தனர். இது இசைஞானி இளையராஜாவின் இசையமைப்பில் உருவான திரைப்படமாகும்.


</doc>
<doc id="257503" url="https://ta.wikipedia.org/wiki?curid=257503" title="கோட்டை இராச்சியத்தின் யாழ்ப்பாணப் படையெடுப்பு">
கோட்டை இராச்சியத்தின் யாழ்ப்பாணப் படையெடுப்பு

கோட்டே இராசதானியின் யாழ்ப்பாணப் படையெடுப்பு என்பது, 1450 ஆம் ஆண்டில் கோட்டே இராச்சியத்தின் சார்பாகச் செண்பகப்பெருமாள் யாழ்ப்பாண அரசின் மீது நடத்திய படையெடுப்பைக் குறிக்கும். தொடர்ந்து இடம்பெற்ற போரில் அக்காலத்தில் யாழ்ப்பாணத்தை ஆண்ட கனகசூரிய சிங்கையாரியன் போரில் தோல்வியுற, யாழ்ப்பாணம் கோட்டே அரசின் ஆட்சியின் கீழ் வந்தது. கோட்டே அரசன் ஆறாம் பராக்கிரமபாகுவின் வளர்ப்பு மகனான செண்பகப்பெருமாளே கோட்டே அரசின் பிரதிநிதியாக யாழ்ப்பாணத்தை நிர்வாகம் செய்தான்.

15ம் நூற்றாண்டில் யாழ்ப்பாண அரசு வலிமை பெற்று விளங்கியது. பாக்கு நீரிணைப் பகுதியில் கடல் ஆதிக்கமும், மன்னர்ப் பகுதியில் முத்துக்குளிப்பு உரிமையும் பெற்றிருந்த யாழ்ப்பாண அரசுக்குக் குறிப்பிடத்தக்க வருவாய் கிடைத்தது. தெற்கே புத்தளம் வரை யாழ்ப்பாண அரசின் ஆதிக்கம் இருந்தது. இக்காலத்தில், யாழ்ப்பாண அரசு தென்னிலங்கை அரசுகளின் மீது செல்வாக்குச் செலுத்தக்கூடிய நிலையிலும் இருந்தது. தென்னிந்தியாவில் விசயநகர ஆதிக்கம் ஏற்பட்டபோது, பாக்கு நீரிணையில் அவர்களின் ஆதிக்கம் ஏற்பட்டது. இதனால், யாழ்ப்பாண அரசின் வருமானம் வீழ்ச்சியுற்றதுடன், விசயநகரப் பேரரசுக்குத் திறை செலுத்த வேண்டிய நிலைமையும் உருவானது. இந்தப் பொருளாதார வீழ்ச்சி யாழ்ப்பாண அரசின் வலிமையைப் பெருமளவுக்குக் குறைத்துவிட்டது. இதே காலப்பகுதியில் வலிமை குன்றியிருந்த தென்னிலங்கை அரசு, ஆறாம் பராக்கிரபாகுவின் ஆட்சியின் கீழ் வலிமை பெறலாயிற்று.

ஆறாம் பராக்கிரமபாகுவுக்கு ஆண் வாரிசு இல்லை. இதனால், மலையாள நாட்டிலிருந்து வந்து கோட்டை இராச்சியத்தில் பணிபுரிந்து வந்தவனும், போர்க்கலைகளில் வல்லவனுமான பணிக்கன் ஒருவனுக்கும், சிங்கள அரச குலத்துப் பெண்ணொருத்திக்கும் பிறந்த இரண்டு ஆண் பிள்ளைகளைப் பராக்கிரமபாகு வளர்ப்புப் பிள்ளைகளாக ஏற்றுக்கொண்டதாகச் சொல்லப்படுகிறது. திறமை கொண்ட வீரர்களாக வளர்ந்த இவர்களில் மூத்தவனே சிங்களத்தில் "சப்புமால் குமாரயா" என அழைக்கப்படும் செண்பகப் பெருமாள். ஆறாம் பரக்கிரமபாகு, தனது மகள் வழிப் பிறந்தவனான செயவீரன் என்பவனை தனக்குப் பின் அரசனாக்க எண்ணினான். இதற்கு செண்பகப் பெருமாள் தடையாக இருக்கக்கூடும் என்பதை உணர்ந்த அரசன், அமைச்சர்களின் ஆலோசனைப்படி, செண்பகப் பெருமாளைக் கோட்டை இராச்சியத்துக்கு வெளியே அனுப்ப முடிவு செய்தான். இதற்கு இணங்க யாழ்ப்பாண அரசின் மீது படையெடுத்துச் செல்லுமாறு செண்பகப் பெருமாளுக்குப் பணித்தான்.

செண்பகப் பெருமாளின் யாழ்ப்பாணப் படையெடுப்பு இரண்டு கட்டங்களாக இடம்பெற்றது. முதலில் யாழ்ப்பாண அரசின் கீழ் இருந்த அதன் தென்பகுதிப் பெருநிலப் பரப்பில் அமைந்திருந்த வன்னிச் சிற்றரசுகளைத் தாக்கிவிட்டுக் கோட்டை இராச்சியத்துக்கு மீண்டான். மீண்டும் இரண்டாவது தடவையாக வட பகுதி நோக்கிப் படையெடுத்துச் சென்ற அவன், கடுமையான போருக்குப் பின்னர் யாழ்ப்பாணத்தைக் கைப்பற்றிக்கொண்டான். இப்போரில் அக்காலத்தில் யாழ்ப்பாணத்தை ஆண்ட கனகசூரிய சிங்கையாரியனுக்கு என்ன நடந்தது என்பதை, இப் போர் பற்றிக் கூறும் சிங்கள நூல்கள் குறிப்பிடவில்லை. அவன் இறந்திருக்கலாம் என்றும் சில அறிஞர்கள் கருதுகிறார்கள். ஆனால், அவன் தனது மனைவி, மக்களுடன் திருக்கோவிலூருக்குத் தப்பிச் சென்றதாக வைபவமாலை கூறுகிறது.

யாழ்ப்பாணத்தை வென்ற செண்பகப் பெருமாள் கோட்டை இராச்சியத்துக்கு மீண்டான். ஆறாம் பராக்கிரமபாகு, கோட்டை இராச்சியத்தின் சார்பாளனாக யாழ்ப்பாணத்தை ஆளும்படி பணித்து செண்பகப் பெருமாளை மீண்டும் யாழ்ப்பாணத்துக்கே அனுப்பினான். 

இந்த நிகழ்வு, யாழ்ப்பாண இராச்சியத்தின் மீது ஏற்பட்ட தாக்கங்கள் குறித்துப் பல்வேறுபட்ட கருத்துக்கள் உள்ளன. குறிப்பாக, இப்போருக்குப் பின்னரே யாழ்ப்பாண அரசின் தலைநகரம், சிங்கைநகரில் இருந்து நல்லூருக்கு மாற்றப்பட்டதாகச் சில வரலாற்றாளர்கள் கருதுகின்றனர். வைபவமாலையில் உள்ள தனிப்பாடல் ஒன்று, புவனேகவாகுவே நல்லூர் நகரையும், நல்லூர்க் கந்தசாமி கோயிலையும் கட்டுவித்ததாகக் கூறுகிறது. நல்லூர்க் கோயில் கட்டியமும் நல்லூரைக் கட்டியவனாக சிறீசங்கபோதி புவனேகவாகு என்பவனையே குறிப்பிடுகிறது. செண்பகப் பெருமாள் பிற்காலத்தில் கோட்டை இராச்சியத்தின் மன்னனாக முடிசூட்டிக் கொண்ட பின்னர் அவன் சிறீசங்கபோதி புவனேகவாகு என அழைக்கப்பட்டான் என்பது குறிப்பிடத்தக்கது. இதற்கு மாறாக நல்லூர் யாழ்ப்பாண அரசின் தொடக்ககாலத்தில் இருந்தே தலைநகராக இருப்பதாகவும், நல்லூரும், சிங்கைநகரும் ஒன்றே என்ற கருத்தும் பல ஆய்வாளரிடையே நிலவுகிறது.

இதை விட, இப்போருடன் ஆரியச்சக்கரவர்த்தி வம்ச அரசாட்சி முடிவுக்கு வந்துவிட்டதாகவும், பின்னர் வந்த அரசர்கள் எவரும் ஆரியச்சக்கரவர்த்தி என்னும் பட்டப்பெயரைக் கொண்டிருக்கவில்லை என்று சிலர் வாதிடுகின்றனர்.




</doc>
<doc id="257507" url="https://ta.wikipedia.org/wiki?curid=257507" title="பாரதிய கிசான் சங்கம்">
பாரதிய கிசான் சங்கம்

பாரதிய கிசான் சங்கம் (Bharatiya Kisan Sangh) (BKS), (மொழிபெயர்ப்பு: இந்திய விவசாயிகள் சங்கம்), ராஷ்டிரிய சுயம்சேவாக் சங்கத்த்தின் இணைப்பு பெற்ற இந்திய விவசாயிகள் அமைப்பாகும். பாபுராவ் தெங்காடியின் வழிகாட்டுதலின் பேரில், "பகு சாகிப் பாஸ்குடே" என்பவரால் 1978ஆம் ஆண்டில் அரசியல் சார்பற்ற அமைப்பாக, பாரதிய கிசான் சங்கத்தை மத்தியப்பிரதேசத்தில் பதிவு அமைக்கப்பட்டது. அனைத்து இந்திய மாநிலங்களில் இதன் கிளைகள், இரண்டு கோடி விவசாய உறுப்பினர்களைக் கொண்டுள்ளது. 2005இல் பாரதிய கிசான் சங்கத்தின் பொதுச்செயலராக பிரபாகர கேல்கரும், தலைவராக அனிருத்தர முர்குடே என்பவரும் செயல்படுகின்றனர்.




</doc>
<doc id="257509" url="https://ta.wikipedia.org/wiki?curid=257509" title="தென் சீனப் புலி">
தென் சீனப் புலி

தென் சீனப் புலி ("South China tiger"; "Panthera tigris amoyensis") என்பது தென் சீன மாவட்டங்களை தாயகமாகக் கொண்ட புலித் துணையினமாகும். இது பன்னாட்டு இயற்கைப் பாதுகாப்புச் சங்கத்தினால் "மிக அருகிய இனமாக" வகைப்படுத்தப்பட்டது. 1996 முதல் இது இயலிடத்தில் அற்றுவிட்ட இனமாக உள்ளது. புலித் துணையினங்களில் இதுவே மிக ஆபத்தை எதிர்கொள்ளும் இனமாகவுள்ளது. ஒருசில புலிகள் மட்டுமே காணப்படுகின்றன.



</doc>
<doc id="257511" url="https://ta.wikipedia.org/wiki?curid=257511" title="கரட்டடிபாளையம்">
கரட்டடிபாளையம்

கரட்டடிபாளையம் ("Karattadipalayam") என்பது ஈரோடு மாவட்டத்தைச் சேர்ந்த கோபிசெட்டிபாளையம் வட்டத்தில் உள்ள ஒரு கிராமம். இது லக்கம்பட்டி பேரூராட்சியச் சேர்ந்த கிராமம். கோபி கலை மற்றும் அறிவியல் கல்லூரி இங்கு தான் இடம்பெற்றுள்ளது.


</doc>
<doc id="257514" url="https://ta.wikipedia.org/wiki?curid=257514" title="அப்னர் கோட்டை">
அப்னர் கோட்டை

அப்னர் கோட்டை ("Upnor Castle") இங்கிலாந்தின் கென்ட் மாவட்டத்தின் மெட்வே பகுதியில் முதலாம் எலிசபத்து இராணியின் கட்டளையால் கி.பி. 1559 இல் கட்டப்பட்ட ஒரு கோட்டையாகும். 1623 இல் இந்தக் கோட்டையில் பல்வேறு அளவுகளில், 23 வகையான துப்பாக்கிகள் வைக்கப்பட்டிருந்தன. 1667 டச்சுத் தாக்குதலை இந்தக் கோட்டையிலிருந்து சமாளிக்க முடியாமல் பல போர்க்கப்பல்கள் சேதமாகின. டச்சுக்காரர்கள் அரச சார்லசு என்ற கப்பலை சிறைப்பிடித்து ஒல்லாந்து நாட்டிற்கு எடுத்து சென்றனர். டச்சுத் தோல்வியை அடுத்து, கோட்டையைப் பலப்படுத்த அதே ஆண்டில் அரச உத்தரவு பிறப்பித்தது. டச்சு ஆதிக்கத்திற்குப் பிறகு 1668 இல், நூற்றுக்கணக்கான பீப்பாய்களில் வெடிமருந்துகள் சேமித்து வைக்கும் கிடங்காக இந்த கோட்டை மாற்றப்பட்டது.



</doc>
<doc id="257515" url="https://ta.wikipedia.org/wiki?curid=257515" title="வைனைல்">
வைனைல்

வேதியியலில், வைனைல் அல்லது வினைல் ("Vinyl") அல்லது எத்தீனைல் ("Ethenyl") என்பது −CH=CH என்ற கட்டமைப்பைக் கொண்ட ஓர் அற்கீனைல் தொழிற்பாட்டுக் கூட்டம் ஆகும். எத்தீன் மூலக்கூற்றிலிருந்து (HC=CH) ஒரு நீரிய அணு அகற்றப்பட, வைனைல் தொழிற்பாட்டுக் கூட்டம் கிடைப்பதாகக் கருதலாம்.

தொழின்முறை முக்கியத்துவம் பெற்ற வைனைல் சேர்மமான பொலிவைனைல் குளோரைட்டும் வைனைல் என்றே பொதுவாக அழைக்கப்படுகின்றது.

பொதுவாக, வைனைல் ஏலைடுகளில் கருநாட்டப் பதிலீட்டுத் தாக்கங்கள் நடைபெறுவதில்லை. ஆயினும், கிறினாட்டின் வினைப்பொருளுடன் வைனைல் ஏலைடுகள் தாக்கமடையும்.



</doc>
<doc id="257519" url="https://ta.wikipedia.org/wiki?curid=257519" title="இலித்தியம் பெராக்சைடு">
இலித்தியம் பெராக்சைடு

இலித்தியம் பெராக்சைடு (Lithium peroxide) என்பது Li2O2. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெண்மை நிறத்துடன் உள்ள இத்திண்மம் நீருறிஞ்சா தன்மையுடன் காணப்படுகிறது. குறைவான அடர்த்தியின் காரணமாக இலித்தியம் பெராக்சைடு விண்கலங்களில் உள்ள வளிமண்டல கார்பன் டை ஆக்சைடை நீக்க உதவுகிறது.

இலித்தியம் ஐதராக்சைடுடன் ஐதரசன் பெராக்சைடு வினைபுரிவதால் இலித்தியம் பெராக்சைடு உருவாகிறது. இவ்வினை நிகழும்போது முதலில் இலித்தியம் ஐதரோ பெராக்சைடு தோன்றுகிறது:.

இந்த இலித்தியம் ஐதரோ பெராக்சைடும் கூட இலித்தியம் பெராக்சைடு ஒருபெராக்சோநீரேற்று முந்நீரேற்று என விவரிக்கப்படுகிறது (Li2O2•H2O2•3H2O). இம்முந்நீரேற்று வடிவச் சேர்மத்தை நீர்நீக்கம் செய்தால் நீரிலியான பெராக்சைடு உப்பு கிடைக்கிறது.

450 பாகை செல்சியசு வெப்பநிலையில் Li2O2 சிதைவடைந்து இலித்தியம் ஆக்சைடைக் கொடுக்கிறது. 

எக்சு கதிர் படிகவுருவியல் ஆய்வு மற்றும் அடர்த்தி செயல்பாட்டுக் கோட்பாட்டு ஆய்வுகளின் வழியாக திண்மநிலை இலித்தியம் பெராக்சைடின் கட்டுமான அமைப்பு கண்டறியப்பட்டது. ஈத்தேன் அமைப்புக்கு நேரெதிரான " Li6O2 துணை அலகுகளில் O-O பிணைப்பு நீளம் 1.5 Å கொண்டதாக இச்சேர்மம் காணப்படுகிறது. 

எடை முக்கியத்துவம் பெறும் இடங்களில் இலித்தியம் பெராக்சைடும் முக்கியத்துவம் பெறுகிறது. உதாரணமாக விண்கலங்களில் உள்ள கார்பன் டை ஆக்சைடை உறிஞ்சி ஆக்சிசனை வெளியேற்றி காற்றைத் தூய்மைப்படுத்த இலித்தியம் பெராக்சைடு உதவுகிறது.

இலித்தியம் ஐதராக்சைடு உறிஞ்சும் அளவைவிட அதிகமான கார்பன் டை ஆக்சைடை உறிஞ்சுகிறது என்பதுடன் வினையில் ஆக்சிசனை வெளிவிடுகிறது , மற்ற காரவுலோக பெராக்சைடுகள் போல இல்லாமல் நீரை உறிஞ்சாமலும் இருக்கிறது என்பது போன்ற காரணங்கள் இதன் கூடுதல் சிறப்பாகும். 

முன்னோடி இலித்தியம் காற்று மின்கலன்களில் இலித்தியம் பெராக்சைடின் பின்னோக்கு வினை அடிப்படையாக இருக்கிறது. வளிமண்டலத்தில் உள்ள ஆக்சிசனைப் பயன்படுத்தி, இருப்பிலிருக்கும் ஆக்சிசனை வெளியேற்றி மின்கலனின் அளவையும் எடையையும் காப்பதில் பின்னோக்கு வினை பயனாகிறது
காற்று உட்புகும் சூரிய மின்கலன்களுடன் இணைந்த இலித்தியம் காற்று மின்கலன்களின் வெற்றியை ஒகையோ மாநிலப் பல்கலைக்கழகம் சமீபத்தில் அறிவித்துள்ளது. ஒரு கருவியில் இரண்டு செயல்பாடுகள் ( சூரிய மின்கலன்) தனித்தனி கருவிகளைக் காட்டிலும் சிக்கனமாகவும் செயல்திறனுடனும் இருக்குமென எதிர்பார்க்கப்படுகிறது. 




</doc>
<doc id="257524" url="https://ta.wikipedia.org/wiki?curid=257524" title="சண்டி வீரன் (திரைப்படம்)">
சண்டி வீரன் (திரைப்படம்)

சண்டி வீரன் ("Chandi Veeran") 2015 இல் வெளியான ஓர் இந்தியத் தமிழ் திரைப்படமாகும். இத்திரைப்படத்தின் இயக்குநர் சற்குணம்; தயாரிப்பாளர் பாலா. அதர்வா, ஆனந்தி முக்கிய கதாபாத்திரங்களில் நடித்துள்ளனர்.



</doc>
<doc id="257527" url="https://ta.wikipedia.org/wiki?curid=257527" title="உடன் பிறப்பு (திரைப்படம்)">
உடன் பிறப்பு (திரைப்படம்)

உடன் பிறப்பு () என்பது 1993ஆவது ஆண்டில் வெளியான தமிழ்த் திரைப்படமாகும். பி. வாசு இயக்கிய இத்திரைப்படத்தில் சத்யராஜ், ரகுமான், சுகன்யா, கஸ்தூரி ஆகியோர் முக்கிய கதாபாத்திரங்களில் நடித்திருந்தனர். ராமநாதன் தயாரிப்பில், இளையராஜா இசையமைப்பில் உருவான இத்திரைப்படம் 1993 ஆகஸ்டு 15 அன்று வெளியானது.


</doc>
<doc id="257540" url="https://ta.wikipedia.org/wiki?curid=257540" title="புது மனிதன்">
புது மனிதன்

புது மனிதன் 1991ஆவது ஆண்டில் மணிவண்ணன் இயக்கத்தில் வெளியான தமிழ்த் திரைப்படமாகும். சத்யராஜ், பானுப்ரியா, சரத்குமார் ஆகியோர் முக்கிய கதாபாத்திரங்களில் நடித்த இத்திரைப்படம் தேவாவின் இசையமைப்பில் உருவான திரைப்படமாகும். இது 1991 மார்ச் 22 அன்று வெளியானது.


</doc>
<doc id="257541" url="https://ta.wikipedia.org/wiki?curid=257541" title="தேவி அகில்யாபாய் ஓல்கர் வானூர்தி நிலையம்">
தேவி அகில்யாபாய் ஓல்கர் வானூர்தி நிலையம்

தேவி அகில்யாபாய் ஓல்கர் வானூர்தி நிலையம் , இந்தோரில் உள்ள ஒரு பொது மக்கள் பயன்படுத்தக்கூடிய வானூர்தி நிலையாமாகும். மத்தியப் பிரதேசத்தின் உள்ள இவ்வானூர்தி நிலையம் இந்தோருக்கு 8 கிமீ. மேற்கே அமைந்துள்ளது. இந்திய வானூர்தி நிலையங்கள் ஆணையத்தின் கணக்குப்படி, இது இந்திய வானூர்தி நிலையங்களின் தரவரிசைப்படி, வானூர்திகள் மேலாண்மையிலும், பராமரிப்பிலும் இந்திய அளவில் 20-வது இடத்தில் உள்ளது. 

இவ்வானூர்தி நிலையத்திற்கு, மராட்டியப் பேரரசின் ஓல்கர் வம்சத்தைச் சார்ந்த பேரரசி அகில்யாபாய் ஓல்கர் நினைவால் பெயர் சூட்டப்பட்டுள்ளது.

2008 முதல் ஹஜ் புனித பயனத்திற்கு இந்தோரிலிருந்து செல்பவர்கள் இவ்வானூர்தி நிலையத்தை பயன்படுத்தி வருகின்றனர். 

ஓல்கர் அரசு, நெவில் வின்சென்ட் உடனும் டாடா குழுமத்தினருடனும் கூட்டாய்வு செய்து, பிசாசன் இடத்தில் வானூர்தி நிலையம் அமைக்க 1935-ம் ஆண்டு முடிவு செய்தனர்.  இந்தோரிலிருந்து குவாலியர் Aவரையிலுமான வானூர்தி சேவை சூலை 1948-ல் துவங்கியது. ஏப்ரல் 1950-ம் ஆண்டு மத்திய நிதி மேலாண்மை அடிப்படையில் இவ்வானூர்தி நிலையம் இந்திய அரசிடம் ஒப்படைக்கப்பட்டது. பெரிய வானூர்திகள் பயனிப்பதற்கு ஏதுவாக 1966-ம் ஆண்டு 5600 அடிகள் கொண்ட புதிய வானூர்தி தளம்  15 இலட்சம் செலவில் உருவாக்கப்பட்டது. இரவு நேரங்களில் தரையிறங்குவதற்கும் வழிவகை செய்யப்பட்டது.



</doc>
<doc id="257542" url="https://ta.wikipedia.org/wiki?curid=257542" title="கனகசூரிய சிங்கையாரியனின் யாழ்ப்பாண மீட்புப் போர்">
கனகசூரிய சிங்கையாரியனின் யாழ்ப்பாண மீட்புப் போர்

கனகசூரிய சிங்கையாரியனின் யாழ்ப்பாண மீட்புப் போர் என்னும் இக்கட்டுரை, 1450ல் கோட்டை இராச்சியத்தின் படைகளிடம் தோல்வியுற்றுத் தப்பிச்சென்ற யாழ்ப்பாண அரசன் கனகசூரிய சிங்கையாரியன், 17 ஆண்டுகளின் பின்னர் மீண்டும் யாழ்ப்பாணத்தைக் கைப்பற்றுவதற்காக நடத்திய போரைக் குறிக்கும். இப்போர் 1467ல் இடம்பெற்றது.

தோல்வியுற்ற யாழ்ப்பாணத்து அரசன், மனைவி, பிள்ளைகளுடன் தமிழ்நாட்டில் உள்ள திருக்கோவிலூருக்குத் தப்பிச் சென்றதாக யாழ்ப்பாண வைபவமாலை கூறுகிறது. சில பிற்பட்ட சிங்கள மூலங்களை அடிப்படையாகக் கொண்டு கனகசூரிய சிங்கையாரியன் போரில் இறந்துவிட்டதாகச் சிலர் கருதினாலும், வைபவமாலையினதும், வேறு சான்றுகளினதும் அடிப்படையில் அரசன் தப்பியோடினான் என்பதே பெரும்பான்மைக் கருத்தாக உள்ளது. 

யாழ்ப்பாண வைபவமாலைக் கூற்றுப்படி, திருக்கோவிலூர் சென்ற கனகசூரியன், தனது இரண்டு ஆண் மக்களையும், கல்வி கற்பதற்காகத் திருக்கோவிலூரில் அரச குடும்பத்தினரிடம் சேர்ப்பித்து, தனது மனைவியுடன், காசி முதலிய தலங்களுக்கு யாத்திரை சென்றான். பல ஆண்டுகளுக்குப் பின்னர் திரும்பிவந்த அரசன், போர்க்கலையிலும், கல்வியிலும் சிறந்தவர்களாகவும், இழந்த இராச்சியத்தை மீட்பதில் அக்கறை கொண்டவர்களாகவும் இருப்பதைக் கண்டு மகிழ்ந்தான். அங்கிருந்து எல்லோருமாக மதுரைக்குச் சென்று, பாண்டிநாட்டுச் சிற்றரசர்களிடம் இருந்து ஆயுதங்களும் படைகளும் பெற்றுக்கொண்டு போருக்கு ஆயத்தமானார்கள்.

கோட்டை இராச்சியத்தில் 1460களின் பிற்பகுதியில் இடம்பெற்ற நிகழ்வுகளும், கனகசூரிய சிங்கையாரியன் மீண்டும் யாழ்ப்பாணத்தைக் கைப்பற்றுவதற்கான சூழ்நிலைகளை உருவாக்கின. ஆறாம் பராக்கிரமபாகு 1467ல் இறக்குமுன்னர், தனது மகள் வழிப் பேரன் செயவீர பரக்கிரமபாகுவுக்கு முடிசூட்டினான். இதை அறிந்த செண்பகப் பெருமாள், யாழ்ப்பாணத்தில் இருந்த தனது படைகளைத் திரட்டிக்கொண்டு, கோட்டை இராச்சியத்தின்மீது படையெடுத்து அதனைக் கைப்பற்றிக்கொண்டு சிறீசங்கபோதி புவனேகவாகு என்னும் பெயருடன் அரியணையில் அமர்ந்தான். இதைத் தொடர்ந்து கோட்டை இரச்சியத்தில் கலகங்கள் ஏற்பட்டதால் அவன் உடைய முழுக் கவனத்தையும் அங்கேயே செலுத்தவேண்டி ஏற்பட்டது.

செண்பகப் பெருமாள் பற்றியோ, கோட்டை இராச்சியத்து நிகழ்வுகள் பற்றியோ வைபவமாலை எதுவும் குறிப்பிடவில்லை. மாறாக, விசயவாகு என்னும் சிங்களவன் தானே அரசன் எனத் தலைப்பட்டுப் 17 ஆண்டுகள் அரசாண்டதாகக் குறிப்பிடுகிறது. படைகளுடன் யாழ்ப்பாணத்துக்கு வந்த கனகசூரியனும் அவனது மகன்களும், விசயவாகு எதிர்பாராதவகையில், மேற்கு வாசல் வழியாக நல்லூருக்குள் நுழைந்ததாகவும், அங்கே கடுஞ் சண்டை இடம்பெற்று விசயவாகு கொல்லப்பட்டான் என்பதும் வைபவமாலையின் கூற்று. விசயபாகு என்பவன், செண்பகப் பெருமாள் கோட்டைக்குச் செல்வதற்கு முன்பு, யாழ்ப்பாணத்தை ஆள நியமிக்கப்பட்டவன் ஆகலாம். என்ற கருத்தும் உண்டு.

இப்போரின் முக்கியமான விளைவு, யாழ்ப்பாணம் கோட்டை இராச்சியத்தின் பிடியில் இருந்து விடுபட்டு மீண்டும் தமிழ் மன்னர்களின் ஆளுகைக்குள் வந்தது எனலாம். அத்துடன், போருக்குப் பின்னர், கோட்டை இராச்சியத்துக்கு ஆதரவாக இருந்தவர்கள் மீது கடுமையான நடவடிக்கைகள் எடுக்கப்பட்டன. பல சிங்களக் குடிகள் யாழ்ப்பாணத்தை விட்டு நீங்கிக் கண்டி, கோட்டை போன்ற இராச்சியப் பகுதிகளில் குடியேறின. சிலர் கருதுவதுபோல் ஆரியச்சக்கரவர்த்தி வம்சத்தின் ஆட்சி முடிந்து போயிருந்தால், புதிய அரச மரபின் தொடக்கமாகவும் இது இருக்கக்கூடும்.




</doc>
<doc id="257554" url="https://ta.wikipedia.org/wiki?curid=257554" title="காந்தி பவன்">
காந்தி பவன்

காந்தி பவன் (The Gandhi Bhawan), மகாத்மா காந்தி தொடர்பான படிப்புகளை பயில சண்டிகர் நகரத்தில் அமைந்த மையமாகும். காந்தியம் தொடர்பான அனைத்து நூல்களை கொண்டது. குளத்தின் நடுவில் அமைந்த "கூட்ட அரங்கம்" கட்டடக் கலைக்கு எடுத்துக் காட்டாக விளங்குகிறது.


</doc>
<doc id="257557" url="https://ta.wikipedia.org/wiki?curid=257557" title="கட்டீல்">
கட்டீல்

கட்டீல் அல்லது கட்டீலு (Kateel or Kateelu), (துளு/கன்னடம்: ಕಟೀಲು) கர்நாடகம் மாநிலத்தின் தட்சின கன்னடம் மாவட்டத்தில் அமைந்த கோயில் நகரமாகும். பெங்களூரிலிருந்து 347 கி.மீ தொலைவிலும், மங்களூரிலிருந்து 29 கி.மீ தொலைவிலும், உடுப்பியிலிருந்து 45 கி.மீ தொலைவிலும் அமைந்துள்ளது. கட்டீலில் ஓடும் "நந்தினி ஆற்றங்கரை" தீவின் நடுவில் அமைந்த துர்கா பரமேஸ்வரி கோயில் புகழ்பெற்றது.

துளு மொழியில் "கட்டி" எனும் சொல்லிற்கு "நடுவில்" என்றும், "இல்" என்பதற்கு "நிலப்பரப்பு" என்று பொருள். கனககிரி மலையில் பிறக்கும் "நந்தினி ஆறு" கடலில் கலக்கும் நடுவே அமைந்த இடம் என்பதால் கட்டீல் எனப்படுகிறது.



</doc>
<doc id="257570" url="https://ta.wikipedia.org/wiki?curid=257570" title="நந்தகுமார் (சட்டமன்ற தொகுதி)">
நந்தகுமார் (சட்டமன்ற தொகுதி)

நந்தகுமார் ("Nandakumar") என்பது இந்தியாவின் மேற்கு வங்காளம் மாநிலத்திலிருக்கும் தம்லுக் நாடாளுமன்ற தொகுதிக்குள் 2011 ஆம் ஆண்டு உருவாக்கப்பட்ட ஒரு சட்டமன்றத் தொகுதி ஆகும்.. தொகுதி மறுசீரமைப்பின்படி நர்கத் தொகுதி இல்லாமற்போனது. நந்தகுமார் சட்டமன்ற தொகுதியில் 2011 ஆம் ஆண்டு நடந்த தேர்தலில் திரிணமூல் காங்கிரசைச் சேர்ந்த சுகுமார் தே 50.94 சதவிகித வாக்குகள் பெற்று வெற்றி பெற்றார்.


</doc>
<doc id="257572" url="https://ta.wikipedia.org/wiki?curid=257572" title="சுமாத்திராப் புலி">
சுமாத்திராப் புலி

சுமாத்திராப் புலி ("Sumatran tiger"; "Panthera tigris sumatrae") என்பது இந்தோனேசியாவின் சுமாத்திரா தீவை வாழ்விடமாகக் கொண்ட அரிதான புலித் துணையினமாகும். 1998 இல் புலிகளின் எண்ணிக்கை 441 - 679 ஆகக் காணப்பட்டதால் இவை பன்னாட்டு இயற்கைப் பாதுகாப்புச் சங்கத்தினால் மிக அருகிய இனமாக வகைப்படுத்தப்பட்டது. இவற்றின் பெருக்கம் குறைந்து காணப்படுகின்றது.



</doc>
<doc id="257576" url="https://ta.wikipedia.org/wiki?curid=257576" title="இந்தோசீனப் புலி">
இந்தோசீனப் புலி

இந்தோசீனப் புலி ("Indochinese tiger"; "Panthera tigris corbetti") என்பது தென்கிழக்காசியாவின் இந்தோசீனப் பகுதியில் காணப்படும் புலித் துணையினமாகும். 2007 இல் இதன் எண்ணிக்கை 1,500 இற்கும் குறைவாகக் காணப்பட்டது. இதனால் பன்னாட்டு இயற்கைப் பாதுகாப்புச் சங்கம் இவற்றை அருகிய இனமாக வகைப்படுத்தியது. இவை வாழும் எல்லைப் பகுதியில் மட்டுப்படுத்தப்பட்ட அனுமதி இருப்பதால், எண்ணிக்கையில் சிறு ஏற்றத்தாழ்வு இருக்கலாம்.



</doc>
<doc id="257579" url="https://ta.wikipedia.org/wiki?curid=257579" title="முத்துப்பட்டி பாறை ஓவியங்கள்">
முத்துப்பட்டி பாறை ஓவியங்கள்

முத்துப்பட்டி பாறை ஓவியங்கள், மதுரைக்கு அண்மையில் உள்ள முத்துப்பட்டி அல்லது கரடிப்பட்டி என்று அழைக்கப்படும் ஊரில் உள்ள சிறிய மலையொன்றின் குகை ஒன்றில் காணப்படும் தொன்மையான ஓவியங்களைக் குறிக்கும். பாறைச் சுவர்களில் வரையப்பட்டிருந்த ஓவியங்களிற் பல காலத்தின் நிமித்தம் அழிந்துவிட்டன, சில ஓவியங்களே இன்று எஞ்சியுள்ளன.

இங்குள்ள ஓவியங்களுள் ஒன்று ஒரு மனித உருவம் ஆகும். சிவப்பு நிறத்தில் கோட்டுருவமாக வரையப்பட்டுள்ள இந்த உருவம் வட்டவடிவமான மிகச் சிறிய தலையையும், ஒற்றைக் கோட்டினால் அமைந்த கழுத்தையும், அகன்ற உடம்பையும் பருத்த இரண்டு கால்களையும் கொண்டுள்ளது. உடலின் இரு பக்கங்களிலும் உள்ள கைகள் ஒற்றைக் கோட்டினால் வரையப்பட்டுள்ளன. உடலிலும், கால்களிலும் அவற்றுக்குக் குறுக்காக வரிவரியாகக் கோடுகள் காணப்படுகின்றன. இந்த உருவத்தை விட, இதற்கு அருகே மேலும் சிறிய மனித உருவங்களைக் குறிக்கும் ஓவியங்கள் சிவப்பு நிறக் கோட்டுருவங்களாக வரையப்பட்டுள்ளன. ஆனால் இவை தெளிவாக இல்லை. 

சில ஆய்வாளர்கள் இந்த ஓவியங்கள் வரலாற்றுக்கு முந்திய காலத்தைச் சேர்ந்தவை என்று கூறினாலும், இவை வரையப்பட்டுள்ள முறை, சிவப்பு நிறத்தின் பயன்பாடு, விலங்கு உருவங்கள் காணப்படாமை என்பவற்றை அடிப்படையாக வைத்து இந்த ஓவியங்கள் வரலாற்றுக் காலத்துக்கு உரியது என்று சிலர் கூறுகின்றனர்.




</doc>
<doc id="257580" url="https://ta.wikipedia.org/wiki?curid=257580" title="சீகார்ப் பூங்குருவி">
சீகார்ப் பூங்குருவி

சீகார்ப் பூங்குருவி (Malabar whistling thrush) அல்லது அக்காக்குருவி, மலபார் விசிலடிச்சான் என்பது ஒரு பறவையாகும். இது இந்தியத் தீபகற்பத்தில் கிழக்குத் தொடர்ச்சி மலைகள் , மேற்கு தொடர்ச்சி மலைகள் போன்ற பகுதிகளில் காணப்படுகின்றது.

இப்பறவை மிக அழகான பறவையாகும். இது மைனாவைவிடப் பெரியதாகவும், புறாவைவிட சற்று சிறியதாகவும் காணப்படும். இதன் உடல் நிறம் மயில் நீலநிறத்தில் இருக்கும். இதனுடைய அலகும், கால்களும் கரிய நிறம் கொண்டன.


</doc>
<doc id="257582" url="https://ta.wikipedia.org/wiki?curid=257582" title="சுகாசினி கைதர்">
சுகாசினி கைதர்

சுகாசினி கைதர் (Suhasini Haidar) இந்தியாவைச் சேர்ந்த ஊடகவியலாளர். சி.என்.என்-ஐ.பி.என். செய்தித் தொலைக்காட்சியில் பணியாற்றிய இவர், தற்போது தி இந்து நாளிதழில் ஆசிரியராகப் பணியாற்றி வருகிறார். பாக்கித்தான், சிறீலங்கா, லிபியா, லெபனான், சிரியா போன்ற நாடுகளில் தங்கி அந்நாடுகளில் நிலவிய பதற்றமான சூழ்நிலைகள் பற்றி விவரமாகச் செய்திகளைச் சேகரித்து தொலைக்காட்சி வழியாகப் பரப்பினார்.

இந்திய அரசியலாளர் சுப்பிரமணியன் சாமியின் மகளான சுகாசினி, நதீம் கைதர் என்பவரை மணந்து கொண்டார்.




</doc>
<doc id="257583" url="https://ta.wikipedia.org/wiki?curid=257583" title="வங்காளதேசத்தில் சமயசார்பின்மையினருக்கு எதிரான தாக்குதல்கள்">
வங்காளதேசத்தில் சமயசார்பின்மையினருக்கு எதிரான தாக்குதல்கள்

2013 தொடக்கம் வங்காளதேசத்தில் சமயசார்பின்மையினருக்கு, குறிப்பாக இறைமறுப்பாளர்களுக்கு எதிரான கோரமான வன்முறைத் தாக்குதல்கள் அதிகரித்து உள்ளன. இதனால் பல எழுத்தாளர்கள், வலைப்பதிவாளர்கள் கொல்லப்பட்டும், காயப்படுத்தப்பட்டும் உள்ளார்கள். இத் தாக்குதல்களை பல்வேறு இசுலாமவாத அமைப்புகள் முன்னெடுத்து வருகின்றன. 

வங்காளதேசம் சமயசார்ப்பற்ற நாடாக தொடர்வதை விரும்புவோர்களுக்கும், அதை இசுலாமிய நாடாக மாற்ற விரும்புவோர்களுக்கும் எதிரான இக்கட்டான நேரத்தில் இத் தாக்குதல்கள் நடைபெறுகின்றன. 



</doc>
<doc id="257585" url="https://ta.wikipedia.org/wiki?curid=257585" title="இலித்தியம் நாற்குளோரோ அலுமினேட்டு">
இலித்தியம் நாற்குளோரோ அலுமினேட்டு

இலித்தியம் நாற்குளோரோ அலுமினேட்டு "(Lithium aluminium chloride)" என்பது LiAlCl என்ற மூலக்கூற்று வாய்ப்பாடு கொண்ட இலித்தியத்தின் குளோரோ அலுமினேட்டு உப்பாகும். ஆங்கிலத்தில் இதைச் சுருக்கமாக LAC என்பார்கள். 

தையோனைல் குளோரைடில் இடப்பட்ட இலித்தியம் நாற்குளோரோ அலுமினேட்டு கரைசல் நீர்மநிலை எதிர்மின் முனையாகவும் சில மின்கலன்களில் மின்பகுளியாகவும் பயன்படுகிறது. உதாரணம் இலித்தியம் – தையோனைல் குளோரைடு மின்கலன். இலித்தியம் நாற்குளோரோ அலுமினேட்டுடன் தையோனைல் குளோரைடு, கந்தக டைஆக்சைடு மற்றும் புரோமின் சேர்த்து மற்றொரு வகையான எதிர்மின் முனை – மின்பகுளி மின்கலன் உருவாக்கப்படுகிறது. 

இலித்தியம் புரோமைடு, இலித்தியம் பெர்குளோரேட்டு, இலித்தியம் நான்குபுளோரோ போரேட்டு மற்றும் இலித்தியம் அறுபுளோரோபாசுப்பேட்டு முதலிய சேர்மங்களும் இலித்தியம் மின்கல மின்பகுளிகளாகப் பயன்படும் மற்ற இலித்தியம் உப்புகளாகும். இலித்தியம் குளோரைடு, இலித்தியம் அயோடைடு, இலித்தியம் குளோரேட்டு, இலித்தியம் நைட்ரேட்டு, இலித்தியம் அறுபுளோரோ ஆர்சனேட்டு, இலித்தியம் அறுபுளோரோ சிலிக்கேட், இலித்தியம் பிசுயிமைடு அல்லது முப்புளோரோ மீத்தேன்சல்பனைல் மற்றும் முப்புளோரோ மீத்தேன்சல்போனேட்டு முதலியன பொதுவாகப் பயன்படும் இலித்தியம் சேர்மங்களாகும்.


</doc>
<doc id="257590" url="https://ta.wikipedia.org/wiki?curid=257590" title="சாம்பற் சிட்டு">
சாம்பற் சிட்டு

சாம்பற் சிட்டு அல்லது பட்டாணிக் குருவி ( great tit) (Parus major) என்பது வெள்ளைச்சிட்டு வகையைச் சேர்ந்த ஒரு பறவையாகும். இப்பறவை ஐரோப்பா, மத்தியகிழக்கு, மைய மற்றும் வட ஆசியா, வட ஆப்ரிக்காவின் சில பகுதிகள் ஆகிய இடங்களில் காணப்படுகிறது.
இப்பறவை சிட்டுக்குருவி அளவே இருக்கும். இவை வெகு சுறுசுறுப்பாக காணப்படும். இதன் அலகுகள் குருவியின் அலகைப்போல குட்டையாக காணப்படும். தலையுச்சி ஒளிரும் கறுப்பு நிறத்தில் இருக்கும். கன்னம் மற்றும் வயிற்றுப் பகுதியில் வெள்ளையாக இருக்கும். முதுகு சாம்பல் நிறத்திலும், 


</doc>
<doc id="257592" url="https://ta.wikipedia.org/wiki?curid=257592" title="மஞ்சள் கன்னச் சிட்டு">
மஞ்சள் கன்னச் சிட்டு

மஞ்சள் கன்னச் சிட்டு (yellow-cheeked tit) என்பது வெள்ளைச் சிட்டு வகையைச் சேர்ந்த ஒரு பறவையாகும். இப்பறவை வங்கதேசம், பூட்டான், சீனா, ஆங்காங், இந்தியா, லாவோஸ், பர்மா, நேபாளம், தாய்லாந்து, வியட்னாம் ஆகிய நாடுகளில் காணப்படுகிறது.
இபபறவை சற்று மெல்லிய கறுப்பும், வெள்ளையும் கலந்த நிறத்திலும் வயிற்றுப் புறத்திலும், கன்னப்பகுதியிலும் மஞ்சள் நிறத்தில் இருக்கும்.


</doc>
<doc id="257595" url="https://ta.wikipedia.org/wiki?curid=257595" title="கார்பன் ஒருசல்பைடு">
கார்பன் ஒருசல்பைடு

கார்பன் ஒருசல்பைடு "(Carbon monosulphide)" என்பது CS என்ற மூலக்கூற்று வாய்ப்பாடு கொண்ட கார்பனின் சல்பைடு உப்பாகும். இது கார்பன் மோனோசல்பைடு என்ற பெயரிலும் அழைக்கப்படுகிறது. ஈரணு மூலக்கூறான இச்சேர்மம் கார்பனோராக்சைடின் கந்தக வழிப்பொருளாகும். இச்சேர்மம் திண்மநிலை அல்லது திரவநிலை ஆகியவிரு நிலைகளிலும் நிலைப்புத்தன்மையற்று காணப்படுகிறது. ஆய்வகங்களிலும் விண்மீன்களிடை ஊடகத்திலும் வாயுநிலையில் கார்பன் ஒருசல்பைடு காணப்படுவதாக அறியப்படுகிறது. இதனுடைய மூலக்கூறு, கார்பன் ஓராக்சைடைப் போல கார்பன் மற்றும் கந்தகத்திற்கு இடையில் முப்பிணைப்பைக் கொண்டுள்ளது. அகநிலையில் இது நிலைப்புத் தன்மை கொண்டிருக்கவில்லை ஆனால் பல்லுறுப்பியாக மாற முனைகிறது. இதன் எதிரொளியாகத்தான் C-S ஒற்றைப் பிணைப்புகள் அதிக நிலைப்புத்தன்மையுடன் காணப்படுகின்றன.

(CS) என்ற மூலக்கூற்று வாய்ப்பாடு கொண்ட பல்லுறுப்பிகள் அறியப்படுகின்றன. தாண்டல் உலோக அணைவுச் சேர்மங்கள் சிலவற்றில் கார்பன் ஒருசல்பைடு ஈனிகளாக உள்ளதாகவும் கண்டுரைக்கப்பட்டுள்ளது


</doc>
<doc id="257596" url="https://ta.wikipedia.org/wiki?curid=257596" title="வெ. அ. சுந்தரம்">
வெ. அ. சுந்தரம்

வெள்ளலூர் அண்ணாச்சாமி சுந்தரம் ("Vellalore Annaswamy Sundaram", 2 பிப்ரவரி 1896 – 11 மார்ச்சு 1967), இந்திய விடுதலை இயக்கத்தின் போது மகாத்மா காந்தியுடன் துணை நின்றவர். மதன் மோகன் மாளவியாவின் நம்பிக்கை பெற்றவர். பனாரஸ் இந்து பல்கலைக்கழகத்தின் செயலராக இருந்தவர்.

கோயமுத்தூர் நகரத்தை ஒட்டிய "வெள்ளலூர்" கிராமத்தைச் சார்ந்த அண்ணாசாமி அய்யருக்கு பிறந்தவர் சுந்தரம். சென்னை பச்சையப்பன் கல்லூரியில் பயிலும் போது மகாத்மா காந்தியின்பால் ஈர்க்கப்பட்ட சுந்தரம், கல்வியை இடையில் நிறுத்தி விட்டு டிசம்பர், 1914இல் இந்திய தேசிய காங்கிரஸ் கட்சியில் இணைந்து இந்திய விடுதலை இயக்கத்தில் நேரடியாகப் பங்கெடுத்தவர்.

1917இல் வங்காளப் பிரிவினைக்கு எதிரான போராட்டத்திலும், 1925இல் வைக்கம் சத்தியாக்கிரகப் போராட்டத்திலும், 1930இல் உப்புச் சத்தியாக்கிரகப் போராட்டத்திலும் மற்றும் 1930 & 1931ஆம் ஆண்டுகளில் ஒத்துழையாமை இயக்கங்களில் கலந்து கொண்டு பல முறை சிறை சென்றவர்.

மகாத்மா காந்தி லண்டன் நகர வட்ட மேசை மாநாட்டில் கலந்து கொள்வதற்கு முன், இந்திய விடுதலை குறித்தான காந்தியின் இந்திய விடுதலை இயக்க செய்திகளை ஐரோப்பிய நாடுகளில் பரப்ப 1931ஆம் ஆண்டில் ஏழு மாதம் ஐரோப்பிய நாடுகளுக்கு சுற்றுப் பயணம் மேற்கொண்டார். இத்தாலி, சுவிட்சர்லாந்து, வாடிகன், ஜெர்மனி, பிரான்சு, இங்கிலாந்து, செக்கோஸ்லோவோகியா, போன்ற ஐரோப்பிய நாடுகளில் காந்தியின் இந்திய விடுதலை இயக்கச் செய்திகளை அந்நாட்டு தலைவர்களிடம் விவரித்து, இறுதியாக லண்டன் வட்ட மேசை மாநாட்டிற்கு காந்திக்கு உதவியாக இருந்தார். 

1916ஆம் ஆண்டில் மதன் மோகன் மாளவியா, வாரணாசியில் ஒரு புதிய பல்கலைக்கழகம் நிறுவ மேற்கொண்ட முயற்சியில், சுந்தரம் மாளவியாவின் நேர்முக உதவியாளாராகவும், பல்கலைக்கழக கட்டிட நன்கொடை வசூலிக்கும் குழுவின் செயலராகவும் இருந்து நாடு முழுவதுமிருந்து நன்கொடைகள் வசூலித்துக் கொடுத்தார். 1926இல் பனாரசு இந்து பல்கலைக்கழகம் துவங்கிய பின், அதன் செயலராக 1956ஆம் ஆண்டு முடிய முப்பது ஆண்டுகள் பணிபுரிந்தார்.



</doc>
<doc id="257597" url="https://ta.wikipedia.org/wiki?curid=257597" title="தமிழகத்தில் கண்டறியப்பட்ட பாறை ஓவியங்கள்">
தமிழகத்தில் கண்டறியப்பட்ட பாறை ஓவியங்கள்

தமிழகத்தில் கண்டறியப்பட்ட பாறை ஓவியங்கள், தமிழகத்தின் பல்வேறு இடங்களிலும் காணப்படும் குகைச் சுவர்களிலும், பிற பாறை மேற்பரப்புக்களிலும், பழங்கால மனிதர்களால் வரையப்பட்ட தொன்மையான ஓவியங்களைக் குறிக்கும். அண்மைக் காலங்களில் தமிழ்நாட்டில் பரவலாகக் கண்டுபிடிக்கப்படும் பாறை ஓவியங்கள் தமிழ்நாட்டின் தொன்மையைக் குறிக்கும் சான்றுகளாக அமைகின்றன. இது மட்டுமன்றி, தமிழ்நாட்டில் தொல்பழங்காலத்தில் வாழ்ந்த மக்களின் கலை ஈடுபாடு, சமூக வாழ்க்கை போன்றவற்றை அறிந்துகொள்வதற்கான வாய்ப்புக்களையும், இவ்வோவியங்கள் வழங்குகின்றன. 

தமிழ்நாட்டில் அதன் தொன்மையைக் காட்டும் ஏராளமான தொல்பொருட்கள் கிடைத்துள்ளன. குறிப்பாக, இந்தியாவிலேயே மிக அதிகமான கல்வெட்டுக்கள் கண்டுபிடிக்கப்பட்ட மாநிலமாகத் தமிழ்நாடு விளங்குகிறது. எனினும், 1970 வரை தமிழ்நாட்டில் குறிப்பிடத்தக்க பாறை ஓவியங்கள் எதுவும் இல்லை என்ற நிலையே நிலவியது. 1970களில் தர்மபுரி மாவட்டத்தைச் சேர்ந்த மல்லபாடியில் சென்னைப் பல்கலைக்கழகத் தொல்லியல் துறையினரால் கண்டுபிடிக்கப்பட்ட பாறை ஓவியம் முக்கியமான ஒரு கண்டுபிடிப்பாக அமைந்தது. தொடர்ந்து, தமிழ்நாட்டின் 30க்கு மேற்பட்ட இடங்களில் பாறை ஓவியங்கள் கண்டுபிடிக்கப்பட்டுள்ளன.
தமிழகத்தில் பாறை ஓவியங்கள் பற்றிய ஆய்வு கி.பி.1980க்குப் பின்னரே தோன்றியது. அதன் பயனாகத் தென் ஆற்காடு, வட ஆற்காடு, தருமபுரி, நீலகிரி, தேனி, திண்டுக்கல், மதுரை ஆகிய மாவட்டங்களில் பல்வேறு இடங்களில் பாறை ஓவியங்கள் கண்டு பிடிக்கப்பட்டன.

இராயக்கோட்டை #கெட்டூர்

மேற்கண்ட பாறை ஓவியங்கள் கண்டெடுக்கப்பட்ட இடங்களின் சூழல்களை வைத்து, தமிழக வரலாற்றுக்கு முந்தைய கால பாறை ஓவியங்களின் சிறப்பியல்புகளை ஆராயலாம்.

உலகின் பிற பகுதிகளில் 30,000 ஆண்டுகளுக்கு முந்தியது வரையான பாறை ஓவியங்கள் கண்டுபிடிக்கப்பட்டுள்ளன. இந்தியாவில் கண்டுபிடிக்கப்பட்ட பாறையோவியங்கள் 5000 ஆண்டுகளுக்கு முற்பட்டவை அல்ல. ஆனால், தமிழ்நாட்டில் இதுவரை கண்டுபிடிக்கப்பட்ட பாறை ஓவியங்கள் பிற்பட்ட காலத்துக்கு உரியவையாகக் கருதப்படுகிறது. ஆர். வெங்கட்ராமன் போன்ற சில ஆய்வாளர்கள் தமிழ்நாட்டுப் பாறையோவியங்களிற் சில வரலாற்றுக்கு முந்திய காலத்துக்கு உரியவை எனக் குறிப்பிட்டிருந்தாலும், வேறு சிலர் இதை மறுத்து, வரலாற்றுக்கு முந்தியகாலப் பாறையோவியங்கள் எதுவும் இன்னும் தமிழ்நாட்டில் கண்டுபிடிக்கப்படவில்லை என்கின்றனர்.




</doc>
<doc id="257603" url="https://ta.wikipedia.org/wiki?curid=257603" title="செயற்கை நகங்கள்">
செயற்கை நகங்கள்

செயற்கை நகங்கள் (Artificial nails), போலி நகங்கள், அலங்கார நகங்கள், மேம்பட்ட நகங்கள், அல்லது நகங்களின் நீட்சிகள் என்றறியப்படுகின்றது, மேலும் இது நகங்களைச் சுற்றி அலங்கார நகங்களாக அமைகின்றது. சில செயற்கை நகங்கள் உண்மையான நகங்களாகவே தோற்றமளித்தாலும் சில செயற்கை நகங்கள் தெளிவாகவே உண்மையான நகங்களிடமிருந்து வித்தியாசப்படும் வகையில் உள்ளது. 

செயற்கை நகங்கள் பல்வேறு பொருள்களினால் தயாரிக்கப்படுகின்றது. செயற்கை நகங்கள் அக்ரிலிக் பிசின் (Acrylic resin), பல்லுறுப்பி பிசின்(Polymer resin), கண்ணாடியிழைப் பிளாஸ்ட்டிக்கு(Fiber glass) போன்றவற்றினால் செய்யப்படுகின்றது.


நேர்மையான முறையில் பொருத்தப்பட்டிருக்கும் என்று நிகழ்வு, கள்ள நகங்கள் பொதுவாக ஆபத்தான இல்லை. எனினும் நீண்ட சுமையில் பயன்பாடு மற்றும் ineffectively பொருத்தப்பட்டு நகங்கள் உண்மையிலேயே ஆணி தள்ளியிருப்பது சிறிய சத்திரத்திற்கு சாதாரண ஆணி வளர்ச்சி தீங்கு செய்ய முடியாது. உருவகப்படுத்தப்பட்ட நகங்கள் சம்பந்தம் மிகவும் பரவலாக அறியப்பட்ட பிரச்சினை என்று பொய்யான மற்றும் சாதாரண ஆணி இடையே உருவாக்கலாம் என்று ஒரு பாக்டீரியா நோய் ஆகும்.

கள்ள நகங்கள் வழக்கமான ஆணி மேற்பரப்பில் இணைக்கும் போது கட்டத்தில், உற்பத்தி நகங்கள் காயம் சிறிய வகையான அதன் ஆணி படுக்கையில் இருந்து ஆணி பிரிவு பற்றி கொண்டு வர முடியும் ஒரு நிறுவனம் மேற்பரப்பில் எதிராக ஒரு ஆணி அரிப்பு போன்ற பாதுகாப்பான ஏதாவது இருந்து நடக்க முடியும். இந்த நுண்ணுயிரிகள் மற்றும் ஒட்டுண்ணி வரலாமோ ஒரு நோய் அமைக்க ஒதுக்குப்புறமான பகுதியில் நுழைய அனுமதிக்கிறது. உண்மை ஒரு சில சிகிச்சைமுறை மையங்கள் ஏனெனில் நோயாளிகளுக்கு பரவும் முடியும் இது நோய் தூண்டுவதாக ஆபத்து போலி விரல் அவர்களின் பிரதிநிதிகளிடமும் அனுமதிக்க மாட்டார்கள் என்று கூறப்படும். அகால பிறந்த குழந்தைகள் ஒரு சில passings 1990 களின் பிற்பகுதியில் ஒரு உதவியாளர் மூலம் குழந்தைகளுக்கு அனுப்பப்பட்டு ஒரு அக்ரிலிக் ஆணி மாசு faulted. நீங்கள் மலட்டு நடைமுறைகள் பின் எடுக்க முடியாது என்று ஒரு சுவையற்ற ஆணி வரவேற்புரை மூலம் இணைக்கப்பட்டுள்ளது நகங்கள் போது நோய் இதேபோல் ஒரு ஆபத்து இருக்க முடியும்.

அக்ரிலிக் நகங்கள் செய்ய பயன்படுத்தப்படும் fixings இன் combustibility பற்றி கவலை உள்ளது. அதை அவர்கள், மேலும் அரவணைப்பு மற்றும் சமையல், அதனால் சாத்தியமான தீ ஆபத்துகள் இருந்து ஒரு மூலோபாய தூரம் பராமரிக்க போது பற்றியெரியுமென்றும் இருந்து முடி straighteners, dryers அல்லது முடி curlers இருந்து முடிந்த அளவுக்கு தவிர்க்கப்பட என்று முன்மொழியப்பட்டது. [3]

ஒரு வார்த்தை தொடர்பான நன்மைக்காக கண்ணோட்டத்தில், தங்கள் முழு வேலை மாற்றத்திற்கு நடுவே, போலி நகங்கள் இருந்து கலவை நீராவி வழங்கப்படுகிறது யார் நிலையம் தொழிலாளர்கள் நக அபாயங்கள் உள்ளன இருக்க முடியும். மெத்தில் methacrylate பயன்பாடு தடை செய்யப்பட்டுள்ளது என்று போதிலும், எத்தில் methacrylate உற்பத்தி நகங்கள் பயன்படுத்தி வருகின்றன மீது வைத்து, மற்றும் தொடர்பு ஒவ்வாமையின், ஆஸ்த்துமா மற்றும் hypersensitivities கண்களில் மற்றும் மூக்கு பற்றி கொண்டு வர முடியும். [4] ஆணி வரவேற்புரை தொழிலாளர்கள் கூடுதலாக தன்மையையும் எதிர்கொள்ள உதாரணமாக, டொலுவீன், dibutyl PHTHALATE, மற்றும் ஃபார்மால்டிஹைடு க்கான பயன்படுத்தி பல்வேறு இரசாயனங்கள் நகங்கள்.

செயற்கை நகங்களை பொருத்தோவோர்கள் தொடர்ச்சியாக அதில் ஈடுபடும்பொழுது மீத்தேல் மெத்தாகிரைலேட், எதில் மெத்தாகிரைலேட்டினால் ஏற்படும் அழற்சி, ஈழை நோய்க்கு(ஆஸ்துமா) ஆட்படுகின்றனர். மேலும் அவர்கள் தொலுயீன், இருபியூற்றைல் தலேற்று‎, பார்மல்டிஹைடைட் போன்ற வேதிபொருள்களுக்கும் ஆட்படுகின்றனர்.


</doc>
<doc id="257605" url="https://ta.wikipedia.org/wiki?curid=257605" title="மிலிட்டரி (திரைப்படம்)">
மிலிட்டரி (திரைப்படம்)

மிலிட்டரி என்பது 2003ஆவது ஆண்டில் வெளியான ஒரு இந்தியத் தமிழ்த் திரைப்படமாகும். சத்யராஜ், ரம்பா ஆகியோர் முக்கிய கதாபாத்திரங்களில் நடித்த இத்திரைப்படத்தை சுராஜ் இயக்கினார். இவர் ஏற்கனவே, சத்யராஜ் நடித்த குங்குமப்பொட்டுக்கவுண்டர் திரைப்படத்தை இயக்கியவர் ஆவார். இப்படத்தை "மெட்டி ஒலி" எஸ். சித்திக் தயாரித்திருந்தார். தேவா இசையமைத்த இத்திரைப்படம் 2003 பிப்ரவரி 28 அன்று வெளியானது. இது மலையாளத்தில் வெளியான "ஹிட்லர்" திரைப்படத்தின் மறுஆக்கமாகும்.


</doc>
<doc id="257612" url="https://ta.wikipedia.org/wiki?curid=257612" title="இருபியூட்டைல் தாலேட்டு">
இருபியூட்டைல் தாலேட்டு

இருபியூட்டைல் தாலேட்டு ("dibutyl phthalate", டிபிபி ("DBP")) என்பது பொதுவாகப் பயன்படும் நெகிழி. இது பசை அல்லது அச்சு மைகளுக்குக் கூட்டுப்பொருளாகப் பயன்படுகின்றது. இது ஆல்ககால் ஈதர், பென்சீன் போன்ற கரைப்பான்களில் கரையக்கூடியது. இருபியூட்டைல்ல் தாலேட்டு எக்டோபாராசிடிசைட்டாகவும் பயன்படுகிறது.

நகப் பூச்சு உட்பட இந்த வேதிப்பொருளைப் பயன்படுத்தும் ஒப்பனைப் பொருட்கள் ஐரோப்பிய ஒன்றியத்தில் ஐரோப்பியச் சட்டப்படி (76/768/EEC 1976) தடைசெய்யப்பட்டன.

1999இலிருந்து ஐரோப்பிய ஒன்றியத்தில், குழந்தைகளின் பொம்மைப் பொருள்களில் இதனைப் பயன்படுத்துவது தடைசெய்யப்பட்டுள்ளது.

2006 நவம்பரில் 'கலிபோர்னியா 65 (1986)' கூற்றுப்படி இருபியூற்றைல் தலேற்று கருவளர்ச்சிக் குறைபாட்டுக் காரணியாக ஐயப்படும் பட்டியலில் சேர்க்கப்பட்டது. இது நாளமில்லாச் சுரப்பிகளைப் பிளப்பதாகச் சந்தேகிக்கப்படுகிறது. இதனால் 2006இலிருந்து அனைத்து முதன்மைத் தயாரிப்பாளர்களும் நகப்பூச்சில் இதனைச் சேர்ப்பதைத் தவிர்த்தனர். 

நுகர்வோர் தயாரிப்புப் பாதுகாப்பு மேம்படுத்தல் சட்டப் (CPSIA) பிரிவு 108இன்படி, 1000ppm அல்லது அதற்கும் அதிகமான இருபியூற்றைல் தலேற்றுச் செறிவு கொண்ட குழந்தைகளுக்கான விளையாட்டுப் பொம்மைகள் தடை செய்யப்பட்டன.

இது என்-பியூட்டனால் (n-Butanol) பெத்தலிக்கு நீரிலியுடன் சேரும்போது ஏற்படும் விளைவுகளினால் உற்பத்திசெய்யப்படுகிறது. இது அமெரிக்காவின் ஈஸ்ட்மென் வேதியியல் நிறுவனத்தால் தயாரிக்கப்பட்டது, மார்ச் 2011இலிருந்து இந்த நிறுவனம் இருபியூற்றைல் தலேற்று, ஈரெத்தைல் தலேற்று (diethyl phthalate) உற்பத்தியிலிருந்து வெளியேறுவதாக அறிவித்தது.

வெள்ளை அழிவிப் பூஞ்சை பாலிபோரசு பருமாலிசு (Polyporus brumalis) இதனைச் சிதைக்கிறது. 



</doc>
<doc id="257616" url="https://ta.wikipedia.org/wiki?curid=257616" title="இதர பிற்படுத்தப்பட்ட வகுப்பினர்">
இதர பிற்படுத்தப்பட்ட வகுப்பினர்

இதர பிற்படுத்தப்பட்ட வகுப்பினர் (Other Backward Class (OBC)) என்போர் சமூகத்திலும் கல்வியிலும் பின்தங்கியுள்ளதாக இந்திய அரசு இனங்கண்டுள்ள பல்வேறு சாதியினரைக் குறிக்கும்.  பட்டியல் சாதியினர், பட்டியல் பழங்குடியினர் என்பது போன்று இந்திய மக்கள் தொகையைப் பல்வேறு வகைகளாகப் பகுக்கும் முறைகளில் இதுவும் ஒன்று. 

1980 இல் மண்டல் ஆணைக்குழு அளித்த அறிக்கையின் படி, நாட்டின் மொத்த மக்கள் தொகையில் இதர பிற்படுத்தப்பட்ட வகுப்பினர் 52% இருந்தனர். இந்திய அரசு, மண்டல் ஆணைக்குழுவின் பரிந்துரைகளின்படி, கல்வி நிறுவனங்கள் மற்றும் அரசுப் பணியிடங்களில் இதர பிற்படுத்தப்பட்ட வகுப்பினர்களுக்கு 27% இட ஒதுக்கீடு வழங்கியுள்ளது.




</doc>
<doc id="257619" url="https://ta.wikipedia.org/wiki?curid=257619" title="பவானித் தீவு, விசயவாடா">
பவானித் தீவு, விசயவாடா

பவானித் தீவு (Bhavani Island) என்பது இந்திய நாட்டின் ஆந்திரப்பிரதேச மாநிலத்தில் உள்ள விசயவாடா நகரின் அருகில் பாயும் கிருட்டினா நதியின் மத்தியில் அமைந்துள்ள ஒரு தீவாகும். பிரகாசம் குறுக்கணையின் நீரோட்டத்திற்கு எதிர்த் திசையில் இத்தீவு அமைந்துள்ளது. 133 ஏக்கர் பரப்பளவில் அமைந்துள்ள இத்தீவு மிகப்பெரிய ஆற்றுத் தீவுகளில் ஒன்றாக கருதப்படுகிறது.

துர்கா தேவி தெய்வத்தின் இருப்பிடம் கனகதுர்கா கோவிலாகும். துர்கா தேவிக்கு பவானி என்று வேறு பெயரும் இருக்கிறது. இத்துர்கா தேவி வாழும் கோவிலுக்குப் பக்கத்தில் இத்தீவு அமைந்துள்ளதால் பவானித் தீவு எனப்பெயர் பெற்றது.

ஆந்திரப் பிரதேச சுற்றுலா வளர்ச்சி கழகம் பவானித் தீவை ஒரு சுற்றுலாத்தளமாக மாற்றும் திட்டத்திற்கு அடிகோலி முயற்சி மேற்கொண்டது. சில்பரமம் என்ற கலை மற்றும் கைத்தொழில் கிராமம் உருவாக்குதலையும் இத்திட்டத்தின் ஒரு பகுதியாக சேர்த்துக் கொண்டது. கொண்டப்பள்ளி பொம்மை தயாரிப்பாளர்கள் போல உள்ளூரில் உள்ள பாரம்பரியக் கைவினைக் கலைஞர்கள், நெசவாளர்கள் ஆகியோருக்கு இத்திட்டம் பெரும் உதவியாக இருந்தது.பவானித் தீவின் உள்கட்டமைப்பு வசதிகளை மேம்படுத்தும் திட்டங்களில் ஆந்திரப் பிரதேச சுற்றுலா வளர்ச்சி கழகம் ஈடுபட்டது. கிராமப்புற அருங்காட்சியகம், விளையாட்டுகள், தங்கும் குடில்கள், ஆற்றங்கரைப் பூங்காக்கள் மற்றும் கயிற்றுப் பாதைகள் போன்ற செயல்பாடுகள் மூலம் சுற்றுலாப் பயனிகளைக் கவர்ந்திழுப்பதில் கவனம் செலுத்தியது.


</doc>
<doc id="257621" url="https://ta.wikipedia.org/wiki?curid=257621" title="நகப் பூச்சு">
நகப் பூச்சு

நகப் பூச்சு (Nail polish) ஒரு அரக்கு ஆகும், இது மனிதனின் கைவிரல் நகங்களினையோ, கால்விரல் நகங்களினையோ அலங்கரிப்பதற்காகவோ அல்லது பாதுகாப்பதற்காகவோ பூசப்படுகிறது. இது அலங்காரத்திற்காக மட்டுமின்றி நக உதிர்தலையும், விரிசலையும் தவிர்க்கிறது. இது ஆர்கானிக் பல்லுறுப்பிகளுடன் பல்வேறு கூட்டுப்பொருளால் ஆனது. மீண்டும் மிண்டும் 'நகப் பூச்சு' பூசுதல் நகங்களை பலவீனமாக்கும்.

பழங்காலத்திலிருந்தே மக்கள் மருதாணி மூலம் தங்கள் கை விரல் மற்றும் நகங்களை அழகுபடுத்திவருகின்றனர்.


</doc>
<doc id="257623" url="https://ta.wikipedia.org/wiki?curid=257623" title="பையப்பனஹள்ளி மெட்ரோ நிலையம்">
பையப்பனஹள்ளி மெட்ரோ நிலையம்

பையப்பனஹள்ளி மெட்ரோ நிலையம், பெங்களூருவில் உள்ள நம்ம மெட்ரோவின் கிழக்கு-மேற்கு வழித்தடத்தின் கிழக்கு முனையம் ஆகும்.

மெட்ரோ நிலையத்திலிருந்து, கசுதூரிநகர் வரையிலும் மேம்பால இணைப்பு கொண்டுவருவதற்கான முயற்சிகள் நடந்து வருகின்றன. இம்மேம்பாலத்தை கட்டுவதற்கு ஆணையாளர் அனுமதி அளித்துள்ளார்.

ஆரம்பத்தில், நம்ம மெட்ரோவில் கழிவறை வசதிகள் ஏதுமில்லாமல் இருந்தது; பயணிகளின் வேண்டுகோளுக்கு இணங்க இங்கும் இந்திராநகர் மெட்ரோ நிலையத்திலும் கழிவறை வசதி 2013-ம் ஆண்டு சூன் 21-ம் தேதி முதல் தொடங்கப்பட்டது.

பையனப்பஹள்ளி நிலையம் சுமார் 2600 சதுர மீட்டர் பரப்பளவில் வாகன நிறுத்துமிடத்தைக் கொண்டுள்ளது. இது 2015-ம் ஆண்டு வரை மத்திய வாகன நிறுத்துமிட சேவையாளர் வாயிலாக செயல்படுகிறது. இவ்விடத்தில் சுமார் 100 நான்கு சக்கர வாகனங்களும், 150 இரு சக்கர வாகனங்களும் நிறுத்தமுடியும்.


</doc>
<doc id="257624" url="https://ta.wikipedia.org/wiki?curid=257624" title="ஆலம்பாடி பாறை ஓவியங்கள்">
ஆலம்பாடி பாறை ஓவியங்கள்

ஆலம்பாடி பாறை ஓவியங்கள், விழுப்புரம் மாவட்டத்தில் திருக்கோவிலூரில் இருந்து 20 கிலோமீட்டர் தொலைவில் அமைந்துள்ள ஆலம்பாடி என்னும் இடத்தில் உள்ள பாறை ஓவியங்கள் ஆகும். ஆலம்பாடி ஊரின் மேற்குப்புறத்தில் அமைந்த இயற்கைப் பாறைகளின் மேற்பரப்பில் ஓவியங்கள் வரையப்பட்டுள்ளன. 

இவை மான், மாடு, பன்றி போன்ற விலங்குகளைக் குறிக்கும் ஓவியங்களாகக் காணப்படுகின்றன. விலங்குகளின் உள்ளுறுப்புக்களைக் காட்டும் எக்ஸ் - கதிர் வடிவம் எனும் பாணியில் வரையப்பட்ட ஓவியங்கள் இங்கு உள்ளன. தமிழ்நாட்டிலுள்ள பாறை ஓவியங்களில் இவ்வாறான ஓவியங்கள் இவ்விடத்திலேயே முதல் முதலாகக் கண்டுபிடிக்கப்பட்டன. இவ்வோவியங்கள் கோட்டுரு முறையில் வரையப்பட்டுள்ளன. இங்கு சில இடங்களில் காணப்படும் இரட்டைப் படைப் பூச்சு, பழைய ஓவியத்தின் மீது மீண்டும் கோடுகள் வரையப்பட்டதைக் காட்டுவதாகக் கருதப்படுகிறது.

இது அரசின் பாதுகாக்கப்பட்ட நினைவுச் சின்னம் ஆகும்.

இங்கே காணப்படும் ஓவியங்கள் வெவ்வேறு காலகட்டங்களைச் சேர்ந்தவை. இவற்றுள் இடைக்கற்காலம் அல்லது அதற்கு முந்திய காலப் பகுதியைச் சேர்ந்த ஓவியங்களும், புதியகற்காலம்/செப்புக்காலத்தைச் சேர்ந்த ஓவியங்களும் அடங்கும்.




</doc>
<doc id="257628" url="https://ta.wikipedia.org/wiki?curid=257628" title="அதிசயம் (பூங்கா)">
அதிசயம் (பூங்கா)

அதிசயம் () என்பது மதுரை - திண்டுக்கல் தேசிய நெடுஞ்சாலை 7 இல், மதுரையிலிருந்து 12 km தொலைவில் பரவை என்னுமிடத்தில் அமைந்துள்ள பொழுதுபோக்கு பூங்கா ஆகும். இப்பூங்கா இடத்தில் அமைந்துள்ளது. இங்கு பல்வேறு இராட்டினங்களும் நீர் விளையாட்டுகளும் அமைந்துள்ளன.


</doc>
<doc id="257629" url="https://ta.wikipedia.org/wiki?curid=257629" title="சைபீரியப் புலி">
சைபீரியப் புலி

சைபீரியப் புலி ("Siberian tiger"; "Panthera tigris altaica") என்பது தூர கிழக்கு உரசியப் பகுதியில் சிறிதளவிலும் சிக்கோட் மலைப்பகுதியில் பிரதானமாகவும் காணப்படும் ஒரு புலித் துணையினமாகும். 2005 இல் 331–393 வளர்ந்த புலிகள் அப்பகுதியில் காணப்பட்டன. பாதுகாப்பு செயற்பாடுகளினால் இவற்றின் எண்ணிக்கை ஒரு தசாப்தத்திற்கு மேலாக அப்படியே காணப்பட்டன. ஆயினும் 2005 இன் பின் மேற்கொள்ளப்பட்ட கணக்கெடுப்பு உரசியப் புலிகளின் எண்ணிக்கையில் வீழ்ச்சியைக் காட்டியது. 2015 இல் 100 குட்டிகள் உட்பட, சைபீரியப் புலி எண்ணிக்கை 480–540 என தூர கிழக்கு உரசியப் பகுதியில் வளர்ந்துள்ளது.



</doc>
<doc id="257633" url="https://ta.wikipedia.org/wiki?curid=257633" title="சமய நல்லிணக்கம், இந்தியா">
சமய நல்லிணக்கம், இந்தியா

சமய நல்லிணக்கம் அல்லது மத நல்லிணக்கம் (Religious harmony in India) இந்தியா பல்வேறு சமய நம்பிக்கைகள் கொண்ட மக்கள் வாழும் நாடு. இந்திய மக்கள் பிற சமய மக்களின் நம்பிக்கைகளை மதித்து, ஒருவருக்கொருவர் அன்பு செலுத்தி ஒற்றுமையுடன் வாழ, இந்திய அரசியலமைப்புச் சட்டம் ஊக்கமும் ஆக்கமும் அளிக்கிறது. ஒவ்வொரு இந்தியனும் தனக்குப் பிடித்தமான சமயத்தை தேந்தெடுக்கவும், அதனை பின்பற்றி வாழவும் உரிமை வழங்கியுள்ளது.சிறுபான்மையின சமய மக்கள், தங்களுக்குரிய இறை வழிபாட்டு இடங்களை கட்டிக் கொண்டு வழிபடவும் உரிமை வழங்குகிறது.

ரிக் வேதம் சமய நல்லிணக்கத்தைப் பற்றி கூறுமிடத்து, அறிவாந்தோர் உண்மையான ஒரே மறைபொருளை பலவிதங்களில் விளக்குகின்றனர் எனக் கூறுகிறது.

ராஜீவ் காந்தி பிறந்த நாளான ஆகஸ்டு திங்கள், இருபதாம் நாளை சமய நல்லிணக்க நாளாக இந்தியாவில் கடைப்பிடிக்கப்படுகிறது. அந்நாளில் அனைத்து அரசு மற்றும் கல்வி நிறுவினங்களில் சமயம், மொழி மற்றும் சாதி நல்லிணக்க உறுதிமொழி அனைவராலும் எடுக்கப்படுகிது.இதனையும் காக




</doc>
<doc id="257635" url="https://ta.wikipedia.org/wiki?curid=257635" title="அணைப்பட்டி பாறை ஓவியங்கள்">
அணைப்பட்டி பாறை ஓவியங்கள்

அணைப்பட்டி பாறை ஓவியங்கள், தமிழ்நாட்டின் மதுரை மாவட்டத்தில் உள்ள அணைப்பட்டி என்னும் ஊரில் அமைந்துள்ள சித்தர் மலையில் உள்ள குகையொன்றில் தீட்டப்பட்டுள்ள பாறை ஓவியங்கள் ஆகும். இக்குகைக்கு அருகில் சமணக் குகை ஒன்றும் உள்ளது. இங்குள்ள ஓவியங்களில் குதிரை, மான் என்பன உள்ளிட்ட விலங்கு உருவங்களும், மனித உருவமும், வண்டியொன்றின் உருவமும் தீட்டப்பட்டுள்ளன. ஒரு ஓவியத்தில் குதிரை மீது ஏதோ இருக்கும் காட்சி வரையப்பட்டுள்ளது. குதிரை மீது இருப்பது மனிதனாக இருக்கலாம் என்று கருதப்படுகிறது. ஓவியம் சிவப்பு நிறத்தில் வரையப்பட்டுள்ளது.

இது வரலாற்றுக் காலத்துக்கு முந்தியதாக இருக்கக்கூடும் என்ற கருத்தும், இல்லை, இது வரலாற்றுக் காலத்துக்கு உரியது என்ற கருத்தும் நிலவுகிறது.




</doc>
<doc id="257643" url="https://ta.wikipedia.org/wiki?curid=257643" title="அமினோ அசிட்டோ நைட்ரைல்">
அமினோ அசிட்டோ நைட்ரைல்

அமினோ அசிட்டோ நைட்ரைல் "(Aminoacetonitrile)" என்பது அமினோ மற்றும் நைட்ரைல் தொகுதிகள் இரண்டும் இணைந்த C2H4N2 என்ற மூலக்கூற்று வாய்ப்பாடு கொண்ட ஓர் எளிய கரிமச் சேர்மமாகும். கிளைசீன் என்ற எளிய அமினோ அமிலத்தை ஒத்த பண்புகளுடன் இச்சேர்மம் காணப்படுகிறது. வர்த்தக முறையில் குளோரைடு மற்றும் சல்பேட்டு உப்புகளாக அமினோ அசிட்டோ நைட்ரைல் கிடைக்கிறது. 

கிளைகோலோநைட்ரைலை அமோனியாவுடன் வினை புரியச்செய்து தொழிற்சாலைகளில் பெருமளவில் அமினோ அசிட்டோ நைட்ரைல் தயாரிக்கப்படுகிறது

அமினோ அசிட்டோ நைட்ரைலை நீராற்பகுப்பு செய்து கிளைசீன் தயாரிக்க முடியும்:

இச்சேர்மத்தில் இருந்து கிளைக்கும் வழிப்பொருட்கள் பயனுள்ள புழுவெதிர்ப்பிகளாக உள்ளன.
குறிப்பாக நூற்புழுக்கள் ஏற்படுத்தும் அசிட்டைல்கோலின் ( ஆங்கிலச் சுருக்கம், ACh) என்ற நியூரான் கடத்தி பாதிப்பு நோயால் விளையும் விறைப்பு பக்கவாதத்திற்கு எதிராகச் செயல்பட்டு நூற்புழுக்களை அவையிருக்கும் இடத்தில் இருந்து விரைவாக வெளியேற்றுகிறது.

தனுசு விண்மீனுக்கு அருகே ஒரு மாபெரும் வாயு மேக மரபுவழித் தாயகத்தில் அமினோ அசிட்டோ நைட்ரைல் இருப்பதாக 2008 ஆம் ஆண்டில் கண்டறியப்பட்டுள்ளது. அண்டத்தில் கிளைசீன் பெருமளவில் இருக்கிறதா என்ற சர்ச்சைக்கு முற்றுப்புள்ளி வைப்பதற்கு உதவியாக, மேக்சு பிளாங்க் ரேடியோ வானியல் நிறுவனத்தின் குறிப்பிடத்தக்க இக்கண்டுபிடிப்பு அமைந்தது. 

Property data at the National Institute of Standards and Technology NIST


</doc>
<doc id="257646" url="https://ta.wikipedia.org/wiki?curid=257646" title="சுராஜ் (இயக்குநர்)">
சுராஜ் (இயக்குநர்)

சுராஜ் தமிழ்த் திரைப்பட இயக்குநர் ஆவார். இவர் அதிரடி கலந்த மசாலா திரைப்படங்களுக்காக அறியப்படுகிறார். மூவேந்தர் திரைப்படத்தின் வாயிலாக தமிழ்த் திரைப்படத்துறைக்கு இயக்குனராக அறிமுகமானார். குங்குமப்பொட்டுக்கவுண்டர், மருதமலை, படிக்காதவன் போன்ற பல வெற்றித் திரைப்படங்களை இயக்கியுள்ளார். 


</doc>
<doc id="257651" url="https://ta.wikipedia.org/wiki?curid=257651" title="பேயசின் தேற்றம்">
பேயசின் தேற்றம்

நிகழ்தகவுக் கோட்பாட்டிலும் புள்ளியியலிலும் பேயசின் தேற்றம் ("Bayes' theorem") அல்லது பேயசின் விதி ("Bayes' law") அல்லது பேயசின் நெறி ("Bayes' Rule") என்பது நிகழ்ச்சியுடன் தொடர்புபட்ட கட்டுப்பாடுகளின் அடிப்படையில் ஒரு நிகழ்ச்சியின் நிகழ்தகவைக் கூறும் தேற்றம் ஆகும். தோமசு பேயசு என்ற புள்ளியியலாளரின் பெயரால் இத்தேற்றம் வழங்கப்படுகின்றது.

பேயசின் தேற்றமானது கணித வடிவத்தில் பின்வரும் சமன்பாட்டால் தரப்படும்.

இங்கு "A", "B" என்பன நிகழ்ச்சிவெளியிலுள்ள இரு நிகழ்ச்சிகளாகும். "P"("A") ≠ 0, "P"("B") ≠ 0


பிரிக்க,



</doc>
<doc id="257659" url="https://ta.wikipedia.org/wiki?curid=257659" title="மியரி ஜேம்சு துரைராஜா தம்பிமுத்து">
மியரி ஜேம்சு துரைராஜா தம்பிமுத்து

மியரி ஜேம்சு துரைராஜா தம்பிமுத்து ("Meary James Thurairajah Tambimuttu", 15 ஆகத்து 1915 – 23 சூன் 1983) இலங்கைத் தமிழரும், ஆங்கிலக் கவிஞரும், இதழாசிரியரும், திறனாய்வாளரும், பதிப்பாளரும் ஆவார்.

இலங்கையின் வடக்கே அச்சுவேலியில் பிறந்த தம்பிமுத்து உரோமன் கத்தோலிக்கராக வளர்க்கப்பட்டார். ஆங்கிலத்தில் பெரும் புலமை பெற்று, 21வது அகவையில் தான் எழுதிய ஆங்கிலக் கவிதைகளைத் தொகுத்து மூன்று பாகங்களாக வெளியிட்டார். தம்பிமுத்து கொழும்பு பல்கலைக்கழகக் கல்லூரியில் கல்வி பயின்று பின்னர் 1938ஆம் ஆண்டில் இலண்டனுக்குப் புலம் பெயர்ந்தார். இலண்டன் சென்ற அடுத்த ஆண்டு 1939 சனவரியில் தனது நண்பரான அந்தனி டிக்கின்சு என்பவருடன் சேர்ந்து "Poetry London" என்ற சிற்றிதழை ஆரம்பித்தார். இவ்விதழ் போர்க் கால சூழலில் மிகவும் முக்கியத்துவம் பெற்றது. தம்பிமுத்து அவரது நண்பர்களால் "தம்பி" என அழைக்கப்பட்டார். கவிதை இதழை வெளியிட்டதோடு, அவ்விதழின் வழியாக நூல் வெளியீட்டிலும் ஈடுபட்டார். Editions Poetry London, Lyrebird Press என்ற இரு பதிப்பகங்களை நிறுவி அவற்றினூடாக பல இலக்கியங்களை வெளியிட்டார்.

தம்பிமுத்துவின் பொயெட்ரி லண்டன் பதிப்பகம் எலிசபெத் ஸ்மார்ட் எழுதிய "By Grand Central Station I Sat Down and Wept", டேவிட் காசுகாயின் எழுதிய "Poems 1937-1942", லாரன்சு டரெல் எழுதிய "Cefalu", என்றி மில்லரின் "The Cosmological Eye", "Sunday After the War", விளாதிமிர் நபோக்கோவின் "The Real Life of Sebastian Knight", கீத் டக்ளசின் "Alamein to Zem Zem" போன்ற பிரபலமான நூல்களை வெளியிட்டது. 1951 ஆம் ஆண்டு வரை இப்பதிப்பகம் நூல்களை வெளியிட்டு வந்தது.

தம்பிமுத்து பிற்காலத்தில் அமெரிக்காவில் "Poetry London - New York" என்ற பெயரில் சிற்றிதழ் ஒன்றை ஆரம்பித்து நடத்தினார். தனது 67வது அகவையில் இலண்டனில் காலமானார். இலங்கையில் தம்பிமுத்து வெளியிட்ட படைப்புகள் தற்போது கிடைக்கா விட்டாலும், அவரது பிற்காலப் படைப்புகள் வடமேற்குப் பல்கலைக்கழகத்திலும், பிரித்தானிய நூலகத்திலும் வைக்கப்பட்டுள்ளன.





</doc>
<doc id="257660" url="https://ta.wikipedia.org/wiki?curid=257660" title="பெருங்குடல் மலகுடலுக்குரிய புற்று நோய்">
பெருங்குடல் மலகுடலுக்குரிய புற்று நோய்

பெருங்குடல் மலக்குடலுக்குரிய புற்று நோய் (Colorectal cancer) என்பது பெருங்குடலின் பகுதிகளில் ஏற்படும் புற்று நோயைக் குறிக்கிறது. இதன் மற்றொரு பெயர் பெருங்குடல் புற்று நோய், அல்லது குடல் புற்று நோய் ஆகும். இப்புற்றுநோய்க்கான காரணம், செல்களின் அசாதாரணமான வளர்ச்சியும் உடலின் மற்ற பகுதிகளை ஊடுருவிப் பரவக்கூடிய திறனும் ஆகும். 

மலத்தில் இரத்தப் போக்கு, மலங்கழித்தலில் மாறுதல்கள் , எடைக் குறைவு, மேலும் எப்பொழுதும் சோர்வாக இருப்பது போன்றவை இந்நோய்க்கான அறிகுறிகளாகும்.

பெருங்குடல் புற்று நோய் வருவதற்கு, வாழ்க்கை முறைகளும், முதுமையடைவதும் பெரும்பாலான காரணங்களாக இருப்பினும், ஒரு சிறு எண்ணிக்கை நோயாளிகளுக்கு மரபணு மற்றும் மரபுவழி கோளாறுகளாலும் இந்நோய் ஏற்படுகிறது. 

பதப்படுத்தபட்ட இறைச்சி, மது போன்ற உணவுப் பழக்க வழக்கங்கள், உடல் பருமன், புகைபிடித்தல், போதிய உடல் ரீதியான செயல்பாடுகள் இல்லாமலிருப்பதும் இந்நோய்க்கான காரணிகளில் அடங்கும். இதுமட்டுமின்றி குடல் அழற்சி நோய், சுருட்குடல் நோய், பெருங்குடல் அழற்சி போன்ற நோய்களால் பாதிக்கப்பட்டாலும் இப்புற்றுநோய் வர வாய்ப்புள்ளது.

குடற்திசு மாதிரியைக் கொண்டு குடலில் கட்டி உள்ளதா என்றறிய செய்யப்படும் சிக்மோய்டோஸ்கோபிச் சோதனை அல்லது கொலோனோஸ்கோபி வாயிலாக இப்புற்றுநோயைக் கண்டறியாலாம். அதனைத் தொடர்ந்து மருத்துவ இயல்நிலை படமாக்கல் செய்து நோய் பரவியுள்ளதா என்பதை உறுதி செய்ய வேண்டும். 50 வயது முதல் 75 வயது வரை உள்ளவர்கள் குடல் புற்றுநோயிலிருந்து இறப்பதைத் தவிர்ப்பதற்கு புற்றுநோய் மருத்துவ சோதனை மிகவும் பயனுள்ளதாக இருக்கும் எனப் பரிந்துரைக்கப்படுகிறது. 

கொலோனோஸ்கோபி செய்யும் பொழுது கட்டிகள் அகற்றப்படுகிறது. ஆஸ்ப்ரின் மற்றும் ஸ்டீரோய்ட் அல்லாத அழற்சி மருந்துகள் ஆபத்தை குறைக்கின்றன. எனினும் பக்க விளைவுகள் காரணமாக இவை பொதுப் பயன்பாட்டுக்குப் பரிந்துரைக்கபடுவதில்லை.

மலக்குடல் புற்றுநோய்க்கான சிகிச்சையில் அறுவைச் சிகிச்சை, கதிரியக்கச் சிகிச்சை, வேதிச்சிகிச்சை மற்றும் இலக்குச் சிகிச்சை என சில கூட்டு சிகிச்சைகள் மேற்கொள்ளப்படுகின்றன. பெருங்குடல் சுவற்றில் மட்டுமே காணப்படும் புற்று நோய்களை அறுவைச் சிகிச்சை மூலம் குணப்படுத்த முடியும், ஆயினும் உடலின் மற்ற பாகங்களுக்குப் பரவியிருக்கும் புற்றுநோயைப் பொதுவாகப் பெரும்பாலும் குணப்படுத்த இயலாது. எனினும் இது புற்றுநோயின் முற்றிய நிலை, புற்றுநோய்க் கட்டியை அறுவைச் சிகிச்சை மூலம் அகற்ற முடிதல், நோயாளியின் ஒட்டுமொத்த உடல் நிலை இவைகளைப் பொறுத்து ஐந்து ஆண்டுகள் வரை உயிர்வாழ முடியும். 

உலகளவில் மலக்குடல் புற்று நோய், மொத்தப் புற்று நோயாளிகளிடயே 10 % ஆக, மூன்றாவது இடத்தில் உள்ளது. 2012-ல் புதிதாக மொத்தம் 140 லட்சம் நபர்கள் குடல் புற்றுநோயினால் பாதிக்கபட்டிருந்தார்கள், மேலும் 69400 நபர்கள் இந்த நோயினால் இறந்தார்கள். முன்னேறிய நாடுகளில் இந்நோய்ப் பரவலாகக் காணப்படுகிறது. அங்கு 65% வரை பாதிக்கப்பட்டுள்ளார்கள். இந்த நோய் ஆண்களைவிடப் பெண்களிடயே குறைவாகவே உள்ளது.


</doc>
<doc id="257662" url="https://ta.wikipedia.org/wiki?curid=257662" title="புரோப்பியோநைட்ரைல்">
புரோப்பியோநைட்ரைல்

புரோப்பியோநைட்ரைல் "(Propionitrile)" என்பது எத்தில் சயனைடு மற்றும் புரோப்பேநைட்ரைல் என்றும் அழைக்கப்படுகிறது. CHCHCN என்ற மூலக்கூற்று வாய்ப்பாடுடன் காணப்படும் இக்கரிமச் சேர்மம் ஓர் எளிய அலிஃபாட்டிக் நைட்ரைல் ஆகும். நிறமற்றதாகக் காணப்படும் புரோப்பியோநைட்ரைல் நீரில் கரையக்கூடிய திரவமாக உள்ளது. பல கரிமச் சேர்மங்களைத் தயாரிப்பதற்கு முன்னோடியாக இருக்கும் இச்சேர்மம் ஒரு கரைப்பானாகப் பயன்படுத்தப்படுகிறது

அக்ரைலோநைட்ரைலை ஐதரசனேற்றம் செய்து தொழிற்சாலைகளில் பெருமளவில் புரோப்பியோநைட்ரைல் தயாரிக்கப்படுகிறது. புரோப்பனாலை அமோக்சினேற்றம் செய்தும் இதைத் தயாரிக்கிறார்கள். புரோப்பனாலுக்கு பதிலாக புரோப்பியனால்டிகைடும் இவ்வினையில் பயன்படுத்தலாம்.:

அக்ரோநைட்ரைலை , அடிப்போநைட்ரைலாக்கும் வினைகளில் உடன் விளைபொருளாக புரோப்பியோநைட்ரைல் உண்டாகிறது.

புரோப்பியோனமைடை நீர்நீக்கம் செய்தல், அல்லது அக்ரைலோ நைட்ரைலை வினையூக்கி முன்னிலையில் ஒடுக்கம் செய்தல் அல்லது எத்தில் சல்பேட்டு மற்றும் பொட்டாசியம் சயனைடை காய்ச்சி வடித்தல் போன்ற முறைகளில் ஆய்வகங்களில் புரோப்பியோநைட்ரைல் தயாரிக்கப்படுகிறது. 

அசிட்டோநைட்ரைலைப் போலவே புரோப்பியோநைட்ரைலும் ஒரு கரைப்பானாக ஆனால் சற்று அதிகமான கொதிநிலையைக் கொண்ட கரைப்பானாக விளங்குகிறது. புரோப்பைல் அமீன்களை ஐதரசனேற்றம் செய்யும் முன்னோடிச் சேர்மமாகவும் இது இருக்கிறது. அவுபென்-ஒய்சிஃசு வினையில் புளோபுரோப்பியோன் மருந்து தயாரிப்பில் சி-3 வகை கட்டுறுப்புத் தொகுதியாக இருக்கிறது.

நச்சுத்தன்மை உள்ள ஒரு கரிமச் சேர்மமாக புரோப்பியோநைட்ரைல் இருக்கிறது. ஆனால் எலிகளைக் கொல்லும் எல்டி50 அளவு 230 மி.கி/கி.கி என்ற அளவில் சற்று வலிமை குறைந்த, நச்சாக இருக்கிறது. வளர்சிதை மாற்றத்தில் புரோப்பியோநைட்ரைல், சயனைடை வெளிவிடுவதால் , சினைப்பருவ குறைபாடுகளுக்கான காரணியாக உள்ளது.
தெற்கு கரோலினாவில் உள்ள கலாமா (வேகா) தொழிற்சாலையில் அக்ரோநைட்ரைலில் இருந்து நிக்கல் வினையூக்கி முன்னிலையில் புரோப்பியோநைட்ரைல் தயாரிக்கையில் 1979 ஆம் ஆண்டில் ஒரு வெடிவிபத்தும் நிகழ்ந்திருக்கிறது. தெற்கு கரோலினாவில் உள்ள இத்தளம் தற்பொழுது தூய்மைப் படுத்த வேண்டிய அதிமுக்கியத் தளமாக முக்கியத்துவத்துடன் கவனிக்கப்படுகிறது



</doc>
<doc id="257663" url="https://ta.wikipedia.org/wiki?curid=257663" title="முடிச் சீராக்கி">
முடிச் சீராக்கி

முடிச் சீராக்கி (Hair conditioner) என்பது முடியின் அமைப்பினையும், தோற்றத்தினையும் மாற்றும் முடி பராமரிப்பு தயாரிப்பு ஆகும். முடிச் சீராக்கி பாகு நிலையிலுள்ள ஒரு திரவம், அது முடிக்கு ஒத்தடம் கொடுக்க பயன்படுகிறது. பொதுவாக "சிகைக் கழுவியினால்" முடியை கழுவிய பிறகே முடிச் சீராக்கி உபயோகப்படுத்தபடுகிறது. முடிச் சீராக்கி முடியினை மென்மையாகவும், பளபளப்பானதாகவும் மாற்றுகிறது. முடிச் சீராக்கி ஈரப்படுத்தி(moisturizer), எண்ணெய்கள் மற்றும் வெப்பத் திரை(sun screen) உட்பட பல்வேறு மூலப்பொருட்களால் ஆனது.

சிகைக் கழுவி பயன்படுத்தி முடியைக் கழுவுவதால், முடியிலிருந்த அழுக்குகள் மட்டுமின்றி மயிரடிச்சுரப்புகளும் நீக்கப்படுகின்றன. முடிச் சீராக்கியானது உயிர்ச்சத்துக்கள், புரதம், பழச்சாறுகள் கொண்டு தயாரிக்கப்படுவதால் அது முடிக்குத் தேவையான பளபளப்பு, உறுதி மற்றும் ஊட்டத்தினையும் கொடுக்கிறது. முடிச் சீராக்கி பயன்படுத்துவதால் முடி அலங்காரத்தினை அவரவர் விருப்பபடி எளிதாக மாற்றியமைக்கலாம்.

பழங்காலத்திலிருந்தே தேங்காய் எண்ணெய் போன்றவைகள் இயற்கை முடிச் சீராக்கியாக பயன்படுகிறது.



</doc>
<doc id="257667" url="https://ta.wikipedia.org/wiki?curid=257667" title="மகாராசாக்கடை பாறை ஓவியங்கள்">
மகாராசாக்கடை பாறை ஓவியங்கள்

மகாராசாக்கடை பாறை ஓவியங்கள், தமிழ்நாடு, கிருட்டிணகிரி மாவட்டத்தில் கிருட்டிணகிரிக்கு அருகில் உள்ள மகாராசாக்கடைப் பகுதியில் காணப்படும் கற்பதுக்கைகளிலும் பிற இடங்களிலும் காணப்படும் ஓவியங்கள் ஆகும். கற்பதுக்கை ஓவியங்கள் அவற்றின் உட்புறத்தில், பின் பகுதியில் உள்ள கற்பலகைகளின் மேற்பரப்பில் வரையப்பட்டுள்ளன. இவ்வோவியங்களில், விலங்குகள், பறவைகள் என்பவற்றின் உருவங்களுடன் மனித உருவங்களும் காணப்படுகின்றன. இங்குள்ள ஓவியங்கள் வெண்ணிறத்தில் அமைந்துள்ளன.

இப்பகுதியில் பூதிகுட்டை என்னும் சிற்றூருக்கு அருகில் காணப்படும் பாறையில் புலியைக் கொன்று வீரச்செயல் புரிபவர்களைப் பாராட்டும் புலிமங்கல ஊர்வலக் காட்சியைக் குறிக்கும் ஓவியங்கள் உள்ளன. புலியின் மேல் மாலையுடன் நிற்கும் வீரர்கள், வாளுடன் செல்லும் வீரர்கள் போன்ற உருவங்கள் இந்த ஓவியத்தில் காணப்படுகின்றன.

இப்பகுதியில் உள்ள ஈசுவரன் குகையில், சிந்துவெளி எழுத்துக்களுக்கும், தமிழ்ப் பிராமி எழுத்துக்களுக்கும் இடைப்பட்ட வகையான எழுத்துக்கள் காணப்படுகின்றன. 




</doc>
<doc id="257690" url="https://ta.wikipedia.org/wiki?curid=257690" title="இந்தியத் துடுப்பாட்ட அணியின் இலங்கைச் சுற்றுப்பயணம், 2015">
இந்தியத் துடுப்பாட்ட அணியின் இலங்கைச் சுற்றுப்பயணம், 2015

இந்தியத் துடுப்பாட்ட அணி இலங்கையில் 2015 ஆகத்து 6 முதல் செப்டம்பர் 1 வரை மூன்று தேர்வுத் துடுப்பாட்டங்களில் கலந்து கொண்டது. இலங்கை அணியின் துடுப்பாளர் குமார் சங்கக்கார இத்தொடரின் இரண்டாம் தேர்வுப் போட்டியின் பின்னர் பன்னாட்டுப் போட்டிகளில் இருந்து இளைப்பாறவிருப்பதாக 2015 சூன் 27 அன்று அறிவித்தார். இச்சுற்றுப் பயணத்தின் போது இந்திய அணி இலங்கையின் பிரெசிடென்ட் XI அணியுடன் ஒரு மூன்று-நாள் பயிற்சிப் போட்டியிலும் விளையாடியது.

இந்திய அணியின் மூன்று தொடக்க ஆட்டக்காரர்கள் ஷிகர் தவான் (134), லோகேசு ராகுல் (108), செதேஷ்வர் புஜாரா (145) சதங்கள் அடித்தனர். இது தேர்வுத்தொடர் ஒன்றில் இடம்பெற்றது 5வது தடவையாகும்.

மூன்று-ஆட்டத் தேர்வுத் தொடரில், இந்திய அணி 2–1 என்ற கணக்கில் இலங்கை அணியை வென்றது. இது 22 ஆண்டுகளுக்குப் பின்னர் இந்திய அணி இலங்கையில் பெற்ற முதலாவது தேர்வுத் தொடர் வெற்றியாகும். அத்துடன் 2011 இற்குப் பின்னர் இந்திய அணி பெற்ற முதலாவது வெளிநாட்டுத் தேர்வுத்தொடர் வெற்றியும் ஆகும்.

 இந்திய அணியின் முரளி விஜய் காயங்கள் காரணமாக முதலாவது தேர்வுப் போட்டியில் விளையாடவில்லை.



</doc>
<doc id="257692" url="https://ta.wikipedia.org/wiki?curid=257692" title="நுவான் பிரதீப்">
நுவான் பிரதீப்

நுவான் பிரதீப் என அழைக்கப்படும் அத்தாச்சி நுவான் பிரதீப் ரொசான் பெர்னாண்டோ ("Aththachchi Nuwan Pradeep Roshan Fernando", பிறப்பு: 19 அக்டோபர் 1986) இலங்கைத் துடுப்பாட்ட வீரர் ஆவார். இவர் இலங்கை அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். இவர் தேர்வுத் துடுப்பாட்டங்களில் துவக்க பந்துவீச்சாளராக செயல்படுகிறார். 

2010 ஆம் ஆண்டில் பிரதீப் இந்தியத் துடுப்பாட்ட அணிக்கு எதிரான இலங்கை அணியின் இரண்டாவது தேர்வுத் துடுப்பாட்ட போட்டியில் விளையாடுவதற்கு அழைக்கப்பட்டார். 2011 இல் மீண்டும் பாக்கித்தான் அணிக்கு எதிராக அமீரகத்தில் நடத்தப்பட்ட தொடரில் இலங்கை அணியில் விளையாட அழைக்கப்பட்டார். 2011 அக்டோபரில் பாக்கித்தான் துடுப்பாட்ட அணிக்கு எதிரான போட்டியில் இவர் அறிமுகம் ஆனார். இந்தப் போட்டியின் முதல் ஆட்டப்பகுதியில் 3 பந்துகளில் 1 ஓட்டங்கள் எடுத்து ஜுனைத் கான் பந்துவீச்சில் ஆட்டமிழந்தார். பின் பந்துவீச்சில் 27 ஓவர்கள் வீசி 107 ஓட்டங்களை விட்டுக்கொடுத்தார். இதில் ஒரு ஓவரை மெய்டனாக வீசினார்.இரண்டாவது ஆட்டப்பகுதியில் மூன்று பந்துகளில் ஓட்டங்கள் எடுக்காமல் ரன் அவுட் ஆனார். இதில் 1 ஓவர் வீசி 3 ஓட்டங்களை விட்டுக்கொடுத்தார். ஆனாலும், தனது முதலாவது போட்டியில் எந்த விக்கெட்டுகளையும் இவர் கைப்பற்றவில்லை.

இவருக்கு அடிக்கடி காயங்கள் ஏற்பட்டதனால் அணியில் நிலையான இடம் கிடைக்கவில்லை. தற்போது இலங்கை அணியில் உள்ள சிறந்த விரைவு வீச்சாளர்களில் ஒருவராக அறியபப்டுகிறார். சூன் 25, 2012 ஆம் ஆண்டில் முத்தையா முரளிதரன் பன்னாட்டுத் துடுப்பாட்ட அரங்கத்தில் நடைபெற்ற பாக்கித்தான் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். முகமது ஆயுப்பின் இலக்கினை தனது முதல் இலக்காக வீழ்த்தினார். பின் நியூசிலாந்து துடுப்பாட்ட அணிக்கு எதிரான தொடரில் விளையாடும் வாய்ப்பினைப் பெற்றார். இந்தத் தொடரில் சிறப்பான , திறனை வெளிப்படுத்திய பின் அணியில் நிலையான இடத்தைப் பெற்றார். இவர் தம்மிகா பிரசாத்துடன் இணைந்து தேர்வுத் துடுப்பாட்ட போட்டியில் துவக்கவீரராக பந்துவீசுகிறார்.

சூலை 5, 2016 இல் சௌதாம்டனில் நடைபெற்ற இங்கிலாந்து துடுப்பாட்ட அணிக்கு எதிரான பன்னாட்டு இருபது20 போட்டியில் இவர் அறிமுகமானார். இந்தப் போட்டியில் இவர் சந்தித்த முதல் பந்திலேயே ஜோர்டானின் பந்துவீச்சில் ஆட்டமிழந்தார். பின் பந்துவீச்சில் 2 ஓவர்கள்வீசி 12 ஓட்டங்கள் விட்டுக்கொடுத்தார்.

டிசம்பர் 28, 2016 இல் தென்னாப்பிரிக்காவில் சுற்றுப்பயணம் செய்து விளையாடியது. டிசம்பர் 28 இல் தென்னாபிரிக்கத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் அசீம் ஆம்லாவின் இலக்கினை "எல் பி ட்பிள்யூ" முறையில் வீழ்த்தினார். இது 10,000 ஆவது எல் பி டபிள்யூ ஆகும். பின் இரண்டாவது போட்டியில் இவருக்கு காயம் ஏற்பட்டதனால் இவர் நாடு திரும்பினார்.

பின் 2017 ஆம் ஆண்டில் இந்தியத் துடுப்பாட்ட அணிக்கு எதிரான தொடரில் இவருக்கு விளையாடும் அணியில் இடம் கிடைத்தது. முத்தையா முரளிதரன் பன்னாட்டுத் துடுப்பாட்ட அரங்கத்தில் நடைபெற்ற போட்டியில் இவர் ஐந்து இலக்குகளை வீழ்த்தினார். இவர் தேர்வுத் துடுப்பாட்டப் போட்டியில் ஐந்து இலக்குகளை வீழ்த்துவது இதுவே முதல்முறையாகும். இவரின் பந்துவீச்சு துடுப்பாட்ட வர்ணானையாளர்களால் பெரிதும் பாராட்டப்பட்டது. இருந்தபோதிலும் இந்தப் போட்டியில் 304 ஓட்டங்கள் வித்தியாசத்தில் இலங்கை அணி தோல்வி அடைந்தது. இந்தத் தொடரின் இரண்டாவது போட்டியில் இவருக்கு காயம் ஏற்பட்டது எனவே அவர் தொடர்ந்து பந்துவிசவில்லை. அந்தத் தொடரில் இருந்தும் அவர் விடுவிக்கப்பட்டார். 


</doc>
<doc id="257698" url="https://ta.wikipedia.org/wiki?curid=257698" title="வெள்ளை வாலாட்டிக் குருவி">
வெள்ளை வாலாட்டிக் குருவி

வெள்ளை வாலாட்டிக் குருவி (white wagtail) என்பது வாலாட்டிக் குருவிக் குடும்பத்தைச் சேர்ந்த ஒரு பறவையாகும். இப்பறவை ஐரோப்பா, ஆசியா, வட ஆப்பிரிக்கா பகுதிகளில் காணப்படுகிறது.
இப்பறவை சிட்டுக்குருவியின் பருமன் உள்ளது. மெலிந்த உடலும், நீண்ட வாலும் உள்ளது. மேல்பாகம் சாம்பல் நிறத்திலும், அடிப்பாகம் வெள்ளை நிறத்திலும் இருக்கும. முன் கழுத்தில் கறுப்பாக இருக்கும். வாலை அடிக்கடி ஆட்டியபடி இருக்கும்.


</doc>
<doc id="257699" url="https://ta.wikipedia.org/wiki?curid=257699" title="வரி வாலாட்டிக் குருவி">
வரி வாலாட்டிக் குருவி

வரி வாலாட்டிக் குருவி (white-browed wagtail) அல்லது "வெண்புருவ வாலாட்டி" என்பது இந்தியாவில் காணப்படும் ஒரே ஒரு இடம் பெயரா வாலாட்டிக் குருவி பறவையாகும்.
இது மற்ற வாலாட்டிக் குருவிகளைவிட சற்று பெரியதாகவும், கருஞ்சிட்டு போல கறுப்பும வெள்ளையும் கலந்து இருக்கும். இதன் கண் இமை வெண்மையாக இருக்கும. அழகாகப் பாடக்கூடியது.


</doc>
<doc id="257701" url="https://ta.wikipedia.org/wiki?curid=257701" title="நெட்டைக்காலி">
நெட்டைக்காலி

நெட்டைக்காலி (pipit) என்பது குருவியைப் போன்ற ஒரு பறவை இனமாகும். இவை மழைக்காலத்தில் இந்தியாவுகக்கு வலசை வருபவை ஆகும்.
மூன்று வகையான நெட்டைக்காலிகள் இந்தியாவில் காணப்படுகின்றன. 
1. வயல்வெளி நெட்டைகாலி 
2. Blyth's நெட்டைக்காலி
3. Richard'நெட்டைக்காலி

இப்பறவைகள் வாலாட்டிக் குருவிகளைப் போன்றவை. ஆனால் நிறத்தில் சற்று மங்கியவை, மெலிந்தவை. வானம்பாடியின் நிறமும் சற்று நீண்ட வாலும் கொண்டவை. மிக வேகமாக தரையில் நடந்து செல்லக் கூடியவை. பூச்சிகளை உணவாக உட்கொள்கின்றன. சிறு கூட்டமாக தரையில் வாழ்கின்றன..


</doc>
<doc id="257702" url="https://ta.wikipedia.org/wiki?curid=257702" title="கிறித்தவக் கொடி">
கிறித்தவக் கொடி

கிறித்தவக் கொடி என்பது இருபதாம் நூற்றாண்டின் ஆரம்பத்தில் கிறித்தவத்தையும் கிறித்தவ உலகையும் பிரதிநிதித்துவப்படுத்த வடிவமைக்கப்பட்ட ஓர் கொடியாகும். இது வட அமெரிக்கா, ஆப்பிரிக்கா, தென் அமெரிக்கா ஆகிய இடங்களிலில் உள்ள சீர்திருத்தத் திருச்சபைகளில் பிரபல்யமிக்கது. வெள்ளை பின்புலத்தைக் கொண்டுள்ள இக் கொடியில் இடப்புறமுள்ள மேற்பகுதியில் நீல நிறப் பகுதியும் அதன் உள்ளே சிவப்பு நிறத்தில் "இலத்தீன் சிலுவை" வரையப்பட்டுள்ளது. அச்சிவப்பு நிறம் இயேசு கல்வாரியில் சிந்திய இரத்தத்தைக் அடையாயப்படுத்துகிறது. நீல நிறம் திருமுழுக்கு நீரையும் இயேசுவின் மீதுள்ள விசுவாசத்தையும் அடையாயப்படுத்துகிறது. வெள்ளை நிறம் இயேசுவின் தூய்மையை அடையாயப்படுத்துகிறது. கொடியியலின்படி, வெள்ளைக் கொடி சரணடைதலுடன் தொடர்புபட்டிருப்பதைப் போன்று, இயேசுவின் வன்முறையற்ற விவிலிய விளக்கம் கடவுளிடம் சரணடைதலுடன் தொடர்புபட்டுள்ளது. கொடியின் அளவுப் பரிமாணம், பிரிப்பு என்பன உத்தியோகபூர்வ விளக்கம் அற்று உள்ளது.



</doc>
<doc id="257703" url="https://ta.wikipedia.org/wiki?curid=257703" title="சேனா (திரைப்படம்)">
சேனா (திரைப்படம்)

சேனா என்பது 2003ஆவது ஆண்டில் சுஜித் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், அரவிந்த் ஆகாஷ், அக்சரா ஆகியோர் முக்கிய கதாபாத்திரங்களில் நடித்த இத்திரைப்படத்தை சுனிதா ஆனந்தகுமார் தயாரித்திருந்தார். டி. இமான் இசையமைத்த இத்திரைப்படம் 2003 ஏப்ரல் 12 அன்று வெளியானது.


இப்படத்தின் பின்னணி இசையும், இப்படத்தில் இடம்பெற்ற ஏழு பாடல்களையும் டி. இமான் இசையமைத்திருந்தார்.


</doc>
<doc id="257705" url="https://ta.wikipedia.org/wiki?curid=257705" title="வாலாட்டிக் குருவி">
வாலாட்டிக் குருவி

வாலாட்டிக் குருவி (Motacillidae) என்பது ஒரு பறவை இனமாகும். இவற்றில் பெரும்பாலானவை மழைக்காலத்தில் வலசை வருபவை ஆகும்.
இப்பறவை மெலிந்த அழகிய உடலமைப்பும், நீண்ட வாலும் பெற்றவை. வாலை அடிக்கடி ஆட்டிக்கொண்டு நீர்க்கரைகளில், சதுப்பு நிலங்களில், புல்வெளிகளில் சிறு பூச்சிகளை, புழுக்களை தேடி உண்ணும்.


</doc>
<doc id="257706" url="https://ta.wikipedia.org/wiki?curid=257706" title="தையோசயனிக் அமிலம்">
தையோசயனிக் அமிலம்

தையோசயனிக் அமிலம் "(Thiocyanic acid )" என்பது HSCN என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இச்சேர்மம் அதனுடைய சமபகுதியச் சேர்மமான சமதையோசயனிக் அமிலத்துடன் இணைந்து கலவையாகக் காணப்படுகிறது. சமதையோசயனிக் அமிலத்த்தின் மூலக்கூற்று வாய்ப்பாடு HNCS ஆகும். சயனிக் அமிலத்தினுடைய கந்தக ஒப்புமை வரிசையே தையோசயனிக் அமிலம் ஆகிறது. 

20 செ வெப்பநிலையில் இவ்வமிலத்தின் அமிலத்தன்மை எண் 1.1 என்பதால் இதுவொரு வலிமை குறைந்த அமிலமாக இருக்கிறது மற்றும் சுழி அயனித்திறன் அளவை எட்டுமளவிற்கு நீட்டல் கணிப்பு எல்லை உடையதாகவும் உள்ளது.

தையோசயனிக் அமிலத்தில், கார்பன் மற்றும் நைட்ரசன் அணுக்களுக்கு இடையில் ஒரு முப்பிணைப்பு இருக்கலாம் என்று முன்கணித்துக் கூறப்பட்டுள்ளது. நிறமாலையியல் ஆய்வில் உணரப்பட்டாலும் தூய்மையான தனித்த நிலையில் இச்சேர்மத்தை தனிமைப்படுத்த இயலவில்லை.

தையோசயனிக் அமிலத்தின் உப்புகளும் எசுத்தர்களும் தையோசயனேட்டுகள் எனப்படுகின்றன. உப்புகள் தையோசயனைடு (−SCN) அயனிகள் மற்றும் பொருத்தமான உலோக நேர்மின் அயனிகளாலும் ஆக்கப்பட்டுள்ளன, பொட்டாசியம் தையோசயனேட்டு (KSCN) உப்பை இதற்கு உதாரணமாகக் கூறலாம். தையோசயனிக் அமிலத்தின் எசுத்தர்கள் R-SCN என்ற பொதுக் கட்டமைப்பைக் கொண்டுள்ளன.


</doc>
<doc id="257708" url="https://ta.wikipedia.org/wiki?curid=257708" title="அடிதடி (திரைப்படம்)">
அடிதடி (திரைப்படம்)

அடிதடி () என்பது சிவ்ராஜ் இயக்கத்தில் 2004ஆவது ஆண்டில் வெளியான ஒரு இந்தியத் தமிழ்த் திரைப்படமாகும். சத்யராஜ், நெப்போலியன், அப்பாஸ், ரதி ஆகியோர் முக்கிய கதாபாத்திரங்களில் நடித்திருந்தனர். இப்படம் மோகன் பாபு, சர்மி கபூர், பிரகாஷ் ராஜ் நடிப்பில் "பொலிடிக்கல் ரௌடி" என தெலுங்கில் மறுஆக்கம் செய்யப்பட்டது.


</doc>
<doc id="257709" url="https://ta.wikipedia.org/wiki?curid=257709" title="திக்கெல்லின் பூங்கொத்தி">
திக்கெல்லின் பூங்கொத்தி

திக்கெல்லின் பூங்கொத்திக் குருவி(Tickell's flowerpecker) என்பது ஒரு வகை பூங்கொத்தி குருவி பறவையாகும். இப்பறவை இந்தியாவிலும் வங்க தேசத்திலும் காணப்படுகிறது.
இப்பறவை சுறுசுறுப்பான பச்சை நீல தவிட்டு நிறக் குருவியாகும். இது பெண் தேன்சிட்டு போலத் தோன்றினாலும், இதன் அலகு குட்டையாகவும் இறைச்சி நிறத்திலும் இருக்கும். இதன் முதன்மை உணவு பூந்தேன், பழங்கள் ஆகியவை ஆகும்.


</doc>
<doc id="257710" url="https://ta.wikipedia.org/wiki?curid=257710" title="அமோனியம் பெர்டெக்னிடேட்டு">
அமோனியம் பெர்டெக்னிடேட்டு

அமோனியம் பெர்டெக்னிடேட்டு "(Ammonium pertechnetate)" என்பது HNOTc. என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இச்சேர்மம் பெர்டெக்னிடிக் அமிலத்தின் அமோனியம் உப்பாகும். டெக்னீசியம் பொதுவாகக் காணப்படும் Tc வடிவத்தில் இச்சேர்மத்தில் காணப்படுகிறது .

பெர்டெக்னிடிக் அமிலத்தை அமோனியம் நைட்ரேட்டுடன் வினைபுரியச் செய்து தொகுப்பு முறையில் அமோனியம் பெர்டெக்னிடேட்டைத் தயாரிக்கலாம்.


</doc>
<doc id="257711" url="https://ta.wikipedia.org/wiki?curid=257711" title="ஜோர் (திரைப்படம்)">
ஜோர் (திரைப்படம்)

ஜோர் என்பது 2004ஆவது ஆண்டில் செல்வா இயக்கத்தில் வெளியான இந்தியத் தமிழ்த் திரைப்படமாகும். சத்யராஜ், சிபிராஜ், பானுப்ரியா ஆகியோர் முக்கிய கதாபாத்திரங்களில் நடித்த இத்திரைப்படத்தை சி. ஸ்வரூப லட்சுமி, சி. சரத் பாபு ஆகிய இருவரும் இணைந்து தயாரித்திருந்தனர். தேவா இசையமைத்த இத்திரைப்படம் 2004 அக்டோபர் 9 அன்று வெளியானது.


</doc>
<doc id="257716" url="https://ta.wikipedia.org/wiki?curid=257716" title="டெக்னீசியம்(VII) ஆக்சைடு">
டெக்னீசியம்(VII) ஆக்சைடு

டெக்னீசியம்(VII) ஆக்சைடு "(Technetium(VII) oxide)" என்பது Tc2O7 என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். மஞ்சள் நிறத்துடன் எளிதில் ஆவியாகக் கூடிய இச்சேர்மத்தை இரும உலோக ஆக்சைடிற்கு ஒர் அரிய உதாரணமாகக் குறிப்பிடலாம். ருத்தேனியம் நான்காக்சைடு (RuO), ஆசுமியம் நான்காக்சைடு (OsO), மற்றும் நிலைப்புத் தன்மையற்ற மாங்கனீசு(VII) ஆக்சைடு (MnO) ஆகியனவை பிற உதாரணங்களாகும். மத்திய சமச்சீர் மூலை – பங்கிட்ட இரு – நான்முக வடிவ கட்டமைப்பைக் கொண்டுள்ளது. இவ்வடிவில் விளிம்பாகவும் பாலமாகவும் உள்ள Tc-O பிணைப்புகள் முறையே 167 பை.மீ மற்றும் 184 பை.மீ அளவுகளில் உள்ளன. Tc-O-Tc பிணைப்புகளின் பிணைப்புக் கோணம் 180 ஆகும்.

டெக்னீசியத்தை 450 முதல் 500 செ வெப்பநிலைக்கு சூடுபடுத்தினால் டெக்னீசியம் ஆக்சிசனேற்றம் அடைந்து டெக்னீசியம்(VII) ஆக்சைடு உருவாகிறது. 

பெர்டெக்னிக் அமிலத்தின் நீரிலி வடிவமான இது சோடியம் பெர்டெக்னேட்டு தயாரிப்பதற்கான முன்னோடி சேர்மமாகவும் இருக்கிறது.


</doc>
<doc id="257717" url="https://ta.wikipedia.org/wiki?curid=257717" title="உன்னருகே நானிருந்தால்">
உன்னருகே நானிருந்தால்

உன்னருகே நானிருந்தால் என்பது 1999 ஆண்டில் செல்வா இயக்கத்தில் வெளியான நகைச்சுவை திரைப்படமாகும். இப்படத்தில் பார்த்திபன், மீனா ஆகியோர் முக்கிய கதாபாத்திரங்களிலும், மனோரமா, விவேக், மணிவண்ணன் ஆகியோர் துணைக் கதாபாத்திரங்களிலும் நடித்திருந்தனர். இப்படத்தில் ரம்பா சிறப்புத் தோற்றத்தில் நடித்திருந்தார். 


</doc>
<doc id="257723" url="https://ta.wikipedia.org/wiki?curid=257723" title="குருவிநாயனபள்ளி பாறை ஓவியங்கள்">
குருவிநாயனபள்ளி பாறை ஓவியங்கள்

குருவிநாயனபள்ளி பாறை ஓவியங்கள், தமிழ்நாடு, கிருட்டிணகிரி மாவட்டத்தில் கிருட்டிணகிரியில் இருந்து ஏறத்தாழப் 17 கிலோமீட்டர் தொலைவில் உள்ள குருவிநாயனப்பள்ளி என்னும் ஊருக்கு மேற்கில் காட்டுப்பகுதியில் காணப்படும் பெருங்கற்காலக் கல்திட்டையொன்றில் வரையப்பட்டுள்ள ஓவியங்கள் ஆகும். ஓவியங்கள் வெள்ளை நிறத்தில் வரையப்பட்டுள்ளன. 

இந்த ஓவியங்களில், கோட்டுருவமாக வரையப்பட்ட நான்கு மனித உருவங்களும், ஒரு சிறிய விலங்கு உருவமும் காணப்படுகின்றன. இவற்றைவிடக் கட்டங்களாக அமைந்த இரண்டு குறியீடுகளும் உள்ளன. இவற்றில் ஒன்று நான்கு கிடைக் கோடுகளையும், ஐந்து நிலைக்குத்துக் கோடுகளையும் கொண்டு 12 கட்டங்கள் உருவாகும்படி வரையப்பட்டுள்ளது. நிலைக்குத்துக் கோடுகளுள் நடுவில் உள்ள மூன்று கோடுகள் மேல்நோக்கி நீட்டப்பட்டு அம்புத்தலைகள் வரையப்பட்டுள்ளன. மற்றக் குறியீட்டில் மூன்று நிலைக்குத்துக் கோடுகளும், இரண்டு கிடைக் கோடுகளும் இரண்டு கட்டங்களை உருவாக்குகின்றன. நிலைக்குத்துக் கோடுகள் மூன்றும் மேலும் கீழும் கிடைக்கோடுகளைத் தாண்டி நீட்டப்பட்டுள்ளன. இக்குறியீட்டின் இரண்டு பக்கங்களிலும் சிறிய வட்டங்கள் வரையப்பட்டுள்ளன. 

இந்தக் குறியீடுகள் முன்னோர்களின் ஆவிகளுக்குப் படையல் வைத்து வழிபடும் ஒரு சடங்கைக் குறிப்பதாக இருக்கலாம் என்று இராசு பவுன்துரை கருதுகிறார்.




</doc>
<doc id="257725" url="https://ta.wikipedia.org/wiki?curid=257725" title="செம ரகளை">
செம ரகளை

செம ரகளை என்பது 2004ஆவது ஆண்டில் ராம்குமார் இயக்கத்தில் வெளியான ஒரு நகைச்சுவை தமிழ்த் திரைப்படமாகும். இப்படத்தில் சத்யராஜ், தேவயானி, கலாபவன் மணி ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு அறிமுக இசையமைப்பாளர் "சிமம் குமார்" இசையமைத்திருந்தார். இப்படம் 2004ஆம் ஆண்டில் வெளியானது.


இப்படத்திற்கு அறிமுக இசையமைப்பாளர் சிம்மம் குமார் இசையமைத்திருந்தார்.



</doc>
<doc id="257726" url="https://ta.wikipedia.org/wiki?curid=257726" title="பாம்பெர்கெர் மூவசீன் தொகுப்புவினை">
பாம்பெர்கெர் மூவசீன் தொகுப்புவினை

பாம்பெர்கெர் மூவசீன் தொகுப்புவினை "( Bamberger triazine synthesis)" என்பது கரிம வேதியியலில் மூவசீனைத் தயாரிக்க உதவும் ஒரு மரபார்ந்த தொகுப்பு முறையாகக் கருதப்படுகிறது. யூகென் பாம்பெர்கெர் இத்தொகுப்பு வினையை 1892 ஆம் ஆண்டில் கண்டறிந்தார். 

தொடர்புடைய அனிலீன் , சோடியம் நைட்ரைட் மற்றும் ஐதரோ குளோரிக் அமிலம் மற்றும் பைரூவிக் அமிலத்தினுடைய ஐதரசோன் ஆகிய சேர்மங்கள் இவ்வினையின் வினைபடு பொருட்களாகும். இடைவினைப் பொருளாக உருவாகும் அரைல் ஈரசனோனியம் உப்பு மூன்றாவது படிநிலையில் அசிட்டிக் அமிலத்தில் கலந்த கந்தக அமிலத்துடன் சேர்ந்து பென்சோ மூவசீனாக மாற்றமடைகிறது. 



</doc>
<doc id="257727" url="https://ta.wikipedia.org/wiki?curid=257727" title="குறிப்பேடு (நூல்)">
குறிப்பேடு (நூல்)

குறிப்பேடு என்னும் பொது அறிவு நூலானது அந்நாளைய பொதுக்கல்வி இயக்குநரக நூலகரும் பின்னாளைய தமிழ்நாடு அரசு பொது நூலகத் துறை இயக்குநருமான வே. தில்லைநாயகத்தால் 1961ஆம் ஆண்டில் முதன்முறையாக எழுதப்பட்டது. அதன் பின்னர் 1962, 1963ஆம் ஆண்டுகளில் இற்றைப்படுத்தப்பட்ட அடுத்தடுத்த பதிப்புகள் வெளிவந்தன. எனவே தமிழில் முதன்முதலாக வெளிவந்த ஆண்டு நூல் (Year Book) இதுவே எனக் கருதப்படுகிறது. 

மக்கள் படிக்கும்போது – உரையாடும்போது – கட்டுரை வரையும்போது- வினாகள் எழுகின்றன. சில சமயம் தெரிந்தவரைக் கேட்டு அறிந்துகொள்கின்றனர். பெரும்பாலான சமயம் நூலகத்தையே நாடிச் செல்கின்றனர். நூலகரும் ஏடுகளைத் தேடித்துருவிப் பதிலிறுக்கிறார். ஆனால், அதற்குப் பிடிக்கும் நேரமும் வேலையும் அதிகம். இந்த வேலையைத் திறம்படச் செய்ய, குறைந்த முயற்சியில் செய்து முடிக்க இத்தகு குறிப்புகளையெல்லாம் ஒரு நூலில் தொகுத்துக் காணமுடியுமானால்..? அதுவும் இன்றையக் குறிப்புகளைத் தருமானால்..? – எவ்வளவு பயனுள்ளதாயிருக்கும்” என்னும் எண்ணம் தனது உள்ளத்தில் தோன்றியதான் விளைவே குறிப்பேடு என்னும் இந்நூல் என அதன் முன்னுரையில் இந்நூலின் நோக்கத்தை எடுத்துரைக்கிறார் வே. தில்லைநாயகம். 

“அறிவு கணந்தோறும் வளர்ந்துகொண்டே, விரிந்துகொண்டே, மாறிக்கொண்டே இருக்கிறது. எனவே அறிவுநூல் பழையன கழித்து, புதியன கூட்டி காலத்திற்கேற்ப வெளிவர வேண்டும். அப்போதுதான் அந்நூல் பயனுள்ளதாயிருக்கும்.” அம்முறையில் ஒவ்வோராண்டும் பழையன கழித்து, புதியன கூட்டிச் செப்பமுற நிகழ் நிலைக்கேற்ப படைக்கப்பட்டதே குறிப்பேடு என்னும் இந்நூல் என இதன் நூலாக்க நெறிமுறையை விளம்புகிறது இதன் பதிப்புரை. 

குறிப்பேடு என்னும் இந்நூலில் 1008 பதிவுகளை உடைய “சொற்குறிப்பு” என்னும் சொல்லவுடைவும் பின்வரும் பதினொரு இயல்களும் உள்ளடக்கமாக இருக்கின்றன: 


</doc>
<doc id="257728" url="https://ta.wikipedia.org/wiki?curid=257728" title="வளைகுடா">
வளைகுடா

வளைகுடா (gulf) என்பது நிலப்பரப்பை ஊடுருவி நீண்டு காணப்படும் கடல் நீர்ப்பரப்பாகும். எடுத்துக்காட்டுகள்: கட்ச் வளைகுடா, காம்பத் வளைகுடா, மன்னார் வளைகுடா. மேலும் பாரசீக வளைகுடாவைச் சுற்றியுள்ள நாடுகளை வளைகுடா நாடுகள் என்பர்.


</doc>
<doc id="257732" url="https://ta.wikipedia.org/wiki?curid=257732" title="மரபுவழி திருச்சபைச் சிலுவை">
மரபுவழி திருச்சபைச் சிலுவை

மரபுவழி திருச்சபைச் சிலுவை (☦, "Orthodox cross") அல்லது உரசிய (மரபுவழி திருச்சபைச்) சிலுவை (Russian (Orthodox) Cross) என்பது கிறிஸ்தவச் சிலுவை வகைகளில் ஒன்றாகும். பொதுவாக கிழக்கு மரபுவழி திருச்சபை, பைசாந்திய மரபு கத்தோலிக்க கீழைத்திருச்சபைகள், கிழக்கு மரபு அங்கிலிக்க சமூகம் என்பன இதனைப் பயன்படுத்துகின்றன. இச்சிலுவை மூன்று குறுக்கு உத்தரங்களை கொண்டும், மேல் பகுதியில் என்பது எழுதப்பட்டும், கீழே பாதம் வைப்பதற்கான ஆதாரப் பகுதியும் காணப்படும்.



</doc>
<doc id="257738" url="https://ta.wikipedia.org/wiki?curid=257738" title="அனுராதபுரச் சிலுவை">
அனுராதபுரச் சிலுவை

அனுராதபுரச் சிலுவை ("Anuradhapura cross") என்பது கிறிஸ்தவச் சிலுவை வகைகளில் ஒன்று ஆகும். இது இலங்கை கிறித்தவத்தின் பண்டைய சின்னங்களில் ஒன்றாகவும் உள்ளது. இலங்கையில் இது "நொஸ்ரியன் சிலுவை" எனவும் "இலங்கைச் சிலுவை" எனவும் அழைக்கப்படுகிறது.

அனுராதபுரத்தில் 1912 இல் மேற்கொள்ளப்பட்ட தொல்பொருள் அகழ்வாராட்சியின்போது இச்சிலுவை கண்டுபிடிக்கப்பட்டது. மேடு பள்ளமற்ற, சமதளமான கருங்கல் தூணின் ஒரு பக்கத்தில் சிலுவை செதுக்கப்பட்டிருந்தது. அது பற்றிய விளக்கத்தையும் வரையறையையும் உடனடியாக அப்போதைய இலங்கை தொல்பொருள் ஆணையாளர் எட்வட் ஆர். அய்ட்ரன் தெரிவித்தார். அவர் அதனை ஒரு போர்த்துக்கேயச் சிலுவை என்றே வரையறுத்தார். அவருக்குப் பின் ஆணையாளராக 1924 இல் பதவி வகித்த ஆத்தர் மயூரிஸ் கோகாட் அச்சிலுவை பற்றி விளக்க அதிக முயற்சி எடுத்தார். "இலங்கையில் தொல்பொருள் மதிப்பீட்டின் வரலாற்றுக் குறிப்புக்கள்" "(Memoirs of the Archaeological Survey of Ceylon)" எனும் வெளியீட்டில் அவர் அது பற்றி பின்வருமாறு விளக்கினார். ""மலர்க் கொத்திலுள்ள சிறு மலர் வகைச் சிலுவை படிகளிலாளான அடிப்பீடத்தில் நிற்க, கொப்புகள் போன்ற இரு இலைகளை ஒத்த உறுப்பு சிலுவையின் ஒவ்வொரு பக்கத்திலிருந்தும் வெளிப்படுகின்றது"". மேலும், அது ஒரு போர்த்துக்கேயச் சிலுவை என்றே அவர் தீர்மானித்தார். இரு ஆணையாளர்களும் அது ஒரு போர்த்துக்கேயர் கால நொஸ்ரியன் சிலுவை அல்லது பாரசீகச் சிலுவை என்றே கருதினார்கள். சில வரலாற்றுக் குறிப்புக்கள் ஐந்தாம் நூற்றாண்டு நடுப்பகுதி முதல் ஆறாம் நூற்றாண்டுக்கு இடைப்பட்ட காலம் வரை இலங்கையில் கிழக்கு அசீரிய திருச்சபை இருந்திருக்கலாம் எனக் குறிப்பிடுகின்றன. ஆகவே அச்சிலுவை அனுராதபுரக் காலத்திற்கு உரியது என நம்பப்பட்டது. இவ்வாறு இருந்த போதிலும், பல்வேறு வரலாற்றக் காரணிகள் போர்த்துக்கேயச் சிலுவை என கருதப்படுவதில் கேள்வியை எழுப்பியது. குறிப்பாக, போர்த்துக்கேயர் அக்காலப்பகுதியில் அனுராதபுரத்தில் இருந்திருக்கவில்லை.

1926 இல் வரலாற்று எழுத்தாளர் கம்பிரே டபிள்யு. கோட்ரிங்டன் சிலுவை பற்றிய மிகவும் ஏற்கத்தக்க தீர்மானத்தை தெரிவித்தார். ஆறாம் நூற்றாண்டு கையெழுத்துப் பிரதியான "கிறிஸ்தவ விவரக் குறிப்பு" என்பதன் சான்று அடிப்படையில், பாரசீகக் கிறிஸ்தவர்களின் ஒரு சமூகம் தப்ரபேனில் "(இலங்கைக்கான பண்டைய கிரேக்கப் பெயர்)" குடியிருந்தது. கோட்ரிங்டன் எழுதிய அவருடைய புத்தகமான "இலங்கையின் ஒரு சுருக்க வரலாறு" "(A Short History of Ceylon)" என்பதில் ""கிட்டத்தட்ட கி.பி 500 இல் நாங்கள் ஒரு பாரசீகக் குடியிருப்பைப் பற்றிக் கேள்விப்பட்டோம். அனுராதபுர தொல்பொருள் காட்சிச்சாலையில் காணப்படும் நொஸ்ரியன் சிலுவை ஐயமின்றி அச்சமுகத்தைச் சேர்ந்ததாகும்"" எனக் குறிப்பிட்டுள்ளார். 1954 இல் உதவி தொல்பொருள் ஆணையாளர், தித்துஸ் தேவேந்திரா "கிறிஸ்தவ விவரக் குறிப்பு" பற்றிய வரலாற்று நம்பகத் தன்மையை மறுத்து, 1547 ஆம் ஆண்டுக்கு பிற்பட்ட கால போர்த்துக்கேயருடன் சிலுவையை ஒப்பிட்டார். ஆயினும் "கிறிஸ்தவ விவரக் குறிப்பு" வரலாற்றுப் பிழையின்றி இருப்பதாக கல்வியியலாளர்கள் முடிவு செய்தனர். மாந்தையில் 1954 இல் மேற்கொள்ளப்பட்ட தொல்பொருள் அகழ்வாராட்சியில் இலங்கையில் பாரசீகக் கிறிஸ்தவர்கள் இருந்தது உறுதியாகியது. அத்துடன் அனுராதபுரத்தில் கண்டெடுக்கப்பட்ட சிலுவையை ஒத்த அமைப்புக்களுடன் நொஸ்ரியன் சிலுவையுடனான முத்திரையும் தொல்பொருள் அகழ்வாராட்சியில் உறுதி செய்யப்பட்டது.

ஓற்றுமையான வடிவம், இலங்கைக்கும் ஆரம்ப தென் இந்திய கிறிஸ்தவ சமூத்திற்கு இடையிலான சாத்தியமான தொடர்புகள் ஆகியவற்றால் அச்சிலுவை புனித தோமாவின் சிலுவையின் ஒரு வகை எனக் கருதப்பட்டது. ஆயினும் அனுராதபுரத்தில் கண்டெடுக்கப்பட்ட சிலுவையை மற்ற சிலுவைகளோடு ஒப்பிடுகையில் தனித்துவமான அமைப்புக்களைக் கொண்டிருப்பதைக் காணலாம். நொஸ்ரியன் சிலுவையையும் அனுராதபுரத்தில் கண்டெடுக்கப்பட்ட சிலுவையையும் ஒப்பிடுகையில் அவற்றுக்கிடையே பொதுவான மூன்று பிரதான மூலங்கள் இருப்பதைக் காணலாம்.


அனுராதபுரத்தில் கண்டெடுக்கப்பட்ட சிலுவை திருத்தந்தை பிரான்சிசின் இலங்கைக்கு 2015 இல் பயணம் செய்தபோது, அவரின் உத்தியோகபூர்வ சின்னத்தில் இடம் பெற்றிருந்தது. இதனை கொழும்பு கத்தோலிக்க உயர்மறை மாவட்டம் "மகிமையின் சிலுவை" அல்லது "உயிர்த்தெழுதலின் சிலுவை" எனக் கூறிப்பிட்டது. குருணாகல் அங்கிலிக்கன் மறைமாவட்டம் தன் இலச்சினையில் இதனை உள்வாங்கியுள்ளது. இவ்வாறு இலங்கையில் காணப்படும் பல திருச்சபைகளின் குறியீடுகளில் அச்சிலுவை இடம்பெறுகின்றது.




</doc>
<doc id="257740" url="https://ta.wikipedia.org/wiki?curid=257740" title="பிந்தேசுவரி பிரசாத் மண்டல்">
பிந்தேசுவரி பிரசாத் மண்டல்

பிந்தேசுவரி பிரசாத் மண்டல் (Bindheshwari Prasad Mandal பி. 1918–1982), மண்டல் ஆணைக்குழு என்று அறியப்படும் இரண்டாவது பிற்படுத்தப்பட்ட வகுப்பினர் ஆணையத்தின் தலைவராகப் பணியாற்றிய இந்தியப் பாராளுமன்றக்காரர் ஆவார்.
பி.பி. மண்டல் இந்திய நாடாளுமன்ற உறுப்பினர் மற்றும் சமூகச் சீர்திருத்தவாதி ஆவார். இவர் பிற்படுத்தப்பட்டோர் இரண்டாவது குழுவின் தலைவராக இருந்தவர். பிற்படுத்தப்பட்டோருக்கான கல்வி மற்றும் வேலை வாய்ப்புகள் பற்றிய இட ஒதுக்கீட்டுப் பரிந்துரைகளை இந்தக் குழு இந்திய நடுவணரசுக்குச் சமர்ப்பித்தது. பி.பி.மண்டல் வடக்குப் பிகாரில் சகர்சா என்னும் பகுதியில் வசதிமிக்க ஜமீன்தார் குடும்பத்தைச் சேர்ந்தவர். 
1968 ஆம் ஆண்டில் பிகார் மாநில முதலமைச்சராக 30 நாள்கள் மட்டும் ஆட்சிப் புரிந்தார். 1978 திசம்பரில் மொரார்சி தேசாய் பிரதமராக இருந்தபோது பி.பி.மண்டல் தலைமையில் மனித உரிமைகள் குழு அமைக்கப்பட்டது. அரசு அலுவலங்களிலும் கல்வி நிலையங்களிலும் பிற்படுத்தப்பட்டோருக்கான இடஒதுக்கீடுகள் பற்றிய பரிந்துரைகள் செய்யப்பட்டு நாடாளுமன்றத்தில் வைக்கப்பட்டது. 10 ஆண்டுகள் கழித்து வி.பி.சிங் பிரதமராக இருந்தபோது மண்டல் குழு பரிந்துரைகள் நடைமுறைக்கு வந்தன,


</doc>
<doc id="257741" url="https://ta.wikipedia.org/wiki?curid=257741" title="மயிலாடும்பாறை பாறை ஓவியங்கள்">
மயிலாடும்பாறை பாறை ஓவியங்கள்

மயிலாடும்பாறை பாறை ஓவியங்கள், தமிழ்நாட்டின் கிருட்டிணகிரி மாவட்டத்தில் கிருட்டிணகிரிக்கு அண்மையில் உள்ள மயிலாடும்பாறை என்னும் ஊரில் இருக்கும் குன்றுப் பகுதியில் அமைந்துள்ள குகைபோன்ற அமைப்பின் மேற்புறப் பாறை மேற்பரப்பில் வரையப்பட்டுள்ள ஓவியங்கள் ஆகும். இப்பகுதி ஏராளமான கல்திட்டைகளுடன் கூடிய பெருங்கற்காலச் சின்னங்களைக் கொண்ட களமாகும். இங்குள்ள ஓவியங்களில் மனிதன், விலங்குகள் ஆகியவற்றின் உருவங்களும், குறியீடுகளும் காணப்படுகின்றன. சிவப்பு. வெள்ளை நிறங்களில் கோட்டுருவங்களாக இவ்வுருவங்கள் காணப்படுகின்றன. வெள்ளை நிற ஓவியங்கள் சிவப்பு ஓவியங்களின்மீது மேற்படியும்படி வரையப்பட்டுள்ளன. 

பல ஓவியங்களில், மனிதர்கள் விலங்குகளின் மீது இருப்பது போலவும் நிற்பது போலவும் வரையப்பட்டுள்ளன. குடிசைக்குள் மனிதன் இருப்பது போலவும், அக்குடிசையும் மனிதனும் ஒரு விலங்குமீது இருப்பது போலவும் சில ஓவியங்கள் வரையப்பட்டுள்ளன. இவற்றுடன், வாள் போன்ற ஒரு பொருளுடன் விலங்குமீது இருக்கும் மனிதன், விலங்கை ஈட்டியால் வேட்டையாடுவது போன்ற காட்சிகளும் காணப்படுகின்றன. இங்கே மனித உருவங்கள் உடலுறவு கொள்வது போன்ற காட்சியொன்றும் உள்ளது. தமிழகத்தில் கிடைத்த முதலாவது இத்தகைய ஓவியம் இதுவாகும்.




</doc>
<doc id="257742" url="https://ta.wikipedia.org/wiki?curid=257742" title="ஜெயலலிதா வேட்பு மனு தாக்கல் வழக்கு">
ஜெயலலிதா வேட்பு மனு தாக்கல் வழக்கு

ஜெயலலிதா நான்கு தொகுதிகளில் வேட்பு மனு தாக்கல் வழக்கு என்பது 2001இல் நடந்த தமிழ்நாடு சட்டசபை பொதுத் தேர்தலின் போது, ஜெயலலிதா தேர்தல் ஆணைய விதிமுறைகளுக்கு முரணாக, இரண்டுக்கும் மேற்பட்ட புவனகிரி, கிருஷ்ணகிரி, ஆண்டிப்பட்டி, புதுக்கோட்டை ஆகிய நான்கு சட்ட மன்ற தொகுதிகளில் வேட்பு மனு தாக்கல் செய்ததை எதிர்த்து, தி. மு. க. வைச் சேர்ந்த, முன்னாள் நாடாளுமன்ற உறுப்பினர் செ. குப்புசாமி, சென்னை உயர்நீதிமன்றத்தில் சூன், 2007இல் வழக்கு தொடர்ந்தார். 

இதனை விசாரித்த சென்னை உயர்நீதிமன்றம், தேர்தல் ஆணையத்தின் விதிமுறைகளை மீறி, இரண்டுக்கும் மேற்பட்ட தொகுதிகளில் ஜெயலலிதா வேட்பு மனு தாக்கல் செய்தது தொடர்பாக குற்றவியல் வழக்கு பதியுமாறு, இந்தியத் தேர்தல் ஆணையத்திற்கு உத்தரவிட்டது. 

சென்னை உயர்நீதிமன்ற உத்தரவை எதிர்த்து, ஜெயலலிதாவின் மேல் முறையீடு மனுமீது இந்திய உச்ச நீதிமன்றம் ஜெயலலிதா மீதான குற்றவியல் நடவடிக்கைக்கு இடைக்கால தடை விதித்து, வழக்கை மீண்டும் சென்னை உயர்நீதிமன்றத்திற்கே மாற்றி ஆணையிட்டது. 

சென்னை உயர்நீதிமன்றம் இவ்வழக்கு விசாரணையை முடித்து 6 மார்ச் 2013இல் தீர்ப்பு வழங்கும் முன், மனுதாரர் குப்புசாமி மரணமடைந்ததால், தி. மு. வை சேர்ந்த ஏ.கே.எஸ்.விஜயன், இவ்வழக்கை தான் தொடர்நது நடத்த அனுமதி கேட்டு உயர்நீதி மன்றத்தில் மனு தாக்கல் செய்தார். முதல் மனுதாரர் குப்புசாமி இறந்து விட்டதால், முதன்மை வழக்கு தள்ளுபடி ஆகிவிட்டதாக கூறி, விஜயனின் மனுவை தள்ளுபடி செய்தது. 

இதனை எதிர்த்து விஜயன் உச்ச நீதிமன்றத்தில் தாக்கல் செய்த மேல்முறையீடு மனு தொடர்பாக, பதில் மனு தாக்கல் செய்யுமாறு ஜெயலலிதாவுக்கு உச்சநீதிமன்றம் அறிவிக்கை அனுப்பியது. இவ்வழக்கு அரசியல் உள்நோக்கம் கொண்டது என்பதால் இதற்கு பதில் மனு தாக்கல் செய்ய தனக்கு ஆர்வம் இல்லை என ஜெயலலிதா கூறியதை அடுத்து, உச்ச நீதிமன்றம் இவ்வழக்கின் இறுதி விசாரணையை, தலைமை நீதிபதி எச். எல். தத்து, நீதிபதிகள் அருண் மிஸ்ரா, அமிதவ் ராய் ஆகியோர் அடங்கிய அமர்வு, 8 செப்டம்பர் 2015க்கு ஒத்திவைத்துள்ளது



</doc>
<doc id="257746" url="https://ta.wikipedia.org/wiki?curid=257746" title="சிலுவைகளின் குன்று">
சிலுவைகளின் குன்று

சிலுவைகளின் குன்று ("Hill of Crosses") என்பது வட லித்துவேனியாவில் அமைந்துள்ள "சியாவுலியாய்" நகரின் வடக்கில் 12 கி.மீ தூரத்தில் உள்ள கிறித்தவ யாத்திரிகர்களின் இடமாகும். இவ்விடத்தில் சிலுவைகளை விட்டுவிட்டுப் போவதற்கான சரியான காரணம் தெரியாது. ஆனால் 1831 எழுச்சியின் பின் முன்னைய மலைக் கோட்டையில் முதலாவது சிலுவை வைக்கப்பட்டதாக நம்பப்படுகிறது. பாரம்பரியமாக இங்கு சிலுவைகள் மாத்திரமன்றி பெரிய திருச்சிலுவை, லித்துவேனியாப் மறைபிதாக்களின் செதுக்கிய உருவங்கள், மரியாளின் சிலைகள், ஆயிரக்கணக்கான சிறிய உருவச்சிலைகள், செபமாலை போன்றவற்றை அங்கு கத்தோலிக்க யாத்திரிகர்கள் எடுத்துச் சென்று வைக்கின்றனர். இங்குள்ள சிலுவைகளின் சரியான எண்ணிக்கை தெரியாது. 1990 இல் நடத்தப்பட்ட கணக்கீட்டின்படி கிட்டத்தட்ட 55,000 என்றும் 2006 இல் 100,000 என்றும் கணக்கிடப்பட்டுள்ளது.



</doc>
<doc id="257747" url="https://ta.wikipedia.org/wiki?curid=257747" title="ராஜ்காட்">
ராஜ்காட்

ராஜ்காட் (Raj Ghat) (இந்தி: राज घाट), யமுனை ஆற்றங்கரையில் பழைய தில்லியில் அமைந்த வரலாற்றுச் சிறப்புமிக்க இடமாகும். இங்கு மகாத்மா காந்தி நினைவிடம் அமைந்துள்ளது. காந்தியின் படுகொலைக்குப் பின் அவரது பூத உடல் இவ்விடத்தில் 31 சனவரி 1948 அன்று எரியூட்டப்பட்டு, பின்னர் நினைவிடம் (சமாதி) அமைக்கப்பட்டது. எனவே இவ்விடம் ராஜ்காட் (மன்னர்களின் படித்துறை) என்று அழைக்கப்படுகிறது.

"ராஜ்காட்" எனும் வடமொழி சொல்லிற்கு "அரசர்களின் படித்துறை" என்று பொருள். யமுனை ஆற்றங்கரையின் படித்துறைகளில் அமைந்த நினைவிடங்களில், மகாத்மா காந்தி, ஜவகர்லால் நேரு, லால் பகதூர் சாஸ்திரி, இந்திரா காந்தி மற்றும் ராஜீவ் காந்தி நினைவிடங்கள் புகழ்பெற்றவை.

ராஜ்காட் தொடர்பான நினைவிடங்கள்; 



</doc>
<doc id="257773" url="https://ta.wikipedia.org/wiki?curid=257773" title="குவைத் தேசிய அருங்காட்சியகம்">
குவைத் தேசிய அருங்காட்சியகம்

குவைத் தேசிய அருங்காட்சியகம் "( Kuwait National Museum)" என்பது குவைத் நாட்டில் அமைந்துள்ள குவைத்தின் தேசிய அருங்காட்சியகம் ஆகும். 1983 ஆம் ஆண்டில் நிறுவப்பட்ட இவ்வருங்காட்சியகம் மைக்கேல் எக்கோகார்டு என்பவரால் வடிவமைக்கப்பட்டது.

மத்தியில் உள்ள ஒரு தோட்டத்தைச் சுற்றிலும் ஐந்து கட்டிடங்களாக இவ்வருங்காட்சியகம் அமைந்துள்ளது. மத்தியில் முற்றங்களுடன் கூடிய தாய்நாட்டு அரபு மண்வீடுகளின் கட்டிடக்கலைக்கு இணையாக இக்கட்டிடங்களின் கலையமைப்பு வடிவமைக்கப்பட்டுள்ளது. பிரதான கட்டிடங்கள் ஐந்தும் உயர்ந்த நடைபாதைகளால் ஒன்றுடன் ஒன்று இணைக்கப்பட்டுள்ளன. அரேபியத் தீபகற்பத்தின் அறிவு , புவியியல், வரலாறு மற்றும் நாகரிகம் ஆகியவற்றின் அடிப்படையில் இக்கட்டிடங்கள் குழுப்படுத்தப்பட்டுள்ளன என்று எக்கோகார்டு விளக்கமளிக்கிறார்

இவ்வருங்காட்சியகம் புறக்கணிக்கபட்டும் சரியாகப் பயன்படுத்தப்படாமலும் காணப்படுவதாக 2014 ஆம் ஆண்டின் புள்ளிவிவரங்கள் தெரிவிக்கின்றன."


</doc>
<doc id="257776" url="https://ta.wikipedia.org/wiki?curid=257776" title="தூலியம்(III) குளோரைடு">
தூலியம்(III) குளோரைடு

தூலியம்(III) குளோரைடு "(Thulium(III) chloride)" என்பது TmCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தூலியம் மற்றும் குளோரின் சேர்ந்து உருவாகும் இச்சேர்மம் தூலியம் முக்குளோரைடு என்றும் அழைக்கப்படுகிறது. மஞ்சள் நிறப் படிகங்களாக இச்சேர்மம் உருவாகிறது. தூலியம்(III) குளோரைடு எண்முக தூலியம் அயனிகள் கொண்ட YCl (AlCl) அடுக்கு படிகவமைப்பைக் கொண்டுள்ளது.

தூலியம்(III) ஆக்சைடுடன் அடர் ஐதரோகுளோரிக் அமிலத்தைச் சேர்த்து வினைப்படுத்துவதன் மூலம் இக்குளோரைடின் நீரேற்று வடிவத்தைப் பெறமுடியும். தூலியம்(III) குளோரைடு வலிமையான காரங்களுடன் வினைபுரிந்து தூலியம்(III) ஆக்சைடைத் தருகிறது.



</doc>
<doc id="257777" url="https://ta.wikipedia.org/wiki?curid=257777" title="தூலியம்(III) ஆக்சைடு">
தூலியம்(III) ஆக்சைடு

தூலியம்(III) ஆக்சைடு "(Thulium(III) oxide)" என்பது TmO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெளிர் பச்சை நிறத்தில் இருக்கும் இச்சேர்மத்தின் அசுத்த மாதிரி முதன்முதலில் 1878 ஆம் ஆண்டு எர்பியாவில் இருந்து தியோடர் கிளீவ் என்பவரால் கண்டறியப்பட்டது. இவரே இச்சேர்மத்திற்கு தூலியா என்று பெயரிட்டார். ஆய்வகத்தில் தூலியம் உலோகத்தைக் காற்றில் எரிப்பதனால் தூலியம்(III) ஆக்சைடு தயாரிக்க முடியும். தூலியம் நைட்ரேட்டு போன்ற ஆக்சோ அமில உப்புகளைச் சிதைத்தும் தூலியம்(III) ஆக்சைடு தயாரிக்கலாம்.



</doc>
<doc id="257794" url="https://ta.wikipedia.org/wiki?curid=257794" title="ந‌. வளர்மதி">
ந‌. வளர்மதி

ந‌. வளர்மதி, (N. Valarmathi)இஸ்ரோவின் ரிசாட் 1 செயற்கைக்கோளின் திட்ட இயக்குநர், ஐ.ஆர்.என்.எஸ்.எஸ், ]சரல், ஜிசாட்-7, செவ்வாய் சுற்றுகலன் திட்டம், ஜிசாட்-14 எனும் இந்திய விண்வெளி ஆராய்ச்சிக் கழகத்தின் பல திட்டங்களில் சிறப்பாக செயல்பட்டவர் என்ற பெருமைகளை உடையவர். முன்னாள் இந்தியக் குடியரசுத் தலைவர் ஆ. ப. ஜெ. அப்துல் கலாம் நினைவாக தமிழக அரசின் சார்பில் வழங்கப்படும் அப்துல் கலாம் விருதினை பெற்ற முதலாவது நபர் இவராவார்.

வளர்மதி தமிழ்நாட்டில் அரியலூரில் பிறந்து வளர்ந்தவர். நடராஜன் - ராமசீத்தா தம்பதியருக்கு மூன்று பிள்ளைகளில் மூத்தவராக பிறந்தவர்.

அரியலூர் நிர்மலா மேல்நிலைப் பள்ளியில் தமிழ் வழிக் கல்வியில் படித்தவர். கல்லூரி படிப்பை அரியலூர் அரசு கலை கல்லூரியிலும் தொடர்ந்து அரசினர் தொழில்நுட்பக் கல்லூரியில், கோயம்புத்தூர் பி.இ, மின்னியலிலும், சென்னை, அண்ணா பல்கலைக்கழகத்தில் எம்.இ., மின்னனுவியல் மற்றும் தொடர்பியலில் படித்து முதல் நிலையில் தேர்ச்சி பெற்றதையடுத்து 1984 ஆம் ஆண்டு இஸ்ரோவில் இணைந்தார். DRDO மற்றும் ISRO இரண்டிலும் வாய்ப்புகள் வந்தபோது இஸ்ரோவினை தேர்ந்தெடுத்தவர்.

1984 ஆம் ஆண்டு முதல் இஸ்ரோவில் இணைந்து பணியாற்றி வரும் 2012-ம் ஆண்டு தயாரிக்கப்பட்ட ‘ரேடார் இமேஜ் சாட்டிலைட்' (ரிசாட்-1) திட்ட இயக்குநராகப் பணியாற்றினார். இது 24 மணி நேரமும் படம் எடுத்து அனுப்பக் கூடியது.

கணவர் ஜி. வாசுதேவன் வங்கியாளராக பணிபுரிந்து வருகின்றார். இவர்களுக்கு ஒரு மகனும், ஒரு மகளும் உள்ளனர்.




</doc>
<doc id="257795" url="https://ta.wikipedia.org/wiki?curid=257795" title="ஐலவ்யூ">
ஐலவ்யூ

ஐலவ்யூ ("ILOVEYOU") அல்லது இலவு இலெற்றர் ("Love Letter") என்பது கிறீன்விச்சு இடைநிலை நேரப்படி, 2000ஆம் ஆண்டு மே 4ஆம் நாள் அன்றும் அதன் பின்னரும் மில்லியன் கணக்கிலான விண்டோசுக் கணினிகளைத் தாக்கிய கணினிப் புழு ஆகும். இது "ILOVEYOU" என்ற தலைப்புடன் "LOVE-LETTER-FOR-YOU.txt.vbs" என்ற இணைப்பைக் கொண்ட மின்னஞ்சலால் பரவியது. இவ்விணைப்பைத் திறக்கும்போது ஒரு விசுவல் பேசிக்கு நிரல் செயற்படத் தொடங்கும். இந்நிரல் கணினியில் படிமக் கோப்புகளை மேலெழுதி விடுவதுடன், விண்டோசு முகவரிப் புத்தகத்திலுள்ள அனைத்து மின்னஞ்சல் முகவரிகளுக்கும் தனது படியை அனுப்பி விடும். மேலும், இது கடவுச்சொற்களைத் திருடும் மென்பொருளையும் தரவிறக்கம் செய்கின்றது. இப்புழுவின் 82 வகைகளைக் கண்டறிந்துள்ளதாகச் சிமாண்டெக்கு கூறுகின்றது.

இப்புழுவால் உலக அளவில் 5.5-8.7 பில்லியன் அமெரிக்கத் தொலர் பெறுமதியான சேதம் ஏற்பட்டதாகக் கணிக்கப்பட்டது. இதனை நீக்குவதற்கு 15 பில்லியன் அமெரிக்கத் தொலர் செலவாகியிருக்கலாம் எனவும் கணிக்கப்பட்டது. அத்துடன், இணையத்துடன் இணைக்கப்பட்ட கணினிகளின் பத்து விழுக்காட்டு அளவிலான கணினிகள் இதனால் பாதிக்கப்பட்டிருக்கலாம் எனக் கணிக்கப்பட்டது.



</doc>
<doc id="257796" url="https://ta.wikipedia.org/wiki?curid=257796" title="சிரக்காசு நகரின் லூசியா">
சிரக்காசு நகரின் லூசியா

சிரக்காசு நகரின் லூசியா என்பவர் கிறிஸ்தவ மறைசாட்சி மற்றும் புனிதை ஆவார். இவள் கத்தோலிக்கம், லூதரனியம், ஆங்கிலிக்கம், கிழக்கு மரபுவழி திருச்சபை ஆகிய சபையினாரால் புனிதையாக வணங்கப்படுகிறார்.


</doc>
<doc id="257806" url="https://ta.wikipedia.org/wiki?curid=257806" title="உலோகண்ட்வாலா மினர்வா">
உலோகண்ட்வாலா மினர்வா

உலோகண்ட்வாலா மினர்வா "(Lokhandwala Minerva)" என்பது மும்பையில் கட்டப்பட்டுவரும் 82 மாடிகள் கொண்ட மீவுயர வானளாவி ஆகும். இவ்வானளாவியில் இரண்டு கோபுரங்கள், ஒவ்வொன்றும் 82 மாடிகளைக் கொண்டதாக கட்டப்பட்டு வருகிறது. 2 மற்றும் 16 ஆவது மாடிகள் வாகனங்கள் நிறுத்துமிடமாகவும் 17 ஆவது மாடி நடைமேடை அரங்கத் தோட்டமாகவும் 26 ஆவது அடுக்கு முதல் 79 ஆவது அடுக்கு வரை குடியிருப்புப் பகுதிகளாகவும் சேவை மையம் 80 ஆவது மாடி மற்றும் கூரை மேல்வீடு 81 மற்றும் 82 ஆவது மாடிகளிலும் அமையும் வகையில் கட்டப்பட்டு வருகிறது. 

மகாராட்டிர மாநிலம் மும்பையில் உள்ள மகாலட்சுமியில், உலோகண்ட்வாலா மினர்வா அமைந்துள்ளது. வளர்ச்சித் திட்டம் என்ற பெயரில் இங்குள்ள குடிசைப் பகுதிகளை அகற்றிவிட்டு அவ்விடத்தில் இக்கட்டிடம் கட்டப்பட்டு வருகிறது. குடிசைவாழ் மக்களுக்கு இலவச இடமும் இருப்பிடமும் தரப்படும் என்ற உறுதி கொடுத்த பின்னரே கட்டிட நிபுணர்கள் இவ்விடத்தை அவர்களிடம் இருந்து பெற்றுக் கொண்டனர்.



</doc>
<doc id="257807" url="https://ta.wikipedia.org/wiki?curid=257807" title="சங்கனாசேரி தொடருந்து நிலையம்">
சங்கனாசேரி தொடருந்து நிலையம்

சங்கனாசேரி தொடருந்து நிலையம், இந்திய ரயில்வேயின் தென்னக இரயில்வே மண்டலத்தின் கட்டுப்பாட்டில் உள்ளது. இது திருவனந்தபுரம் கோட்டத்துக்கு உட்பட்ட நிலையம். இது சங்கனாச்சேரியில் அமைந்துள்ளது. இது கோட்டயம் - எர்ணாகுளம் - திருவனந்தபுரம் வழித்தடத்தில், கோட்டயத்துக்கும் திருவல்லைக்கும் இடையில் அமைந்துள்ளது.


</doc>
<doc id="257812" url="https://ta.wikipedia.org/wiki?curid=257812" title="டென்ஸ்போர்ட்ஸ்">
டென்ஸ்போர்ட்ஸ்

டென் ஸ்போர்ட்ஸ் என்பது விளையாட்டு நிகழ்ச்சிகளை ஒளிபரப்பும் தொலைக்காட்சிக் குழுமம் ஆகும். இது கிரிக்கெட், கால்பந்தாட்டம், கோல்ஃப் உள்ளிட்ட விளையாட்டுகளை ஒளிபரப்ப டென் கிரிக்கெட், டென் ஆக்சன், டென் கோல்ஃப் உள்ளிட்ட தொலைக்காட்சிகளை இயக்குகிறது.



</doc>
<doc id="257815" url="https://ta.wikipedia.org/wiki?curid=257815" title="கொல்லப்பள்ளி">
கொல்லப்பள்ளி

கொல்லப்பள்ளி என்ற பெயரில் உள்ள ஊர்கள்:


கொல்லப்பல்லே என்ற பெயரில் உள்ள கட்டுரைகள்


</doc>
<doc id="257818" url="https://ta.wikipedia.org/wiki?curid=257818" title="இந்திரா நகர்">
இந்திரா நகர்



</doc>
<doc id="257822" url="https://ta.wikipedia.org/wiki?curid=257822" title="ஓவாடா">
ஓவாடா

ஓவாடா என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.
இந்த ஊரின் வடமேற்கில் பாலண் என்ற ஊரும், வடக்கில் மூளி, மேற்கிலும், தென்மேற்கிலும் கடோய் என்ற ஊரும், வடகிழக்கில் கோச்வாடா என்ற ஊரும், கிழக்கிலும், தென்கிழக்கிலும் கல்வாடா என்ற ஊரும், தெற்கில் டக்கர்வாடா என்ற ஊரும் அமைந்துள்ளன.

இது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊரில் இருந்து மாவட்டச் சாலைகளின் வழியாக மற்ற ஊர்களுக்கு செல்லலாம். மாநில நெடுஞ்சாலையின் வழியாக வல்சாடு நகரத்தை சென்றடையலாம். அங்கு செல்லும் வழியிலேயே தேசிய நெடுஞ்சாலை குறுக்கிடுகிறது.


</doc>
<doc id="257823" url="https://ta.wikipedia.org/wiki?curid=257823" title="கக்வாடிதாந்தி">
கக்வாடிதாந்தி

கக்வாடிதாந்தி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இது கடலை ஒட்டியுள்ள ஊர். இதன் மேற்கில் காம்பத் வளைகுடா சூழ்ந்துள்ளது. வடக்கில் நவ்சாரி மாவட்டத்தின் கந்தேவி வட்டமும், வடகிழக்கிலும், கிழக்கில் மால்வண் என்ற ஊரும், தெற்கிலும், தென்கிழக்கிலும் தாண்டி என்ற ஊரும் அமைந்துள்ளன.

இந்த ஊருக்கான மக்கள் தொகை விவரங்கள்:
இங்கு 8785 மக்கள் வாழ்கின்றனர். இவர்களில் 4589 பேர் ஆண்கள், 4196 பேர் பெண்கள் ஆவர்.

இது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இங்கிருந்து வல்சாடு நகரத்தை மாநில நெடுஞ்சாலை வழியாக சென்றடையலாம். இந்த ஊர் மாநில நெடுஞ்சாலையுடன் இணைக்கப்பட்டுள்ளது.


</doc>
<doc id="257824" url="https://ta.wikipedia.org/wiki?curid=257824" title="குண்டி, வல்சாடு வட்டம்">
குண்டி, வல்சாடு வட்டம்

குண்டி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இதன் வடமேற்கில் சங்கர் தலாவ் என்ற ஊரும், வடக்கில் டுங்கிரி என்ற ஊரும், வடமேற்கிலும், மேற்கிலும் இந்தர்கோட்டா என்ற ஊரும், மேற்கில் சீக்லா என்ற ஊரும், கிழக்கில் இந்தர்கோட்டா, கஜுர்டி ஆகிய ஊர்களும், 
தென்மேற்கில் சரோதி என்ற ஊரும், தெற்கில் சரோண் என்ற ஊரும், தென்கிழக்கில் கஜுர்டி என்ற ஊரும் அமைந்துள்ளன.

இந்த ஊருக்கான மக்கள் தொகை விவரங்கள் தளத்தில் உள்ளபடி தரப்பட்டுள்ளன.
இங்கு 2642 மக்கள் வசிக்கின்றனர். இவர்களில் 1356 பேர் ஆண்கள், 1286 பேர் பெண்கள் ஆவர்.

இது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த ஊர் தேசிய நெடுஞ்சாலையுடனும், மாநில நெடுஞ்சாலையுடனும் இணைக்கப்பட்டுள்ளது.


</doc>
<doc id="257825" url="https://ta.wikipedia.org/wiki?curid=257825" title="கோசம்குவா">
கோசம்குவா

கோசம்குவா என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.

இந்த மாவட்டத்தின் மேற்கில் சீஞ்சாய் என்ற ஊரும், பிற திசைகளில் தரம்பூர் வட்டமும் சூழ்ந்துள்ளன.

இது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.

இந்த கிராமத்தில் இருந்து மாவட்ட சாலையின் வழியாக பிற ஊர்களுக்கு செல்லலாம்.


</doc>
<doc id="257840" url="https://ta.wikipedia.org/wiki?curid=257840" title="டிசிப்ரோசியம் ஆக்சைடு">
டிசிப்ரோசியம் ஆக்சைடு

டிசிப்ரோசியம் ஆக்சைடு "(Dysprosium Oxide)" என்பது DyO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெண்மை நிறம் பெற்றுள்ள இத்துகள் சிறிதளவு நீருறிஞ்சும் தன்மை கொண்டுள்ளது. மட்பாண்டத்தொழில், கண்ணாடி, நின்றொளிரிகள், சீரொளி , டிசிப்ரோசியம் உலோக ஆலைடு விளக்குகள், ஆகியனவற்றில் சிறப்பாகப் பயன்படுத்தப்படுகிறது. 

அமிலங்களுடன் வினை புரிந்து தொடர்புடைய டிசிப்ரோசியம்(III) உப்புகளை உருவாக்குகிறது.

DyO + 6 HCl → 2 DyCl + 3 HO


</doc>
<doc id="257843" url="https://ta.wikipedia.org/wiki?curid=257843" title="பாமயன்">
பாமயன்

பாமயன் நெல்லை மாவட்டத்தில் கடையநல்லூர் அருகில் உள்ள சுந்தரேசபுரம் ஊரைச் சேர்ந்த இயற்கை வேளாண்மை விஞ்ஞானியாவார்.

எம்.ஏ. சமூகவியல், இதழியல் பட்டயப்படிப்பு படித்துள்ளார்.

பிற நூல்கள்


</doc>
<doc id="257845" url="https://ta.wikipedia.org/wiki?curid=257845" title="டிசிப்ரோசியம் தைட்டனேட்டு">
டிசிப்ரோசியம் தைட்டனேட்டு

டிசிப்ரோசியம் தைட்டனேட்டு "(Dysprosium titanate)" என்பது DyTiO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தைட்டனேட்டு குடும்பத்தின் பீங்கான் பொருளான இச்சேர்மம் பைரோ குளோர் என்ற ஆக்சைடு கனிமத்தின் அமைப்புடன் காணப்படுகிறது. இதனுடைய சிஏஎசு எண் 68993-464 ஆகும்.

ஓல்மியம் தைட்டனேட்டு மற்றும் ஓல்மியம் வெள்ளீயமேட்டு சேர்மங்கள் போல டிசிப்ரோசியம் தைட்டனேட்டும் ஒர் அடி நிலை ஆற்றல் பொருளாகும். தாழ் வெப்பநிலை மற்றும் உயர் காந்தப்புலத்தில் போலித்துகள்கள் ஒருமுனைக்காந்தத்தை ஒத்திருப்பதாக 2009 ஆம் ஆண்டில் கண்டறியப்பட்டது
டிசிப்ரோசியம் தைட்டனேட்டை அணுக்கரு உலைகளில் பயன்படுத்த ஆய்வுகள் நடைபெறுகின்றன.


</doc>
<doc id="257857" url="https://ta.wikipedia.org/wiki?curid=257857" title="ஆஃபினியம் கார்பைடு">
ஆஃபினியம் கார்பைடு

ஆஃபினியம் கார்பைடு அல்லது ஆஃபினியம்(IV)கார்பைடு "(Hafnium carbide)" என்பது HfC என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இதனுடைய உருகுநிலை சுமார் செ வெப்பநிலையாகும். இச்சேர்மமே மிகவதிக அனல் எதிர்ப்பு இருமச் சேர்மம்|இருமச் சேர்மமாக]] அறியப்படுகிறது. இருந்தபோதிலும் ஆஃபினியம் கார்பைடு குறைவான ஆக்சிசனேற்ற எதிர்ப்பையே கொண்டுள்ளது. 430 செ வெப்பநிலையில் இது ஆக்சிசனேற்றம் அடையத் தொடங்குகிறது .

பொதுவாகவே ஆஃபினியம் கார்பைடு குறைவுக் கார்பன்களையே கொண்டிருக்கும். எனவே அதன் உட்கூறுகளை அல்லது பொதிவைக் குறிப்பிடுகையில் HfCx (x = 0.5 to 1.0) என்றே குறிப்பிடுவர். மேலும், கார்பனின் அளவு எதுவாக இருந்தாலும் இதன் படிக அமைப்பு கனசதுர பாறை உப்பு படிக அமைப்பிலேயே காணப்படுகிறது. 

ஆஃபினியம்(IV) ஆக்சைடை கார்பனுடன் சேர்த்து 1800 முதல் 2000 செ வெப்பநிலைக்கு சூடாக்குவதால் அது ஒடுக்கமடைந்து ஆஃபினியம் கார்பைடு தூள் உருவாகிறது. ஆஃபினியம்(IV) ஆக்சைடில் உள்ள ஆக்சிசன் முழுவதையும் நீக்குவதற்கு மிகநீண்ட நேரம்வரை வினை செயல்முறை நிகழ்கிறது. தொழில் நுட்ப சிக்கல் மற்றும் அதிகமான பொருட்செலவு போன்ற காரணங்களால் , இம்முறைக்கு மாறாக மீத்தூய்மை ஆஃபினியம் கார்பைடு பூச்சு முறையும் பின்பற்றப்படுகிறது. இதற்காக மீத்தேன், ஐதரசன் மற்றும் ஆஃபினியம்(IV) குளோரைடு வாயுக்களின் வாயுக்கலவை படியவைத்தல் முறையில் பூசப்படுகிறது. ஆஃபினியம் கார்பைடின் அதிக உருகுநிலை மற்றும் அதிகக் கடினத்தன்மைகளின் காரணமாக இது குறைந்த அளவான பயன்களையே கொண்டுள்ளது. 

ஆஃபினியம் கார்பைடின் இணைக்காந்தப் பண்புகள் x ≤ 0.8 முதல் x இன் அதிக மதிப்புக்கு ஏற்ப எதிர்காந்தப் பண்புக்கு மாறுகின்றன. ஆஃபினியம் கார்பைடின் படிக அமைப்பை ஒத்த TaCx இன் காந்தப் பண்புகள் இதற்கு நேர் எதிரான பண்புகளைக் கொண்டுள்ளது. அதாவது எதிர்காந்தப் பண்பிலிருந்து இணைக்காந்தப் பண்பிற்கு மாறுகிறது.


</doc>
<doc id="257872" url="https://ta.wikipedia.org/wiki?curid=257872" title="இந்திரா நகர், சென்னை">
இந்திரா நகர், சென்னை

இந்திரா நகர் () சென்னைப் பெருநகரின் தென்பகுதியில் அமைந்துள்ள செல்வச்செழிப்பான புறநகர்ப் பகுதியாகும்.

1970களின் பிற்பகுதியிலும் 1980களின் துவக்கத்திலும் இந்திரா நகர் தமிழ்நாடு வீட்டு வசதி வாரியத்தால் உருவாக்கப்பட்டது. வீட்டுமனைகள், அடுக்ககங்கள், வணிக வளாகங்கள், அகன்ற சாலைகள், பள்ளி மண்டலங்கள், பேருந்து முனையங்கள், பூங்காக்களை இந்த வாரியம் திட்டமிட்டு உருவாக்கியது. முறையாக அரசால் திட்டமிடப்பட்ட நகர்புறப் பகுதியாக இந்திராநகர் விளங்குகின்றது. அதே காலகட்டத்தில் வீட்டு வசதி வாரியம் அண்ணா நகர், கேகே நகர், அசோக் நகர் மற்றும் பெசண்ட் நகர் பகுதிகளையும் உருவாக்கியது. சென்னை திரள் விரைவுப் போக்குவரத்து அமைப்பின் இந்திரா நகர் தொடருந்து நிலையம் இப்பகுதிக்கு சேவையளிக்கிறது. "இந்து மேல்நிலைப்பள்ளி" இப்பகுதியில் அமைந்துள்ளது.


</doc>
<doc id="257874" url="https://ta.wikipedia.org/wiki?curid=257874" title="பதிவு அஞ்சல்">
பதிவு அஞ்சல்

பதிவு அஞ்சல் என்பது, பல்வேறு நாடுகளில் உள்ள அஞ்சல் சேவைகள் வழங்கும் ஒரு சேவை ஆகும். இச்சேவையில், அனுப்புபவர், அனுப்பியதற்குச் சான்றாக பற்றுச்சீட்டொன்றைப் பெற்றுக்கொள்ள முடிவதுடன், தேவையெனில், குறித்த பொருள் உரிய இடத்தில் சேர்ப்பிக்கப்பட்டதா, அல்லது அதற்கான முயற்சி மேற்கொள்ளப்பட்டதா என்ற தகவல்களையும் பெற்றுக்கொள்ள முடியும். நாடுகளைப் பொறுத்து, இதில் கூடுதலான சேவைகளும் கிடைப்பது உண்டு. பொருள் எடுத்துச்செல்லப்படும் வழியில் எங்கெங்கே இருக்கிறது என்பதை அறியும் வகையில் பதிவுகள் மேற்கொள்ளப்படுவதும், சில வேளைகளில், இழப்புக்கான ;காப்புறுதிகள் வழங்கப்படுவதும் உண்டு.

முன்னர், பதிவு அஞ்சல் மனித முயற்சியாலான செயற்பாடாக இருந்தது. இது, கையால் குத்தும் முத்திரை, பதிவுச் சிட்டை போன்ற பல வகையான அஞ்சல் குறிகள் உருவாகக் காரணமாயிற்று. பல நாடுகள் பதிவு அஞ்சலுக்காக தனியான அஞ்சல் எழுதுபொருட்களையும், அஞ்சல் தலைகளையும் வெளியிட்டுள்ளன. தற்போது, பதிவு அஞ்சல் செயல்முறைகள் கணினிமயப்பட்டுள்ளன. அச்சிட்ட தொடர் இலக்கங்களைக் கொண்ட பழைய சிட்டைகளுக்குப் பதிலாக இப்போது வரிக்குறியீட்டுச் சிட்டைகள் பயன்படுகின்றன.

பொதுவாக, பொருளுக்கு வழமையான அஞ்சல் கட்டண வீதப்படி முன்கட்டணம் அறவிடப்பட்டு, அதற்குமேல் பதிவுக் கட்டணம் எனப்படும் கூடுதல் கட்டணமும் அறவிடப்படும். மேற்படி கட்டணம் செலுத்தியதும் அனுப்புபவருக்குப் பற்றுச்சீட்டு வழங்கப்படும். அத்துடன் தனித்துவமான எண் கொண்ட பதிவுச் சிட்டை ஒன்று கடிதத்தில் ஒட்டப்படும். கடிதம் அல்லது பொதி ஏதாவது அஞ்சல் பிரிப்பு அலுவலகங்களூடாக ஒரு அஞ்சலகத்தில் இருந்து இன்னொரு அஞ்சலகத்துக்குச் செல்கிறது. ஒவ்வொரு இடத்திலும் ஒரு பதிவேட்டில் கையொப்பம் இடப்படும். இறுதியாக இது உரியவரிடம் வழங்கப்பட்டு பெற்றுக்கொண்டதற்குச் சான்றாக அவரின் கையொப்பம் பெறப்படும். கணினிமயமாக்கம், வரிக்குறியீட்டுத் தொழில்நுட்பம் போன்றவற்றால் பெருமளவு பதிகைகள் எளிமையாக்கப்பட்டதோடு அனுப்புனரும், பெறுனரும், அனுப்பப்பட்ட பொருளின் நிலை குறித்து இணையம் மூலம் அறிந்துகொள்வதற்கான வசதிகளும் ஏற்பட்டுள்ளன.

பன்னாட்டு அளவில் பதிவு அஞ்சல்களின் பயன்பாடுக்கு 13 இலக்கங்களுடன் கூடிய எண்களையும், அதற்கொத்த வரிக்குறியீட்டையும் கொண்ட சிட்டைகள் தேவை. முதல் இரு எழுத்துக்கள் பதிவைக் குறிக்கிறது (பொதுவாக "RR"). இறுதி இரண்டு எழுத்துக்கள் பதிவு செய்யப்பட்ட பொருள் அஞ்சலில் இட்ட நாட்டைக் குறிப்பது. எடுத்துக்காட்டாக, RR913282511SG என்பது சிங்கப்பூரில் பதிவு செய்யப்பட்டது. RB5584847749CN சீனாவிலும், RR123456785KR கொரியாவிலும் பதிவு செய்யப்பட்டவை.



</doc>
<doc id="257877" url="https://ta.wikipedia.org/wiki?curid=257877" title="ஆஃபினியம் சிலிக்கேட்டு">
ஆஃபினியம் சிலிக்கேட்டு

ஆஃபினியம் சிலிக்கேட் "(Hafnium silicate)" என்பது HfSiO என்ற மூலக்கூற்று வாய்ப்பாடு கொண்ட சிலிசிக் அமிலத்தின் ஆஃபினியம்(IV) உப்பாகும். அணு அடுக்குப் படிவுகள் மற்றும் சிர்கோனியம் சிலிக்கேட்டு அடுக்குப் படிவுகள் மூலம் ஆஃபினியம் சிலிக்கேட் படலங்கள் வளருகின்றன அல்லது உலோகக் கரிம வேதியியல் ஆவிப் படிவு முறையில் ஆஃபினியம் சிலிக்கேட் தயாரிக்கப்படுகிறது. நவீன குறைக்கடத்தி கருவிகளில் , சிலிக்கன் ஈராக்சைடிற்கு மாற்றாக உயர் மின்காப்பு மாறிலியாகப் ஆஃபினியம் சிலிக்கேட் பயன்படுத்தப்படுகிறது. ஆஃபினியம் ஆக்சைடுடன் சிலிக்கனைச் சேர்ப்பதால் ஆற்றல் இடைவெளி அதிகரித்து மின்காப்பு மாறிலியின் மதிப்பு குறைகிறது. மேலும், படிக அமைப்பில்லாத அடுக்குகளின் படிக வெப்பநிலை அதிகரிப்பும் உயர் வெப்பநிலைகளில் சிலிக்கனுடனான வெப்ப நிலைப்புத் தன்மையையும் அதிகரிக்கச் செய்கிறது. கருவிகளின் வெப்ப நிலைப்புத்தன்மையையும் மின்னியல் பண்புகளை அதிகரிக்கவும் சில சமயங்களில் ஆஃபினியம் சிலிக்கேட்டுடன் நைட்ரசன் சேர்க்கப்படுவதும் உண்டு.


</doc>
<doc id="257888" url="https://ta.wikipedia.org/wiki?curid=257888" title="புரூசுட்டர் கேல்">
புரூசுட்டர் கேல்

புரூசுட்டர் கேல் (Brewster Kahle, பி. அக்தோபர் 22, 1960), ஓர் அமெரிக்க கணினிப் பொறியாளர், இணையத் தொழில்முனைவர், இணையச் செயற்பாட்டாளர், அனைத்து அறிவும் அனைவருக்கும் அணுக்கமாக இருக்க வேண்டும் என்ற கொள்கைப் பரப்புரையாளர் மற்றும் எண்மிய நூலகர் ஆவார். இவர் இணைய ஆவணகம், அலெக்சா, திங்கிக் மெசின்சு மற்றும் இணையக் கடன் ஒன்றியத்தை உருவாக்கியவர். இணையப் புகழ்மண்டபத்தில் இவரும் ஓர் உறுப்பின ஆவார். 


</doc>
<doc id="257892" url="https://ta.wikipedia.org/wiki?curid=257892" title="கிச்சா (இயக்குநர்)">
கிச்சா (இயக்குநர்)

கிச்சா என்பவர் இந்திய திரைப்பட இயக்குநர் மற்றும் தயாரிப்பாளர் ஆவார். இவர், 1996-ம் ஆண்டில் வெளியான "நேதாஜி" திரைப்படத்தின் வாயிலாக இயக்குனராக அறிமுகமானார். இவர், சுந்தர் சி. நடித்த "தீ", அர்ஜுன் நடித்த "மாசி", சினேகா நடித்த பவானி ஐ. பி. எஸ். போன்ற திரைப்படங்களை இயக்கியுள்ளார்.

பிரசாந்த் நடிப்பில் 2012ஆவது ஆண்டில் வெளியான எப்படி மனசுக்குள் வந்தாய் திரைப்படத்தை தயாரித்திருந்தார். இது இவர் இயக்காமல் தயாரித்த முதல் திரைப்படமாகும்.


</doc>
<doc id="257897" url="https://ta.wikipedia.org/wiki?curid=257897" title="1748">
1748

1748 (MDCCXLIII) ஒரு திங்கட்கிழமையில் ஆரம்பமான ஒரு கிரிகோரியன் நெட்டாண்டு ஆகும். 11-நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு வெள்ளிக்கிழமையில் ஆரம்பமானது.

</onlyinclude>


</doc>
<doc id="257910" url="https://ta.wikipedia.org/wiki?curid=257910" title="காலியம்(III) புளோரைடு">
காலியம்(III) புளோரைடு

காலியம்(III) புளோரைடு "(Gallium(III) fluoride)" என்பது GaF) என்ற மூலக்கூற்று வாய்ப்பாடு கொண்ட ஒரு வேதியியல் சேர்மம்வேதியியல் சேர்மமாகும். வெண்மை நிறத்துடன் திடப்பொருளாகக் காணப்படும் இச்சேர்மம் குறைவான அழுத்தத்தில் 1000 செ வெப்பநிலைக்கு மேல் உருகுகிறது, ஆனால் 950 செ வெப்பநிலையில் பதங்கமாகிறது. காலியம்(III) புளோரைடு FeF3 படிக அமைப்புடன் காணப்படுகிறது. இவ்வமைப்பில் காலியம் அணுக்கள் 6 பகிவுகளுடன் காணப்படுகிறது .

புளோரின் அல்லது ஐதரசன் புளோரைடை காலியம்(III) ஆக்சைடுடன் சேர்த்து அல்லது (NH)GaF சேர்மத்தை வெப்பச் சிதைவுக்கு உட்படுத்தி காலியம்(III) புளோரைடு தயாரிக்கப்படுகிறது. தோற்றநிலையில் காலியம்(III) புளோரைடு நீரில் கரைவதில்லை. ஐதரசன் புளோரைடில் கரைந்துள்ள இச்சேர்மத்தின் கரைசலை ஆவியாக்கினால் முந்நீரேற்றைப் (GaF•3HO ) பெறலாம். மேலும் இதை சூடாக்கும்போது GaF(OH). நீரிலி வடிவத்தில் கிடைக்கிறது. காலியம்(III) புளோரைடு கனிம அமிலங்களுடன் வினைபுரிந்து ஐதரோபுளோரிக் அமிலத்தைத் தருகிறது.


</doc>
<doc id="257913" url="https://ta.wikipedia.org/wiki?curid=257913" title="சிவப்புச் சில்லை">
சிவப்புச் சில்லை

சிவப்புச் சில்லை ( Red Munia) என்பது ஒருவகைப் பறவையாகும். இது ஆசியா கண்டத்தின் சில பகுதிகளில் காணப்படுகிறது. இது சிட்டுக் குருவியின் இயல்புகளுடன் ஒத்திருக்கும். கூட்டம் கூட்டமாக இரை மேயக்கூடியது.
10 செ.மீ. உள்ள இப்பறவை அளவில் சிட்டுக்குருவியைவிட சிறியது. ஆண்பறவையும் பெண்பறவையும் ஒன்றுபோல காணப்படும். இதன் உடல் தவிட்டு நிறத்துடனும், அதில் சில வெள்ளைப் புள்ளிகளுடனும் காணப்படும். இப்பறவையின் அலகு, பிட்டம் ஆகியன இரத்தச் சிவப்பு நிறத்திலும் இருக்கும். கூடுகட்டும் காலத்தில் ஆண்பறவை படத்தில் உள்ளது போல சிவப்பு நிறத்திற்கு மாறிவிடும்.
தமிழ்நாட்டின் கிழக்குக் கடற்கரை சார்ந்த மாவட்டங்களில் காணப்படுவதில்லை. திருச்சி, மதுரை, கோவை மாவட்டங்களில் ஆங்காங்கே காணலாம். தென் மாவட்டங்களில் இதன் இருப்பு பற்றிய விவரம் தெளிவற்றதாக உள்ளது. கடை வீதிகளில் பறவைகளைக் கூண்டுகளில் அடைந்து விற்போர் இதனையும் இதனை அடுத்த சில்லைகளையும் விற்பனை செய்வது நகரங்களில் பரவலாகக் காணப்படுகிறது.
இணையாகவோ 30 வரையான சிறு குழுவாகவோ பிற சில்லைகளுடன் சேர்ந்து புல் வெளிகளிலும், விளை நிலங்களிலும் இரைதேடும். கரும்பு வயல்களின் மேலமைந்த மின் கம்பிகளில் காணலாம். இது இரவில் நாணல் புதர்களிலும் கரும்புத் தோட்டங்களிலும் சென்று அடையும் புல் விதைகளும் சிறு தானியங்களையும் உணவாகக் கொள்ளும். இது பறக்கும்போது குரல் கொடுத்தவாறு இருக்கும். 
ஆண்டு முழுதும் இதன் கூடுகளைக் காணலாம். புல்லைக் கொண்டு பந்து வடிவிலான கூட்டினைப் பக்கவாட்டில் அமைந்த நுழைவாயிலோடு அமைத்து 6 முதல் 10 முட்டைகள் இடும். 


</doc>
<doc id="257929" url="https://ta.wikipedia.org/wiki?curid=257929" title="ருபீடியம் புரோமைடு">
ருபீடியம் புரோமைடு

ருபீடியம் புரோமைடு "(Rubidium bromide)" என்பது RbBr என்ற மூலக்கூறு வாய்ப்பாடு கொண்ட ஓரு வேதிச் சேர்மம் ஆகும். இது ருபீடியத்தினுடைய புரோமைடு உப்பாகும். ருபீடியம் புரோமைடு, சோடியம் குளோரைடு உப்பின் படிக வடிவத்தைக் கொண்டுள்ளது. இப்படிகத்தின் அணிக்கோவை மாறிலியின் மதிப்பு 685 பைக்கோ மீட்டர்கள் ஆகும்.

ருபீடியம் புரோமைடைத் தயாரிப்பதற்கு பல்வேறு தொகுப்பு முறைகள் காணப்படுகின்றன. ருபீடியம் ஐதராக்சைடுடன் ஐதரோபுரோமிக் அமிலம் சேர்த்து ருபீடியம் புரோமைடு தயாரிக்கும் முறையும் ஒரு வழிமுறையாகும். 

ருபீடியம் கார்பனேட்டை, ஐதரோ புரோமிக் அமிலம் சேர்த்து நடுநிலையாக்கித் தயாரிப்பது மற்றொரு முறையாகும

ருபீடியம் உலோகம் நேரடியாக புரோமினுடன் வினை புரிந்து ருபீடியம் புரோமைடைத் தருகிறது. ஆனால் இம்முறையில் ருபீடியம் புரோமைடு தயாரிப்பது சிறந்த வழிமுறையாகக் கருதப்படுவதில்லை. ஏனெனில், கார்பனேட்டு அல்லது ஐதராக்சைடை விட ருபீடியம் உலோகம் விலைமதிப்பு மிக்கதாகும் அதுமட்டுமின்றி இவ்வினையில் வெடிக்கும் விபத்துகள் நிகழவும் வாய்ப்பு இருக்கிறது.



</doc>
<doc id="257930" url="https://ta.wikipedia.org/wiki?curid=257930" title="மிக்-15">
மிக்-15

மிக்-15 ("Mikoyan-Gurevich MiG-15"; (; நேட்டோ பெயர்: ""Fagot"") என்பது மிக்கோயன் நிறுவனத்தினால் சோவியற் ஒன்றியத்திற்காக தயாரிக்கப்பட்ட தாக்குதல் வானூர்தி. மிக்-15 அதிகம் உற்பத்தி செய்யப்பட்ட வானூர்திகளில் ஒன்றாக உள்ளது. இது 12,000 உற்பத்தி செய்யப்பட்டதுடன், வெளிநாடுகளுக்கு அனுமதி பத்திரத்தின் கீழ் உற்பத்தி செய்யப்பட்டவற்றுடன் மொத்தமான 18,000 இற்கு மேல் உற்பத்தி செய்யப்பட்டன. கொரியப் போரில் சிறப்பான வானூர்தியான அமெரிக்கத் தயாரிப்பான எப்-86 சபருடன் மிக்-15 குறிப்பிடப்பட்டதுடன், எப்போதும் சிறந்த சண்டை வானூர்திகளில் ஒன்றாகவும் கருதப்படுகிறது.



</doc>
<doc id="257933" url="https://ta.wikipedia.org/wiki?curid=257933" title="சவுண்ட் பார்ட்டி (திரைப்படம்)">
சவுண்ட் பார்ட்டி (திரைப்படம்)

சவுண்ட் பார்ட்டி என்பது 2004ஆவது ஆண்டில் ஆர்த்தி குமார் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், பிரதயுஷா, வடிவேலு, மணிவண்ணன் ஆகியோர் முக்கிய கதாபாத்திரங்களில் நடித்த இத்திரைப்படத்தை ஜி. ஆர். தயாரித்திருந்தார். தேவா இசையமைத்த இத்திரைப்படம் பல்வேறு தடங்கல்களுக்கு பிறகு 2004 ஆகஸ்டில் வெளியானது. இப்படம் எதிர்பார்த்த அளவிற்கு வெற்றிபெறவில்லை. 



</doc>
<doc id="257938" url="https://ta.wikipedia.org/wiki?curid=257938" title="அழகேசன் (திரைப்படம்)">
அழகேசன் (திரைப்படம்)

அழகேசன் என்பது 2004ஆவது ஆண்டில் ஆர்த்தி குமார் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், பிரேமா ஆகியோர் முக்கிய கதாபாத்திரங்களில் நடித்திருந்தனர். பி. அவினாஷ், சி. இனயதுல்லா ஆகியோர் இணைந்து தயாரித்த இப்படத்திற்கு தேவா இசையமைத்திருந்தார். இத்திரைப்படம் 2004 ஆகஸ்ட் 20 அன்று வெளியானது. இது, 2001இல் வெளியான "கருமாடிக்குட்டன்" என்னும் மலையாள திரைப்படத்தின் மறுஆக்கமாகும்.


</doc>
<doc id="257940" url="https://ta.wikipedia.org/wiki?curid=257940" title="சாப் 35 கிறிப்பன்">
சாப் 35 கிறிப்பன்

சாப் 35 கிறிப்பன் ("Saab JAS 39 Gripen") என்பது சுவீடன் சாப் நிறுவனத்தினால் தயாரிக்கப்பட்ட இலகு, ஒற்றைப்பொறி, பல திறன் கொண்ட வானூர்தி ஆகும். சுவீடன் வான்படையின் சாப் 35 டிராகன், சாப் 37 விஜ்ஜன் ஆகிய முன்னைய வானூர்திகளுக்கு மாற்றீடாக இது வடிவமைக்கப்பட்டது. கிறிப்பன் முக்கோண இறக்கை, முன் இறக்கை ஆகிய வடிவங்களுடன் இலத்திரனியல் பறப்புக் கட்டுப்பாட்டுடன் வடிவமைக்கப்பட்டது. இதன் உச்ச வேகம் மாக் 2 ஆகும்.



</doc>
<doc id="257942" url="https://ta.wikipedia.org/wiki?curid=257942" title="அகில உலக கிருஷ்ண பக்திக் கழகம், பெங்களூரு">
அகில உலக கிருஷ்ண பக்திக் கழகம், பெங்களூரு

ஸ்ரீ இராதா கிருஷ்ணா கோயில் (கன்னடம்- ಶ್ರೀ ರಾಧಾ ಕೃಷ್ಣ ಮಂದಿರ), கருநாடகத்தின் வடக்கு பெங்களூருவில் உள்ள இராசாசி நகரத்தில் அமைந்துள்ளது. இது உலகத்திலுள்ள பெரிய அகில உலக கிருஷ்ண பக்திக் கழகக் கோயில்களில் ஒன்றாகும். ராதையின் பக்தர்களும் கிருட்டிணனின் பக்கத்தர்களும் வழிபாடும் இக்கோயிலானது, 1997 ஆம் ஆண்டு சங்கர் தயால் சர்மாவால் தொடங்கப்பட்டது. இக்கோவில், மது பண்டிட் தாசா என்பவரால், பக்திவேதாந்த சுவாமி பிரபுபாதாவின் ஆசிர்வாதத்துடன் கட்டி முடிக்கப்பட்டது.

இக்கோயிலானது ஹரே கிருஷ்ணா மலையில் அமைந்துள்ளது. 

1976 ஆம் ஆண்டுகளில், இந்தியாவின் பல்வேறு பகுதிகளில் இருந்த பக்தர்கள் இஸ்கானின் நடவடிக்கைகளை தென்னிந்தியாவிலுள்ள பெங்களூரு, ஹூப்ளி, சென்னை உள்ளிட்ட இடங்களுக்கு பரப்பிவந்தனர். சங்கீர்த்தனைகளை தெருக்களிலும், வாழ்நாள் உறுப்பினர்களை சேர்ப்பதிலும், வீடுகளில் கூட்டங்களை ஒருங்கிணைப்பதும், பந்தல்கள் போட்டு கூட்டங்களை நடத்தியும் வந்தனர். மே 1997-ல், பெங்களூரு இஸ்கான் கோயிலை சயபதாகா சுவாமி மற்றும் இந்தியாவின் ஒன்பதாவது குடியரசுத்தலைவர் சங்கர் தயால் சர்மாவால் தொடங்கப்பட்டது.

பெங்களூரு இஸ்கானில் ஆறு அவதாரங்கள் உள்ளது.


இக்கோயிலானது காலை 4:15 முதல் 5:15 வரையிலும் மங்கள் ஆரத்திக்காகவும், துளசி, நரசிம்ம ஆரத்தி, சுப்ரபாதத்திற்காகவும், 5:15 முதல்7:15 வரை ஜபத்திற்காகவும், மதியம் 1:00 வரையிலும், மாலை 4:15 முதல் 8:20 வரையிலும் திறந்திருக்கும்.

இலவசமாக உணவு வழங்கப்படுகிறது. அட்சய பாத்திரம் அறக்கட்டளை திட்டம் இக்கோயில் உறுப்பினர்களால் துவங்கப்பட்டதாகும்.



</doc>
<doc id="257943" url="https://ta.wikipedia.org/wiki?curid=257943" title="1746">
1746

1746 (MDCCXVI) ஒரு சனிக்கிழமையில் ஆரம்பமான ஒரு கிரிகோரியன் சாதாரண ஆண்டு ஆகும். 11-நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு புதன்கிழமையில் ஆரம்பமானது.

<onlyinclude>
</onlyinclude>



</doc>
<doc id="257944" url="https://ta.wikipedia.org/wiki?curid=257944" title="ருபீடியம் கார்பனேட்டு">
ருபீடியம் கார்பனேட்டு

ருபீடியம் கார்பனேட்டு "(Rubidium carbonate)" என்பது RbCO என்ற மூலக்கூறு வாய்ப்பாடு கொண்ட ருபீடியத்திற்கு இசைவான ஒரு வேதிச் சேர்மம் ஆகும். நீரில் எளிதாகக் கரையக்கூடிய இச்சேர்மம் நிலைப்புத்தன்மையுடன் அதிக வினைத்திறனற்றுக் காணப்படுகிறது. ருபீடியம் தனிமமானது ருபீடியம் கார்பனேட்டு என்ற சேர்மமாகவே விற்பனை செய்யப்படுகிறது.

அமோனியம் கார்பனேட்டை ருபீடியம் ஐதராக்சைடுடன் சேர்த்து வினைப்படுத்துவதால் ருபீடியம் கார்பனேட்டைத் தயாரிக்க முடியும்

சிலவகை கண்ணாடிகள் தயாரிப்பில் ருபீடியம் கார்பனேட்டு பயன்படுகிறது. கண்ணாடிகளின் நிலைப்புத்தன்மை, நீடித்த உழைப்பு மற்றும் அவற்றின் கடத்தாத் திறன் ஆகியவற்றை அதிகரிக்கச் செய்ய இது பயனாகிறது. மேலும் இயற்கை வாயுவில் இருந்து குறுகிய சங்கிலி ஆல்ககால்கள் தயாரிக்கும் முறைகளில் இது வினையூக்கியாகப் பயன்படுகிறது.


</doc>
<doc id="257945" url="https://ta.wikipedia.org/wiki?curid=257945" title="எப்-4 பன்டெம் II">
எப்-4 பன்டெம் II

எப்-4 பன்டெம் II அல்லது மக்டொனல் டக்ளஸ் எப்-4 பன்டெம் II ("McDonnell Douglas F-4 Phantom II") என்பது ஐக்கிய அமெரிக்க வான்படைக்காக மக்டொனல் டக்ளஸ் நிறுவனத்தினால் தயாரிக்கப்பட்ட ஒன்றன்பின் ஒன்றான இரட்டை இருக்கை, இரட்டைப்பொறி, எல்லா காலநிலைக்குமான, நீண்ட தூர ஒலியைவிட வேகமான தாரை இடைமறிப்பு/தாக்குதல்-குண்டுவீச்சு வானூர்தி ஆகும். ஐக்கிய அமெரிக்க வான்படைச் சேவையில் 1960 இல் முதன்முதலாக சேர்த்துக்கொள்ளப்பட்டது. இது ஐக்கிய அமெரிக்க ஈரூடகப் படைப்பிரிவு சேவையிலும் சேர்த்துக் கொள்ளப்பட்ட இது மத்திய 1960 களில் வான் பிரிவின் முக்கிய பகுதியாக மாறியது.



</doc>
<doc id="257947" url="https://ta.wikipedia.org/wiki?curid=257947" title="மட்டக்களப்புத் தேசம்">
மட்டக்களப்புத் தேசம்

மட்டக்களப்புத் தேசம் கிழக்கிலங்கையில் அமைந்திருந்த பழந்தமிழ்க் குடியிருப்புக்களில் ஒன்றாகும். காலனித்துவக் குறிப்புக்களில் இப்பகுதி, "மட்டிக்கலோ (Matecalo)"; "பெற்றிகலோ (Baticalo)"; என்றெல்லாம் குறிப்பிடப்பட்டிருக்கின்றது. 1683 ஆம் ஆண்டில் எழுதப்பட்ட "சம்மாந்துறைச் செப்பேடுகளும்" ஏனைய போர்த்துக்கேயர் – ஒல்லாந்தர் வரலாற்றாவணங்களும் மட்டக்களப்புத் தேசம் பற்றிய குறிப்புக்களைக் கொண்டிருக்கின்றன. இன்று மட்டக்களப்புத் தேசம் இல்லாதொழிந்து விட்டாலும், மட்டக்களப்பு - அம்பாறை மக்களின் வாய்மொழியிலும், ஏனைய பிரதேச இலங்கைத் தமிழர் மத்தியிலும், அவ்விரு மாவட்டத்தவருமே "மட்டக்களப்பார்" என இனங்காணப்படுகின்றனர்.

வடக்கே வெருகலாற்றிலிருந்து, தெற்கே குமுக்கனாறு வரை பரந்திருந்த நிலப்பரப்பே மட்டக்களப்புத் தேசம் என்று பல குறிப்புக்கள் சொல்கின்றன. இவ்வெல்லையை, வடக்கே கோணேச்சரத்திலிருந்து, தெற்கே கதிர்காமம் வரை கூட நீட்டிப்பதுண்டு. கிழக்கின் வரலாற்று நூல்களில் ஒன்றான மட்டக்களப்புப் பூர்வ சரித்திரம், இப்பகுதியின் வரலாற்றை, கிறிஸ்துவுக்கு முந்திய சகாப்தத்திலிருந்து ஆரம்பிக்கின்றது. நாகர்கள், திமிலர், வேடர் முதலானோரின் பண்டைய குடியிருப்பாக இப்பகுதி காணப்பட்டதாக, அந்நூல் கூறுகின்றது. நாகர்முனை "மண்டுநாகன்சாலை" முதலான இடப்பெயர்களும், அவற்றின் நாகர்களுடனான தொடர்பைக் காட்டி நிற்கின்றது.

பாரதத்திலிருந்து பல்வேறு காலகட்டங்களில் இங்கு குடியமர்ந்த மக்கள் பற்றியும் பூர்வ சரித்திரம் குறிப்பிடுகின்றது. ஸ்ரீசைலம் மல்லிகார்ஜுனர் கோயிலிலிருந்து நாகர்முனையில் பூசனை புரியக் குடியேறிய வீரசைவர்கள் காலம், வீரசைவத்தின் புத்தெழுச்சிக் காலமான கி.பி 12ஆம் நூற்றாண்டாக இருக்கலாம்.

மட்டக்களப்புத் தேசத்தின் உகந்தை, கதிரவெளி, வாகரை முதலிய இடங்களில் கிடைத்த பெருங்கற்கால சாசனங்களும், வெல்லாவெளிப் பிராமிச் சாசனங்களும் இப்பகுதியின் தொன்மைக்குச் சான்று கூறுகின்றன.

போர்த்துக்கேயர் மட்டக்களப்புக்கு வந்தபோது அங்கு, பழுகாமம், பாணமை, சம்மாந்துறை, மற்றும் ஏறாவூர் என்று மூன்று அல்லது நான்கு வன்னிபங்கள் (வன்னிமைச் சிற்றரசுக்கள்) இருந்ததாக அறிய முடிகின்றது. இவற்றுள் சம்மாந்துறையை அண்டிய பகுதியே இப்பகுதியின் தலைநகராக விளங்கியது என்பதற்கு மேலும் பல மேலைத்தேயத்தவர் குறிப்புகள் சான்றாகின்றன. மட்டக்களப்பு மன்னரைத் தாம் சந்தித்ததாக, ஒல்லாந்தரும் போர்த்துகேயரும் குறிப்பிடும் இடம், சம்மாந்துறையாகவே காணப்படுகின்றது.

போர்த்துக்கேயர் மட்டக்களப்பைக் கைப்பற்றிய போது, அவர்களால், புளியந்தீவில் கோட்டை ஒன்று அமைக்கப்பட்டது. 1638இல் கண்டி - இடச்சுக் கூட்டணியால் அவர்கள் தோற்கடிக்கப்பட்ட பின், அக்கோட்டை ஒல்லாந்தரால் கைப்பற்றப்பட்டது. அன்றிலிருந்து, காலனித்துவ ஆட்சியாளர்களின் மட்டக்களப்புத் தலைநகராக, புளியந்தீவே விளங்கியது.

போர்த்துக்கேயரைத் தொடர்ந்து மட்டக்களப்பை ஒல்லாந்தர் ஆண்டபோது, அது பதினொரு பற்றுக்களாக (ஆட்சி நிருவாகப் பிரிவு) விளங்கியது. ஏறாவூர், மண்முனை, போரதீவு, கரைவாகு, சம்மாந்துறை, அக்கரைப்பற்று எனும் முக்குவர் ஆட்சிக்குட்பட்ட ஏழு பற்றுக்களும், தெற்கே இருந்த பாணமையும், மேற்கே இருந்த நாடுகாடு (அல்லது நாதனை), வடக்கே இருந்த கோறளை, கரவெட்டி என்று இந்த பதினொரு பற்றுக்களும் ஒல்லாந்தரால் "மாகாணங்கள்" என்றே அழைக்கப்பட்டன.

ஜாகொப் பேர்னாட் எனும் அதிகாரியின் குறிப்புகளும், ""நாடுகாடு கல்வெட்டுப் பரவணி" எனும் பழம்பாடலும், "நாடுகாடுப்பற்று" எனும் புதிய பற்று, மட்டக்களப்பின் ஏனைய பத்து பற்றுக்களுடன் மிகப் பிற்காலத்திலே இணைக்கப்பட்டிருக்கின்றது என்பதைக் கூறுகின்றன. எனினும் கூடிய சீக்கிரத்திலேயே, அப்பற்று, அதன் மக்களால் கைவிடப்பட்டு, மக்கள் சிதறுண்டு வாழ்ந்த சிறுபகுதி மட்டும், 19ஆம் நூற்றாண்டின் பிற்பகுதியிலிருந்து "வேகம்பற்று" என இனம்காணப்பட்டது.

1950களில், மட்டக்களப்பு மாவட்டத்தில் ஒன்பது இறைவரி உத்தியோகத்தர் பிரிவுகள் (இன்றைய பிரதேச செயலாளர் பிரிவுகளை ஒத்த நிர்வாகப் பிரிவு) காணப்பட்டன: பாணமைப்பற்று, அக்கரைப்பற்று, நிந்தவூர்-கரைவாகுப்பற்று, சம்மாந்துறைப்பற்று, மண்முனைப்பற்று வடக்கு, போரதீவு - மண்முனைதென் எருவிற்பற்று, விந்தனைப்பற்று, ஏறாவூர்-கோறளைப்பற்று, வேகம்பற்று என்பன அவை.

சுதந்திரத்தின் பின், தென்கிழக்கிலங்கையின் விவசாய உற்பத்தியை அதிகரிக்க, கல்லோயாத் திட்டம், இலங்கை அரசால் முன்மொழியப்பட்டது. 1949இல் ஆரம்பித்த அத்திட்டம், 1953இல் முடிவடையும் வரை, பெருமளவான சிங்களக் குடியேற்றம், மட்டக்களப்புப் பகுதியில் ஏற்பட்டது. 1959 தேர்தல்தொகுதி மீள்நிர்ணயப் பரிந்துரைகளின் கீழ், பழைய நாடுகாட்டுப் பகுதியில், 19.03.1960 அன்று, "அம்பாறை" எனும் புதிய தேர்தல் மாவட்டம் உருவானது. எனவே, 1960இன் இறுதியில், மட்டக்களப்பின் தென்பகுதியில், பொத்துவில், கல்முனை, நிந்தவூர், அம்பாறை எனும் நான்கு தேர்தல் மாவட்டங்கள் அமைந்திருந்தன.

10.04.1961 அன்று இந்நான்கு தேர்தல் மாவட்டங்களையும் ஒன்றிணைத்து, புதிய நிர்வாக மாவட்டமொன்றை இலங்கை அரசு பிரகடனம் செய்தது. இதன்மூலம், பாரம்பரியமிக்க தமிழர் தாயகமான மட்டக்களப்புத் தேசம், மட்டக்களப்பு, அம்பாறை எனும் இரு மாவட்டங்களாகத் துண்டாடப்பட்டது. 1978 இலங்கைச் சட்டத் திருத்தத்துக்கு அமைய, இந்த நான்கு ஓரங்கத்தவர் தேர்தல் மாவட்டங்களும் அகற்றப்பட்டு, பல்லங்கத்தவர் தெரிவாகும் "திகாமடுல்ல" தேர்தல் மாவட்டமும் உருவாக்கப்பட்டது. பதுளைக்குரிய "தெகியத்த கண்டி" பிரதேசமும் பிற்காலத்தில், அதனுடன் இணைக்கப்பட்டு, இன்றைய அம்பாறை மாவட்டம் முழுமை பெற்றது.

இவ்வாறு பிரிக்கப்பட்ட இரு மாவட்டங்களிலும், பழமைவாய்ந்த பற்றுக்கள் புதிய மட்டக்களப்பு மாவட்டத்தில் அப்படியே தொடர, அம்பாறை மாவட்டத்தில், இனப்பரம்பல் வேற்றுமைக்கேற்ப, அவை வருமாறு பிரிந்தொழிந்து போயுள்ளன:



</doc>
<doc id="257957" url="https://ta.wikipedia.org/wiki?curid=257957" title="கௌதமி எக்ஸ்பிரஸ்">
கௌதமி எக்ஸ்பிரஸ்

கௌதமி எக்ஸ்பிரஸ் என்பது இந்திய இரயில்வேயினால் இயக்கப்படுகின்ற விரைவுவண்டிகளில் ஒன்றாகும். இது துறைமுக நகரமான காக்கிநாடாவினை, செகந்திரபாத் நகரத்துடன் ரயில் பாதை மூலம் இணைக்கும் ரயில் சேவை ஆகும். கோதாவரி நதியின் உபநதியான கௌதமி நதியினைக் குறிக்கும் வகையில் இதன் பெயர் அமைந்துள்ளது. இதன் வண்டி எண்கள் 12737, 12738.

தெற்கு மத்திய ரயில்வேயின் பெருமைமிக்க ரயில்களில் கௌதமி எக்ஸ்பிரஸும் ஒன்று. இது ஹைதராபாத்தினை, காக்கிநாடா துறைமுகப்பட்டினத்துடன் இணைக்கிறது. 7047 மற்றும் 7048 என்று வண்டி எண்ணுடன் செயல்பட்டு வந்த இந்த ரயில்சேவை, 2007 ஜூலை மாதத்தில் அதிவிரைவு ரயில்சேவையாக மாற்றப்பட்டது. அதிலிருந்து 12737 மற்றும் 12738 என்ற வண்டி எண்களுடன் செயல்பட்டு வருகிறது. ஆண்டு முழுவதும் பயணிகள் முழுவதும் நிரம்பிய ரயிலாகவும், 24 ரயில் பெட்டிகளைக் கொண்டு செயல்படும் நீளமான ரயில்களுள் ஒன்றாகவும் கௌதமி எக்ஸ்பிரஸ் விளங்குகிறது.

ஆந்திர பிரதேசத்தின் டெல்டா பகுதிகளை, ஆந்திராவின் தலைநகருடன் இணைப்பதில் முக்கியப்பங்கு கௌதமி அதிவிரைவு ரயிலுக்கு உண்டு. இது 3/10/1987 இல் அறிமுகப்படுத்தப்பட்டது. இது கோதாவரி எக்ஸ்பிரஸ் ரயில் சேவையின் சகோதரி ரயிலாகவே பாவிக்கப்படுகிறது. இந்த ரயில் அறிமுகப்படுத்தப்பட்டபோது, கோதாவரி எக்ஸ்பிரஸ் விசாகப்பட்டினம் மற்றும் ஹைதராபாத் பகுதிகளுக்கு இடையே செயல்பட்டது. 

இது காக்கிநாடா துறைமுகத்தில் இருந்து, செகந்திராபாத் சந்திப்பு வரை இயக்கப்படுகிறது. 10 மணி நேரம் மற்றும் 15 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 19 நிறுத்தங்களைக் கொண்டு செயல்படுகிறது. மணிக்கு சராசரியாக 54 கிலோ மீட்டர் வேகத்தில் சுமார் 563 கிலோ மீட்டர் தொலைவினை 10 மணி நேரம் மற்றும் 15 நிமிடங்களில் கடக்கிறது. இது காக்கிநாடா துறைமுகம் மற்றும் செகந்திராபாத் ஆகியவற்றிற்கு இடைப்பட்ட 89 ரயில் நிறுத்தங்களில் 19 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட ஒரு நிமிடம் தாமதமாகவும், சென்றடையும் நேரத்தில் 29 நிமிடங்கள் தாமதத்தினையும் கொண்டுள்ளது. 

இது செகந்திராபாத் சந்திப்பில் இருந்து காக்கிநாடா துறைமுகம் வரை செயல்படுகிறது. 10 மணி நேரம் 15 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 19 நிறுத்தங்களைக் கொண்டு செயல்படுகிறது. மணிக்கு சராசரியாக 54 கிலோ மீட்டர் வேகத்தில் சுமார் 563 கிலோ மீட்டர் தொலைவினை 10 மணி நேரம் 15 நிமிடங்களில் கடக்கிறது. செகந்திராபாத் சந்திப்பு மற்றும் காக்கிநாடா துறைமுகத்திற்கு இடைப்பட்ட 89 ரயில் நிறுத்தங்களில் 19 நிறுத்தங்களை மட்டுமே கொண்டிருக்கிறது. புறப்படும் நேரத்தில் சராசரியாக இரு நிமிடங்கள் தாமதத்தினையும், சென்றடையும் நேரத்தில் சராசரியாக 50 நிமிடங்கள் விரைவாக அடையும் தன்மையினையும் கொண்டுள்ளது. 


</doc>
<doc id="257959" url="https://ta.wikipedia.org/wiki?curid=257959" title="பீனைல் கூட்டம்">
பீனைல் கூட்டம்

கரிம வேதியியலில், பீனைல் கூட்டம் ("Phenyl group") அல்லது பீனைல் வளையம் ("Phenyl ring") என்பது CH என்ற வாய்பாட்டைக் கொண்ட அணுக்களின் சக்கரக் கூட்டம் ஆகும். பீனைல் கூட்டத்திற்கும் பென்சீனுக்கும் நெருங்கிய தொடர்புண்டு. பீனைல் கூட்டத்தில் அறுகோணத் தளத்தில் இணைக்கப்பட்ட ஆறு கரிம அணுக்கள் உண்டு. இவற்றுள் ஐந்து கரிம அணுக்கள் ஒற்றைப் பிணைப்பின் மூலம் நீரிய அணுக்களுடன் இணைக்கப்பட்டிருக்கும். எஞ்சிய கரிம அணு பதிலீட்டுடன் இணைக்கப்பட்டிருக்கும்.

பீனைல் கூட்டமானது, பொதுவாக, Phஆல் அல்லது Φஆல் குறிக்கப்படும். சில வேளைகளில் பென்சீனை PhH என்றும் குறிப்பதுண்டு. பீனைல் கூட்டங்கள் பொதுவாக வேறு அணுக்களுடனோ கூட்டங்களுடனோ இணைக்கப்பட்டிருக்கும். எடுத்துக்காட்டாக, முப்பீனைல் மெதேன் (PhCH) ஒரே காபன் அணுவுடன் இணைக்கப்பட்ட மூன்று பீனைல் கூட்டங்களைக் கொண்டுள்ளது. பெரும்பாலான பீனைல் சேர்மங்களின் பெயர்களில் பீனைல் என்னும் சொல் வருமாறு எழுதுவதில்லை. CHClஐ பீனைல் குளோரைடு என அழைக்கக்கூடியதாக இருப்பினும், பொதுவாக அதனைக் குளோரோபென்சீன் என்றே அழைப்பதுண்டு. சில சிறப்பு நிலைமைகளில் பீனைல் எதிரயனி (CH), பீனைல் நேரயனி (CH) , பீனைல் மூலிகம் (CH) போன்ற தனியாக்கப்பட்ட பீனைல் கூட்டங்களும் இனங்காணப்பட்டுள்ளன.

பீனைல் கூட்டத்திலுள்ள நீரிய அணுக்கள் பதிலிடப்பட்ட கூட்டங்களின் பெயர்களும் பீனைல் என முடியுமாறே பெயரிடப்படும். எடுத்துக்காட்டாக, ClC என்பது ஐங்குளோரோபீனைல் எனப் பெயரிடப்படும்.



</doc>
<doc id="257962" url="https://ta.wikipedia.org/wiki?curid=257962" title="சேரன் விரைவுவண்டி">
சேரன் விரைவுவண்டி

சேரன் எக்ஸ்பிரஸ் என்பது இந்தியாவில் செயல்படும் அதிவிரைவு ரயில்சேவைகளில் ஒன்றாகும். இது தினமும் கோயம்புத்தூர் நகர சந்திப்பிலிருந்து, சென்னை சென்ட்ரல் வரை சேலம் சந்திப்பின் வழியே இயக்கப்படுகிறது. இது இந்திய ரயில்வேயின் தெற்கு மண்டல ரயில்சேவைகளுள் ஒன்றாகும். 

12673 என்ற வண்டி எண்ணுடன் சென்னை சென்ட்ரல் ரயில் நிலையத்திலிருந்து கோயம்புத்தூர் சந்திப்பிற்கும், 12674 என்ற வண்டி எண்ணுடன் கோயம்புத்தூர் சந்திப்பில் இருந்து சென்னை சென்ட்ரல் ரயில் நிலையத்திற்கும் சேரன் எக்ஸ்பிரஸ் செயல்படுகிறது. 

12673 என்ற வண்டி எண்ணுடன் செயல்படும் சேரன் எக்ஸ்பிரஸ், சென்னை சென்ட்ரல் ரயில் நிலையத்தில் இருந்து இரவு 10.10 மணியளவில் புறப்பட்டு, கோயம்புத்தூர் சந்திப்பினை அடுத்த நாள் காலை 6.05 மணியளவில் சென்றடைகிறது. இதேபோல் 12674 என்ற வண்டி எண்ணுடன் செயல்படும் சேரன் எக்ஸ்பிரஸ், கோயம்புத்தூர் சந்திப்பில் இருந்து இரவு 10.40 மணியளவில் புறப்பட்டு, சென்னை சென்ட்ரல் ரயில் நிலையத்தினை அடுத்த நாள் காலை 6.45 மணியளவில் சென்றடைகிறது. 

இந்த வழித்தடத்தினில் அநேக ரயில் நிலையங்கள் இருப்பினும் மிக முக்கியமான நகர ரயில் நிலையங்களில் மட்டுமே சேரன் எக்ஸ்பிரஸ் நிறுத்தத்தினைக் கொண்டுள்ளது. அவை : 
அரக்கோணம், ஜோலார்பேட்டை, சேலம் சந்திப்பு, ஈரோடு சந்திப்பு, திருப்பூர் சந்திப்பு மற்றும் கோயம்புத்தூர் வடக்கு சந்திப்பு.

இது சென்னை சென்ட்ரலில் இருந்து, கோயம்புத்தூர் சந்திப்பு வரை செயல்படுகிறது. 7 மணி நேரம் மற்றும் 55 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 6 நிறுத்தங்களைக் கொண்டு செயல்படுகிறது. மணிக்கு சராசரியாக 62 கிலோ மீட்டர் வேகத்தில் சுமார் 496 கிலோ மீட்டர் தொலைவினை 7 மணி நேரம் மற்றும் 55 நிமிடங்களில் கடக்கிறது. இது சென்னை சென்ட்ரல் மற்றும் கோயம்புத்தூர் சந்திப்பு ஆகியவற்றிற்கு இடைப்பட்ட 95 ரயில் நிறுத்தங்களில் 6 நிறுத்தங்களை மட்டுமே கொண்டிருக்கிறது. இது தனது தண்டவாளத்தினை 12655 மற்றும் 12656 என்ற வண்டி எண்கள் கொண்ட நவ்ஜீவன் எக்ஸ்பிரஸ் ரயில் சேவையுடன் பகிர்ந்துள்ளது. இதில் சரக்கறைக்கான வசதிகள் இல்லை, உணவு பரிமாறுதல் வசதி உள்ளது.

இதன் ரயில் பெட்டிகளின் அடுக்கு விவரங்கள் பின்வருமாறு.

L – SLR – UR – S12 – S11 – S10 – S9 – S8 – S7 – S6 – S5 – S4 – S3 – PC – S2 – S1 – B5 – B4 – B3 – B2 – B1 – A1 – HA1 – UR – SLR 

இது கோயம்புத்தூர் சந்திப்பில் இருந்து சென்னை சென்ட்ரல் வரை செயல்படுகிறது. 8 மணி நேரம் 5 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 7 நிறுத்தங்களைக் கொண்டு செயல்படுகிறது. மணிக்கு சராசரியாக 61 கிலோ மீட்டர் வேகத்தில் சுமார் 496 கிலோ மீட்டர் தொலைவினை 8 மணி நேரம் 5 நிமிடங்களில் கடக்கிறது. செகந்திராபாத் சந்திப்பு மற்றும் காக்கிநாடா துறைமுகத்திற்கு இடைப்பட்ட 95 ரயில் நிறுத்தங்களில் 7 நிறுத்தங்களை மட்டுமே கொண்டிருக்கிறது. இது தனது தண்டவாளத்தினை 12655 மற்றும் 12656 என்ற வண்டி எண்கள் கொண்ட நவ்ஜீவன் எக்ஸ்பிரஸ் ரயில் சேவையுடன் பகிர்ந்துள்ளது. இதில் சரக்கறைக்கான வசதிகள் இல்லை, உணவு பரிமாறுதல் வசதி உள்ளது.

இதன் ரயில் பெட்டிகளின் அடுக்கு விவரங்கள் பின்வருமாறு.

L – SLR – UR – HA1 – A1 – B1 – B2 – B3 – B4 – B5 – S1 – S2 – PC – S3 – S4 – S5 – S6 – S7 – S8 – S9 – S10 – S11 – S12 – UR – SLR

2005 ஆம் ஆண்டில், அடையாளம் தெரியாத நபர் ஒருவர் கழிவறையில் வைத்து ரயிலில் உருவான நெருப்பினால் கொல்லப்பட்டார். 
2007 ஆம் ஆண்டில், சேரன் எக்ஸ்பிரஸின் ஐந்து ரயில் பெட்டிகள் ஆம்பூர் பகுதிக்கு அருகே தடம்புரண்டது. இதன் விளைவாக 10 பயணிகள் காயமடைந்தனர். 


</doc>
<doc id="257966" url="https://ta.wikipedia.org/wiki?curid=257966" title="தமிழ்நாடு விரைவுவண்டி">
தமிழ்நாடு விரைவுவண்டி

தமிழ்நாடு எக்ஸ்பிரஸ் இந்திய ரயில்வேயினால் செயல்படுத்தப்படும் ஒரு ரயில் சேவையாகும். ஆகஸ்ட் 7, 1976 இல் இது தனது ரயில் சேவையினைத் தொடங்கியது. அப்போதைய பிரதமராக இருந்த இந்திரா காந்தியால் இந்த ரயில் சேவை தொடங்கி வைக்கப்பட்டது. முதலில் வாரத்திற்கு மூன்று முறை செயல்படும் ரயிலாகவே இது அறிமுகப்படுத்தப்பட்டது. இந்தியாவின் தெற்குப் பகுதியில் முக்கியப்பகுதியான தமிழ்நாட்டினை பெயராகக் கொண்டு செயல்படுத்தப்பட்ட, முதல் ரயில் சேவை இதுவாகும். இது சென்னை சென்ட்ரல் மற்றும் புது டெல்லிக்கு இடையே செயல்படுகிறது. ராஜதானி எக்ஸ்பிரஸ் அல்லாமல் வேகமாக செல்லக்கூடிய ரயில் இதுவாகும். 1976 ஆம் ஆண்டில் வாரத்திற்கு மூன்று முறை செயல்படும் ரயிலாக இருந்த இந்த ரயில்சேவை, பின்னர் வாரத்திற்கு நான்கு முறை செயல்படும் ரயில் சேவையாக மாறியது. இந்த மாற்றம் 1982 ஆசிய விளையாட்டுக்கள் தொடங்குவதற்கு முன்பு ஏற்பட்டது. அதன் பின்னர் ஜூன் 1988 இல், மாதவ் ராவ் சிந்தியாவினால், தினசரி ரயில் சேவையாக மாற்றப்பட்டது. இதில் குவாலியர் ரயில் நிலையமும் சேர்க்கப்பட்டது. 12621 மற்றும் 12622 என்ற வண்டி எண்களுடன் செயல்படும் இந்த ரயில்சேவை, இந்திய ரயில்வேயின் பிரிவுகளில் அதிவிரைவு ரயில்சேவை என்ற பிரிவின்கீழ் இயங்குகிறது.

இது சென்னை சென்ட்ரலில் இருந்து, புது டெல்லி வரை செயல்படுகிறது. 33 மணி நேரம் மற்றும் 5 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 10 நிறுத்தங்களைக் கொண்டு செயல்படுகிறது. மணிக்கு சராசரியாக 65 கிலோ மீட்டர் வேகத்தில் சுமார் 2182 கிலோ மீட்டர் தொலைவினை 33 மணி நேரம் மற்றும் 5 நிமிடங்களில் கடக்கிறது. இது சென்னை சென்ட்ரல் மற்றும் புது டெல்லி ஆகியவற்றிற்கு இடைப்பட்ட 313 ரயில் நிறுத்தங்களில் 10 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட 5 நிமிடங்கள் தாமதமாகவும், சென்றடையும் நேரத்தில் ஒரு மணி நேரம் 7 நிமிடங்கள் தாமதத்தினையும் கொண்டுள்ளது. இது தனது தண்டவாளத்தினை எந்தவொரு ரயில் சேவையுடனும் பகிர்ந்துகொள்ளவில்லை. இதில் சரக்கறைக்கான வசதிகள் உள்ளன.

இதன் ரயில் பெட்டிகளின் அடுக்கு விவரங்கள் பின்வருமாறு.
L – SLR – UR – S13 – S12 – S11 – S10 – S9 – S8 – S7 – S6 – S5 – PC – S4 – S3 – S2 – S1 – B2 – B1 – A3 –A2 – A1 – HA1 – UR – SLR 

இது புது டெல்லியில் இருந்து சென்னை சென்ட்ரல் வரை செயல்படுகிறது. 32 மணி நேரம் 40 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 11 நிறுத்தங்களைக் கொண்டு செயல்படுகிறது. மணிக்கு சராசரியாக 66 கிலோ மீட்டர் வேகத்தில் சுமார் 2182 கிலோ மீட்டர் தொலைவினை 32 மணி நேரம் 40 நிமிடங்களில் கடக்கிறது. புது டெல்லி மற்றும் சென்னை சென்ட்ரல் ரயில்நிலையம் ஆகியவற்றிற்கு இடைப்பட்ட 314 ரயில் நிறுத்தங்களில் 11 நிறுத்தங்களை மட்டுமே கொண்டிருக்கிறது. இது தனது தண்டவாளத்தினை எந்தவொரு ரயில் சேவையுடனும் பகிர்ந்துகொள்ளவில்லை. இதில் சரக்கறைக்கான வசதிகள் உள்ளன .

இதன் ரயில் பெட்டிகளின் அடுக்கு விவரங்கள் பின்வருமாறு.
L – SLR – UR – HA1 – A1 – A2 – A3 – B1 – B2 – S1 – S2 – S3 – S4 – PC – S5 – S6 – S7 – S8 – S9 – S10 – S11 – S12 – S13 – UR – SLR 


</doc>
<doc id="257967" url="https://ta.wikipedia.org/wiki?curid=257967" title="நிலைத்த புள்ளி">
நிலைத்த புள்ளி

கணிதத்தில், ஒரு சார்பின் ஆட்களத்திலுள்ள ஒரு புள்ளியின் எதிருருவானது அப்புள்ளியாகவே இருக்குமாயின் அப்புள்ளி நிலைத்த புள்ளி ("fixed point") அல்லது மாறாப்புள்ளி ("invariant point") எனப்படும். 

சார்பு "f" இன் ஆட்களத்தின் ஒரு புள்ளி "c" எனில்:
என இருந்தால், இருந்தால் மட்டுமே, "c" ஒரு நிலைத்த புள்ளியாகும். நிலைத்த புள்ளிகளின் கணம் ”நிலைத்த கணம்” எனப்படும்.

எடுத்துக்காட்டு:
மெய்யெண்களின் கணத்தில் வரையறுக்கப்பட்ட சார்பு "f" :

அனைத்து சார்புகளும் நிலைத்த புள்ளிகள் கொண்டிருக்காது.
எடுத்துக்காட்டாக, மெய்யண்களில் வரையறுக்கப்பட்ட formula_3 சார்புக்கு நிலைத்த புள்ளிகள் கிடையாது. ஏனென்றால் எந்தவொரு மெய்யெண்ணுடனும் எண் ஒன்றைக் கூட்டினால் அதே எண் கிடைக்காது. 

வரைபடத்தில், சார்பின் வளைகோடானது, formula_4 கோட்டினைச் சந்திக்கும் புள்ளிகள் அச்சார்பின் நிலைத்த புள்ளிகளாக இருக்கும்.




</doc>
<doc id="257970" url="https://ta.wikipedia.org/wiki?curid=257970" title="சுசித்ரா">
சுசித்ரா

ஆர்ஜே சுச்சி (RJ Suchi - Radio Jockey Suchi) என பரவலாக அறியப்படும் சுசித்ரா (Suchitra) தமிழகத்தைச் சேர்ந்த வானொலி ஒலிபரப்பாளர் ஆவார். தமிழ், மலையாளம், தெலுங்கு மொழித் திரைப்படங்களில் மொத்தமாக நூற்றுக்கு மேற்பட்ட பாடல்களைப் பாடியுள்ளார்.

ஆரம்பத்தில் ரேடியோ மிர்ச்சி (சென்னை) பண்பலை வானொலி நிலையத்தில் பணியாற்றிய இவர், தற்போது ரேடியோ ஒன் (சென்னை) பண்பலை வானொலி நிலையத்தில் பணியாற்றி வருகிறார்.

இவர் தன் கீச்சு கணக்கு கொந்தர்களால் கைப்பற்றப்பட்டு உள்ளதாக கூறினார், இவரின் கீச்சு கணக்கிலிருந்து தன்னை நடிகர் தனுசின் பாதுகாவலர்கள் தொந்தரவு செய்ததாக தெரிவித்தார். தனுசு தனக்கு போதை கொடுத்து தன்னை வன்புணர்ந்ததாக கூறினார். நடிகர்கள் தனுசு, அனுயா, அன்சிகா, அனிருத், சஞ்சிதா செட்டி, மற்றும் ஆண்ட்ரியா ஆகியோர் நெருக்கமாக இருக்கும் படங்களையும் அட்டவணை போட்டு வெளியிட்டு வருகிறார். பாடகி சுசித்ரா மன அளவில் பாதிக்கப்பட்டுள்ளதாக அவரது கணவர் கார்த்திக் தெரிவித்திருந்தார். பாடகி சின்மயி தனுசுடனும் அன்ரித்துடனும் இருப்பது போன்ற நிழற்படங்களை வெளியிட்டிருந்தார். விசய் தொலைக்காட்சியில் நிகழ்ச்சி நடத்தும் டிடி என்பவர் வேறு ஆணுடன் இருப்பது போன்ற நிழற்படங்களை வெளியிட்டிருந்தார்



</doc>
<doc id="257975" url="https://ta.wikipedia.org/wiki?curid=257975" title="அன்னபூரணி சுப்ரமணியம்">
அன்னபூரணி சுப்ரமணியம்

அன்னபூரணி பாலக்காடு விக்டோரியா கல்லூரியில் அறிவியலில் பள்ளிக்கல்வியை முடித்தார். இவர் தன் முனைவர் பட்டத்தினை 1996 ஆம் ஆண்டில் இந்திய வானியற்பியல் நிறுவனத்தில் விண்மீன் கொத்துகள் ஆய்விலும், விண்மீன் உருவாகும் விதம் பற்றிய ஆய்விலும் பெற்றுள்ளார்.

இவர் 1990-96 கால இடைவெளியில் இந்திய வானியற்பியல் நிறுவனத்தில் ஆய்வாளராக இருந்தார்.பிறகு 1998இல் அந்நிறுவனத்திலேயே முதுமுனைவர் பட்ட ஆய்வாளரானார். இப்போது இவர் அங்கு அறிவியலாளராகப் பணிபுரிகிறார். இவர் பன்னாட்டு வானியல் ஒன்றியத்தில் முனைவாகச் செயல்படும் உறுப்பினராக உள்ளார்.
அன்னபூரணியின் ஆய்வுப் புலங்களாவன:

இவரது வெளியீடுகள் விண்வெளியியல் தரவுத்தளம் எனும் இணையத்தளத்தில் உள்ளன.

இந்திய வானியற்பியல் நிறுவனத்தில் பின்வரும் நடப்புத் திட்டங்களில் ஈடுபட்டுள்ளார்.



</doc>
<doc id="257983" url="https://ta.wikipedia.org/wiki?curid=257983" title="ருபீடியம் ஐதராக்சைடு">
ருபீடியம் ஐதராக்சைடு

ருபீடியம் ஐதராக்சைடு "(Rubidium hydroxide)" என்பது RbOH என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். ஒரு ருபீடியம் மற்றும் ஒரு ஐதராக்சைடு அயனிகள் சேர்ந்து உருவாகும் இச்சேர்மம் ஒரு வலிமையான காரத் தன்மையுள்ள வேதிப்பொருளாகவும் மற்றும் ஒரு வலிமையான காரமாகவும் இருக்கிறது.

ருபீடியம் ஐதராக்சைடு இயற்கையில் தனித்துக் கிடைப்பதில்லை. ஆனால் ருபீடியம் ஆக்சைடை தொகுப்பு வினைக்கு உட்படுத்தி ருபீடியம் ஐதராக்சைடு தயாரிக்கலாம். சில விநியோகிப்பாளர்கள் ருபீடியம் ஐதராக்சைடின் நீர்த்தக் கரைசலை ருபீடியம் ஐதராக்சைடு என்ற பெயரில் வழங்கி வருகிறார்கள்.

ருபீடியம் ஐதராக்சைடு மிகவும் அரிப்புத் தன்மை மிகுந்த வேதிப்பொருளாகும். இக்காரத்தைப் பயன்படுத்துகையில் கைககள், கண், முகம் முதலானவற்றைப் பாதுக்காக்கும் வகைகள் கையுறைகள் முகமுடிகள் அணிவது அவசியமானதாகும்.

ருபீடியம் ஆக்சைடில் உள்ள ஆக்சைடை தண்ணீரில் கரைக்கும் தொகுப்பு வினை வழியாக ருபீடியம் ஐதராக்சைடைத் தயாரிக்கலாம்.

சில விநியோகிப்பாளர்கள் ருபீடியம் ஐதராக்சைடின் 50 சதவீத நீர்த்தக் கரைசலை அல்லது 99 சதவீத அளவிலுள்ள நீர்த்த கரைசல் வரை 5 இன் மடங்குகளில் தயாரித்து விற்பனை செய்கின்றனர்.
ருபீடியம் ஐதராக்சைடு அரிதாகவே தொழிற்சாலைகளில் பயன்படுத்தப்படுகிறது. ஏனெனில் இதைவிடப் பாதுகாப்பான முறையில் இதன் செயல்பாடுகள் அனைத்தையும் சோடியம் ஐதராக்சைடும் பொட்டாசியம் ஐதராக்சைடும் வழங்கி விடுகின்றன.

ருபீடியம் ஐதராக்சைடு முக்கிய அறிவியல் ஆய்வுகளில் பயன்படுத்தப்படுகிறது. ருபீடியம் விலை மதிப்பு மிக்கது என்பதால் பெரும்பாலும் ருபீடியத்தை வீணாக்குவதை தவிர்க்க்கும் நோக்கில் மிக அரிதாக பதிலியாகவே இதைப் பயன்படுத்துவார்கள். உதாரணமாக, பட்டாசுத் தொழிலில் ஊதா நிறம் வேண்டுமிடங்களில் தூய்மையான ருபீடியத்திறகுப் பதிலாக ருபீடியம் ஐதராக்சைடு பயன்படுத்தப்படுகிறது. 

மேற்கண்ட காரணங்களால் ருபீடியம் ஐதராக்சைடு தொழிற்சாலைகளில் அரிதாகப் ப்யன்படுத்தப்பட்டாலும் மற்ற ருபீடியம் சேர்மங்கள் தயாரிக்கப்படுகையில் இது இடைநிலைச் சேர்மமாக உருவாவதால் முக்கியத்துவம் பெறுகிறது. இயற்கையில் தோன்றும் ருபீடியம் ஆக்சைடை நீரில் கரைத்து கரையக்கூடிய ருபீடியம் ஐதராக்சைடு தயாரிக்கப்படுகிறது.

ருபீடியம் ஐதராக்சைடு மிகவும் அரிப்புத் தன்மை மிகுந்த வேதிப்பொருளானதால் இதைப் பயன்படுத்துகையில் தோலில் புண் முதலிய காயங்கள் ஏற்படும் வாய்ப்புகள் அதிகம். எனவே போதுமான முன்பாதுகாப்பு நடவடிக்கைகளுடன் இச்சேர்மத்தைக் கையாளவேண்டும்.
ஆய்வகங்களில் உரிய மேலாடை கையுறை, முகமுடி போன்ற பாதுகாப்பு சாதங்களைப் பயன்படுத்துவது ருபீடியம் ஐதராக்சைடின் எதிர்பாராத விபத்துகளில் இருந்து காப்பாற்றும்.
நீருள்ள குடுவையில் ருபீடியம் ஐதராக்சைடை மெல்ல மெல்ல கவனமாக ஊற்றுவதன் மூலம் நீர்த்த கரைசலாக அதை மாற்றலாம்.
மேலும் இச்சேர்மம் ஈடுபடும் வேதிவினைகள் வெப்ப உமிழ் வினைகளாக இருப்பதால் அதிக அளவு வெப்பம் வெளியிடப்படும் காரணத்தல் கலன்கள் வெடிக்க நேரிடும் என்பதையும் கவனத்திற்கொண்டு கரைசலை தேவையான எல்லைக்கு மேல் கொதிக்க விடுவதையும் தவிர்க்க வேண்டும். 




</doc>
<doc id="257988" url="https://ta.wikipedia.org/wiki?curid=257988" title="ஜோதிமணி">
ஜோதிமணி

ஜோதிமணி கவுதமன் தமிழ்நாட்டின் வடகள்ளிப்பட்டி எனும் இடத்தைச் சேர்ந்த தமிழகத்தின் முதலாவது பெண் பார வண்டி ஓட்டுநர் ஆவார். ஒரு புதுத் துறையில் முன்னோடியான இவருக்கு 2015 ஆம் ஆண்டுக்கான தமிழ்நாடு அரசின் வீர தீரச் செயலுக்கான கல்பனா சாவ்லா விருது வழங்கப்பட்டது. கணவரிடம் இருந்து வண்டி ஓட்டக் கற்றுக் கொண்ட இவர் தற்போது சொந்தமாக ஒரு பார வண்டியை வாங்கி இயக்கி வருகின்றார். 


</doc>
<doc id="257995" url="https://ta.wikipedia.org/wiki?curid=257995" title="ருபீடியம் தெல்லூரைடு">
ருபீடியம் தெல்லூரைடு

ருபீடியம் தெல்லூரைடு "(Rubidium telluride)" என்பது RbTe என்ற மூலக்கூற்று வாய்ப்பாடு கொண்ட மஞ்சளும் பச்சையும் கலந்த நிறத்தில் காணப்படும் ஒரு கனிம வேதியியல் சேர்மமாகும். இது 775 அல்லது 880 செல்சியசு வெப்பநிலையில் உருகத் தொடங்குகிறது. (இவ்விரண்டு விதமான முடிவுகளும் பதிவு செய்யப்பட்டுள்ளன.) இச்சேர்மம் பரவலாக அறியப்படாத காரணத்தால் போதுமான கவனம் பெறாமல் உள்ளது.

மற்ற கார உலோக சால்கோகெனைட்டுகள் போலவே இதுவும் திரவ அமோனியாவில் உள்ள தனிமங்களில் இருந்து தயாரிக்கப்படுகிறது. 



</doc>
<doc id="258000" url="https://ta.wikipedia.org/wiki?curid=258000" title="திருவப்பூர் முத்துமாரியம்மன் கோயில்">
திருவப்பூர் முத்துமாரியம்மன் கோயில்

திருவப்பூர் முத்துமாரியம்மன் கோயில் புதுக்கோட்டை மாவட்டம் திருக்கோகர்ணத்தில் அமைந்துள்ள மாரியம்மன் கோயிலாகும்.

முன் மண்டபம், அதைத் தொடர்ந்து கொடி மரம், பலிபீடம் ஆகியவை அமைந்துள்ளன. அதனை அடுத்து கருவறை உள்ளது.

இவ்வாலயத்தின் கருவறையில் முத்துமாரியம்மன் அமர்ந்த கோலத்தில் உள்ளார்.கோயிலின் திருச்சுற்றில் மதுரை மீனாட்சி மற்றும் காஞ்சி காமாட்சியின் சிலைகள் உள்ளன.

இக்கோயிலின் குடமுழுக்கு 29.1.2010இல் நடைபெற்றதாகக் கல்வெட்டுக் குறிப்பு கோயில் வளாகத்தில் உள்ளது.



</doc>
<doc id="258002" url="https://ta.wikipedia.org/wiki?curid=258002" title="மக்கா வெற்றி">
மக்கா வெற்றி

மக்கா வெற்றி என்பது முசுலிம்கள் ஹிஜ்ரி 8 ரமலான் நோன்புப் பிறை 18ல், திசம்பர் 11, 629ல் மக்காவை வெற்றி கொண்டதைக் குறிக்கிறது. முகம்மது நபி மதினாவிலிருந்து ரமதான் பிறை 6ல் மக்காவை நோக்கி தமது படையுடன் பயணத்தை துவங்கினார். 

மதினாவில் வசித்த முசுலிம்களும் மக்காவில் வசித்த குறைஷி குலத்தவர்களும் 628ல் 10 ஆண்டு காலத்திற்கு என ஹுதைபிய்யா ஒப்பந்தம் போட்டிருந்தனர்.

குஜாஆவைச் சேர்ந்த அம்ரு இப்னு ஸாலிம் மக்காவிலிருந்து மதீனாவிற்கு சென்று முகம்மது நபியை சந்தித்து முசுலிம்களின் உதவியை கோரினர்.

இந்த சம்பவத்தைத் தொடர்ந்து குறைசிகள் சார்பில் சமாதானக் குழுவை அனுப்பி இந்த சம்பவத்திற்கு இழப்பீடு தருவதாகவும், ஹுதைபிய்யா ஒப்ந்த்த்ததை தொடர விரும்புவதாகவும் முகம்மதிற்கு தெரியப்படுத்தினர். அதற்கு முன்பே முஸ்லிம்கள் படை திரட்டி கணக்குத் தீர்த்து மக்காவை கைப்பற்ற ஆயத்தமாகினர்.


</doc>
<doc id="258004" url="https://ta.wikipedia.org/wiki?curid=258004" title="விரைவு அஞ்சல்">
விரைவு அஞ்சல்

விரைவு அஞ்சல் (Express Mail) என்பது ஒரு விரைவான அஞ்சல் விநியோக சேவையைக் குறிக்கும். இதற்காக வாடிக்கையாளர்கள் கூடுதல் கட்டணம் செலுத்தி விரைவாக ஒரு பொருளை வேண்டிய இடத்துக்கு அனுப்பமுடியும். விரைவு சேவை உள்ளூர் அஞ்சல், பன்னாட்டு அஞ்சல் இரண்டுக்குமானது. பெரும்பாலான நாடுகளில், இது நாட்டின் அஞ்சல் நிர்வாகத்தினாலேயே நிர்வகிக்கப்படுகிறது. 1998 ஆம் ஆண்டிலிருந்து, பன்னாட்டு விரைவு விநியோக சேவைகள் உலக அஞ்சல் ஒன்றியத்தின் விரைவு அஞ்சல் சேவைக் கூட்டுறவு அமைப்பினால் கட்டுப்படுத்தப்படுகிறது.

விரைவு அஞ்சல் சேவைக் கூட்டுறவு என்பது உலக அஞ்சல் ஒன்றியத்தின், அஞ்சல் நிர்வாக உறுப்பினர்களால் வழங்கப்படும் ஒரு பன்னாட்டு விரைவு அஞ்சல் சேவை ஆகும். இந்த நிர்வாகங்கள், உலகம் முழுவதிலும் அஞ்சல் சேவைகளை ஒத்திசையச் செய்வதற்கும் வளர்ப்பதற்குமாக, உலக அஞ்சல் ஒன்றியத்தின் கட்டமைப்புக்குள் 1998 ஆம் ஆண்டில் விரைவு அஞ்சல் சேவைக் கூட்டுறவை உருவாக்கின. 2015 சனவரி நிலவரப்படி உலகம் முழுவதிலும் உள்ள 190க்கு மேற்பட்ட நாடுகளும், ஆட்சிப்பகுதிகளும் விரைவு அஞ்சல் சேவையை வழங்குகின்றன. 

விரைவு அஞ்சல் சேவைக் கூட்டுறவு உருவாக்கப்பட்டதில் இருந்து 177 அஞ்சல் நிர்வாகங்கள் இவ்வமைப்பில் இணைந்தன. இது உலகம் முழுவதிலும் உள்ள விரைவு அஞ்சல் சேவை நடத்துபவர்களில் 85% ஆகும்.

பல போக்குவரத்து ஏற்பாட்டு நிறுவனங்களும் இவ்வாறான விரைவுச் சேவைகளை வழங்குகின்றன. யூபிஎஸ், டிஎச்எல், ஃபெட்எக்ஸ் போன்ற நிறுவனங்கள் இவற்றுட் சில. எனினும், பல நாடுகளில் இவை போன்ற மாற்றுச் சேவைகள் பல்வேறு சட்டம் சார்ந்த தேவைகளுக்கு வேறான தகுதிநிலை கொண்டவையாக இருக்கின்றன. எடுத்துக்காட்டாக, உருசியாவில், வெளிநாடுகளில் இருந்து தனிப்பட்டவர்களின் சொந்தத் தேவைக்காக அஞ்சல் அல்லது விரைவு அஞ்சல் சேவையூடாக அனுப்பப்படும் பொருட்கள் 1000 யூரோவிற்குக் குறைவாக இருந்தால் சுங்கவரி விலக்கு உண்டு. அதேவேளை, மாற்று நிறுவனச் சேவைகளூடாக அனுப்பும்போது, சுங்க வரி விலக்குக்கான உச்சப் பெறுமானம் 250 யூரோ மட்டுமே.




</doc>
<doc id="258006" url="https://ta.wikipedia.org/wiki?curid=258006" title="பாரதிய ஆய்வு மையம்">
பாரதிய ஆய்வு மையம்

பாரதிய ஆய்வு மையம் (Bharatiya Vichara Kendra), இந்துத்துவா கருத்தியல் கொண்ட சங்கப் பரிவாரின் ஒரு அமைப்பாகும். இந்திய நாட்டின் மறு கட்டமைப்புக்கான ஆய்வு மையமாக பாரதிய ஆய்வு கேந்திரத்தை பி. பரமேஸ்வரன் தலைமையில் 1982இல் திருவனந்தபுரத்தில் தத்தோபந்த் பாபுராவ் தெங்காடியால் துவக்கி வைக்கப்பட்டது. இவ்வமைப்பு 13 நவம்பர் 1991ஆம் ஆண்டில் அரசிடம் பதிவு செய்துள்ளது.

மாநில மற்றும் தேசிய அளவிலான முக்கிய பிரச்சனைகள் குறித்து, பலதரப்பட்ட அறிஞர்களின் தலைமையில், பல தலைப்புகளில் கருத்துப் பட்டறைகளும், சொற்பொழிவுகளும் தொடர்ந்து நடத்தி வருகிறது.

சமசுகிருதம், யோகா மற்றும் பகவத் கீதை போன்றவற்றை மக்களிடையே பரப்ப நடவடிக்கைகளை மேற்கொண்டு வருகிறது..

பாரதிய ஆய்வு மையத்தில் செயல்படும் பாரதீய சிறப்பு ஆய்வு நிறுவனத்தை மகரிஷி தயானந்த சரசுவதி பல்கலைக்கழகம் மற்றும் அஜ்மீர் பல்கலைக்கழகம், இதனை ஒரு ஆய்வு மையமாக அங்கீகரித்ததுடன், தங்களின் ஒரு இணைப்பு மையமாக கொண்டுள்ளது. மேலும் இந்திராகாந்தி தேசிய திறந்தவெளி பல்கலைக் கழகம், தனது கிளையை பாரதிய சிறப்பு ஆய்வு மையத்தில் 2007ஆம் ஆண்டில் தொடங்கியுள்ளது. இவ்வாய்வு மையத்தில் முதுநிலை வணிக நிர்வாகவியல் மற்றும் வணிக நிதி நிர்வாகம் படிப்புகள் தொடங்கியுள்ளது.

மலையாளத்திலும் ஆங்கிலத்திலும் "பிரகதி" எனும் காலாண்டு ஆய்வு இதழை 1979 முதல் வெளியிட்டு வருவதுடன் பல நூல்களையும் வெளியிட்டுள்ளது. 


</doc>
<doc id="258007" url="https://ta.wikipedia.org/wiki?curid=258007" title="மகாலட்சுமி, மும்பை">
மகாலட்சுமி, மும்பை

மகாலட்சுமி, மும்பை "(Mahalaxmi, Mumbai)" என்ற இடம் மும்பைக்குள் இருக்கும் மும்பைக்கு அடுத்துள்ள ஒரு பகுதியாகும். இதைத் தவிர, மும்பையில் உள்ள ஒரு புறநகர் தொடர்வண்டி நிலையத்தின் பெயராகவும் மகாலட்சுமி உள்ளது.

மும்பையில் உள்ள மிகப் பிரபலமான கோயில்களில் ஒன்று மகாலட்சுமி கோயில் ஆகும்.1785 ஆம் ஆண்டில் கட்டப்பட்ட இக்கோயில், ஓரண்பை வேலார்டு கட்டிடத்துடன் ஏதோவகையில் தொடர்பு கொண்டிருப்பதாகக் கருதப்படுகிறது. அங்கிருந்த கடல் அரிப்புத் தடுப்புச்சுவர் வெளிப்படையாக இரண்டு முறை காரணமேதுமில்லாமல் சரிந்து விழுந்தது. அதன் கட்டுமானப் பிரிவின் தலைமைப் பொறியாளர் பதேர் பிரபு தன் கனவில் மும்பையின் வோர்லிக்கு அருகில் கடலில் லட்சுமி சிலை ஒன்று இருப்பதைக் கண்டார். அதைத் தொடர்ந்து சிலை தேடி கண்டறியப்பட்டு அவ்விடத்தில் அதற்காக ஒரு கோயிலும் கட்டப்பட்டது. இதன்பின்னர், வேலார்டில், கடலரிப்புத் தடுப்புச் சுவர்கள் எந்த சிக்கலும் இல்லாமல் கட்டி முடிக்கப்பட்டன. தொடர்ந்து இப்பகுதியில் மகாலட்சுமி குதிரைப் பந்தய வெளி ஒன்றும் கட்டப்பட்டது.



</doc>
<doc id="258009" url="https://ta.wikipedia.org/wiki?curid=258009" title="இணையக் கழகம்">
இணையக் கழகம்

இணையக் கழகம் (Internet Society (ISoc)), இணையம் தொடர்பான செந்தரங்கள், கொள்கை, கல்வியில் தலைமைத்துவம் வழங்குவதற்காக 1992 ஆம் ஆண்டு வின்டு செர்ப்பும் பாபு கானும் நிறுவிய பன்னாட்டு இலாப நோக்கற்ற அமைப்பு ஆகும். "உலகில் உள்ள அனைவரின் நலன் கருதி, இணையத்தின் பயன்பாடு, கூர்ப்பு, திறந்த மேம்பாட்டை முன்னிறுத்துவதே" தங்கள் நோக்கம் என்று இணையக் கழகம் குறிப்பிடுகிறது". இணையக் கழகத்தின் தலைமையகம் ஐக்கிய அமெரிக்காவின் வெர்சீனியா மாகாணத்தில் இரெசுட்டன் நகரில் அமைந்துள்ளது. அதன் அலுவலகங்கள் சுவிட்சர்லாந்தின் செனீவாவில் அமைந்துள்ளன. இந்த அமைப்பில் 130க்கும் மேற்பட்ட நிறுவனங்களும் 55,000க்கும் மேற்பட்ட தனிநபர்களும் உறுப்பினர்களாக உள்ளனர். உறுப்பினர்கள் புவிவட்டாரத்தைப் பொருத்தும் சிறப்பு ஈடுபாடுகளைப் பொருத்தும் கிளைகளை நிறுவலாம். உலகெங்கும் இவ்வாறான 
90 க்கும் மேற்பட்ட கிளைகள் உள்ளன. 2012ஆம் ஆண்டு, இணையக் கழகத்தின் இருபதாம் ஆண்டு நிறைவை ஒட்டி, "உலகளாவிய இணையத்தின் வளர்ச்சி, முன்னேற்றத்துக்காகப் பங்களித்த தொலைநோக்காளர்கள், தலைவர்கள், புகழ்பெற்றவர்களைப் பொதுவில் சிறப்பிக்கும் பொருட்டு" இணையப் புகழ்மண்டபத்தை உருவாக்கினார்கள்.



</doc>
<doc id="258016" url="https://ta.wikipedia.org/wiki?curid=258016" title="குரு சிஷ்யன் (2010 திரைப்படம்)">
குரு சிஷ்யன் (2010 திரைப்படம்)

குரு சிஷ்யன் என்பது 2010 ஆண்டில் சக்தி சிதம்பரத்தின் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், சுந்தர் சி. ஆகியோர் முக்கிய கதாபாத்திரங்களில் நடித்த இத்திரைப்படத்திற்கு தீனா இசையமைத்திருந்தார். இப்படம் "குரு சிஷ்யுலு" என்ற பெயரில் தெலுங்கில் மொழிமாற்றம் செய்யப்பட்டது. 



</doc>
<doc id="258021" url="https://ta.wikipedia.org/wiki?curid=258021" title="இந்திராநகர்">
இந்திராநகர்

இந்திராநகர், பெங்களூரின் கிழக்குப்பகுதியில் உள்ள வசிப்பிடம் ஆகும். இதன் மேற்கில் அல்சூரும், தெற்கில் தொம்மலூரும், வடக்கில் பையப்பனஹள்ளி, கிழக்கில் விமானபுராவும் உள்ளன. பெங்களூருவில் மிக அதிக செலவை ஏற்படுத்தக்கூடிய பகுதிகளில் ஒன்றாக இந்திராநகர் உள்ளது.

1980-களில் பெங்களூரு வளர்ச்சி ஆணையம், இந்திராநகரை உருவாக்கியது; இந்தியப் பிரதமர் இந்திரா காந்தியின் பெயர் இவ்விடத்திற்கு சூட்டப்பட்டது. ஆரம்பத்தில் வசிப்பிடமாக உருவாக்கப்பட்டது. தற்போது பெரிய ஓரடுக்கு மனைகளும் தனித்தனி வீடுகளும் அதிகளவில் உள்ளன. பெரும்பாலான வீடுகள் பாதுகாப்புத் துறையினராலும், தொழில்நுட்பவியாலர்களாலும் வாங்கப்பட்டுள்ளன. 1990-களுக்குப் பிறகு தகவல் தொழில்நுட்பத் துறை பெங்களூருவில் தலையெடுக்கத் துவங்கியது; அதன் காரணமாக இதுவொரு வணிகத்திற்கு ஏற்ற இடமாக மாறியது. தற்போது, இந்திரா நகர் பெங்களூருவில் உள்ள முக்கிய வசிப்பிடமாகவும், வணிகத் தளமாகவும் திகழ்கிறது.

இந்திராநகர் இரு நிறுத்தங்களாகப் பிரிக்கப்பட்டுள்ளது. இந்திராநகர் முதல் நிறுத்தம் இரண்டாவதை விட சற்று பெரியதாக உள்ளது. இவ்விடத்தில் கன்னடர்கள், இசுலாமியர்கள், தமிழர்கள் மட்டுமின்றி, இந்தியாவின் பல்வேறு பகுதிகளில் இருந்து வந்த மக்கள், இந்த பல்லினப்பண்பாடு கொண்ட இடத்தில் வசிக்கின்றனர்.

இசை நிகழ்ச்சிகளும் நாட்டிய நிகழ்ச்சிகளும் இந்திரா நகர் சங்கீத சபாவில் நடத்தப்படுகின்றன. இந்திரா நகர் சங்கம் (Indiranagar Club) சபாவின் அருகில் அமைந்துள்ளது. அது உடற்பயிற்சி, யோகா, டென்னிசு, கூடைப்பந்து உட்பட்ட பல்வேறு விளையாட்டுகளுக்கான வசதிகளையும், சிறு நூலகத்தையும் உள்ளடக்கியுள்ளது. பாதுகாப்புத்துறையினரின் குடியிருப்பில் விளையாட்டு மைதானம், குழந்தைகள் பூங்கா, முதியவர்களுக்கான பூங்கா ஆகியவை உள்ளன. 

நம்ம மெட்ரோவின், ஊதா நிற வழித்தடத்தில் இந்திரா நகரில் இரு நிறுத்தங்கள் உள்ளன. அவை இந்திரா நகர், சுவாமி விவேகானந்தா சாலை ஆகியன. இந்திராநகரில் பெங்களூரு மாநகர போக்குவரத்துக் கழகத்தின் பேருந்துகள் இயக்கப்படுகின்றன. இங்கு ஒரு பேருந்து நிலையமும் அமைந்துள்ளது குறிப்பிடத்தக்கது.

இந்திராநகரின் அருகாண்மையில், ஹால் முதல், இரண்டு மற்றும் மூன்றாம் நிறுத்தங்கள், பாதுக்காப்புத்துறையினரின் குடியிருப்பு, சீவன்பீமாநகர், கோடிஹள்ளி, பழைய/புதிய திப்பசந்த்ரா, ஜி.எம் பாலயா, சி.வி. இராமன் நகர், பழைய மெட்ராசு சாலை, அல்சூரு, தொம்மலூரு, பழைய ஏர்ப்போர்ட் சாலை, எஜிபுரா மற்றும் கோரமங்களா ஆகியவை அமைந்துள்ளன.


</doc>
<doc id="258032" url="https://ta.wikipedia.org/wiki?curid=258032" title="யங் இந்தியா">
யங் இந்தியா

யங்இந்தியா (ஆங்கிலம்-Young India) என்பது, இந்தியாவில் இருந்து வெளியான, ஆங்கில வார இதழ் / வார ஏடு ஆகும். இதனை காந்தி, 1919 ஆண்டு முதல் 1932 ஆம் ஆண்டு வரை வெளியிட்டார்.

காந்தி தனது அறப் போராட்டம் குறித்தக் கொள்கைகளை, இவ்வேட்டில் விளக்கிக் கட்டுரைகளை எழுதினார். அதன்வழியே இந்தியாவுக்கு விடுதலைக் கிடைக்கப் பாடுபட்டார்.

சத்தியாகிரக ஆதரவாளரான, "பாம்பே கிரானிக்கிள்"("Bombay Chronicle") பத்திரிகையின் ஆசிரியர் ஹார்னிமேன் நாடுகடத்தப்பட்ட போது, அப்பத்திரிகை சார்பில் வெளியான "யங்இந்தியா" பத்திரிகைக்கும் காந்தி ஆசிரியரானார். நவஜீவன் (குஜராத்தி), ஹரிஜன் (ஆங்கிலம்), அரிஜன் சேவக் (இந்தி) மற்றும் அரிஜன் பந்து (குஜராத்தி) ஆகிய இதழ்களின் ஆசிரியர் பொறுப்புகளையும் ஏற்றுக் கொண்டார்.

காந்தியடிகள் சிறைசென்ற நேரங்களிலெல்லாம் அவரது 'யங்இந்தியா' இதழுக்கு ஆசிரியர் பொறுப்பேற்றவர்கள் இராஜாஜி, மதுரை ஜார்ஜ் ஜோசப் , ஜே.சி.குமரப்பா போன்றவர்கள் ஆவர். ஜே.சி.குமரப்பா காந்தியின் 'ஹரிஜன்' இதழுக்கும் ஆசிரியராய் இருந்துள்ளார். 

கிராமப்புறங்களில் காணப்படும் தீண்டாமையையும், ஏழ்மையையும் ஒழிக்க, காந்தி அவ்விதழ்களைக் கருவியாகப் பயன்படுத்திக் கொண்டார். தன்னுடையக் கோட்பாடுகளின் அடிப்படையிலேயே, தனது இதழ்களை நடத்துவதாக அவர் தெரிவித்தார். காந்தியின் எழுத்துக்கள் அவதூறாகவும் வெறுப்பை உமிழ்வதாகவும் இருக்கின்றன என்றும் கூறினார்கள்.

என காந்தி கூறினார். மேலும், இந்துக்களோ, இசுலாமியர்களோ, குசராத்திகளோ தமிழர்களோ அல்லது வங்கத்தினரோ அவர்களுக்கு இடையில் உள்ள வேறுபாடுகள் களையப்பட வேண்டும் என்றார்.

ஆட்சியாளர்களுக்கு எதிராக எழுதினாலும், அதற்காக அப்பத்திரிகை ஆசிரியர் மன்னிப்புக் கேட்க வேண்டியது இல்லை. அவ்வாறு மன்னிப்புக் கேட்பதைவிட பத்திரிகையை மூடிவிடுவது சிறந்தது என்ற கருத்தைக் கொண்டிருந்தார். பத்திரிகை சட்டம் (1910), தொடர்பாக கேட்டபோது,

அச்சு இயந்திரங்கள் மீது கட்டுப்பாடுகள் விதிக்கப்பட்ட போது, கையால் எழுதிக்கூட, இதழ்களை வெளியிட்டுக் கொள்ள முடியும் என்றார். ஒரே நேரத்தில் 50 பேருக்கு ஒரு செய்தியை எழுதச் சொல்லி, அவர்கள் அதை கைநகெலடுத்து எடுத்து, பல மடங்காக்கி, மற்றவருக்கு அளித்துப் பரவச் செய்யும் முறையை தெளிவாக விளக்கினார்.



</doc>
<doc id="258037" url="https://ta.wikipedia.org/wiki?curid=258037" title="கூம்பலகன்">
கூம்பலகன்

கூம்பலகன் அல்லது சாதா கூம்பலகுச் சில்லை (common rosefinch) என்பது ஆசியாவிலும், ஐரோப்பாவிலும் வாழக்கூடிய ஒரு பறவையாகும். பொதுவாக இப்பறவை மழைக் காலத்தில் இந்தியாவுக்கு வலசை வரக்கூடியது. சிறு கூட்டமாக திரியக்கூடியது.

தமிழில் :கூம்பலகன்

ஆங்கிலப்பெயர் :Common Rosefinch 
அறிவியல் பெயர் :Carpodacus erythrinus

15 செ.மீ. அளவு உடைய, இப்பறவைகளில் ஆண்பறவை அழகான ரோசா நிறத்தில் தலை, நெஞ்சு, முதுகு, தோள் ஆகியவை கொண்டிருக்கும். பெண்பறவை பசுமை கலந்த தவிட்டு நிறம் கொண்டது. இரு பாலினத்திற்கும் அலகு ஒன்று போல இருக்கும். வால் பிளவு பட்டிருக்கும்.
பயிர்களின் தானியங்களை கொத்தித் தின்னும். அரசு, ஆல், உன்னி போன்றவற்றின் பழங்களையும் முள் முருங்கை போன்ற சில பூக்களின் தேனையும் உண்ணும்.டிவீஇ. டிவீஇ டிவீஇயு என்றோ டி.டி.யூ எனவோ குரல் கொடுக்கும். 


</doc>
<doc id="258045" url="https://ta.wikipedia.org/wiki?curid=258045" title="ஃபிஷர்மேன்ஸ் கோவ்">
ஃபிஷர்மேன்ஸ் கோவ்

தாஜ் ஹோட்டல்களின் ஒரு ஹோட்டலான தாஜ்-ஃபிஷர்மேன்ஸ் கோவ் பொதுவாக ‘ஃபிஷர்மேன்ஸ் கோவ்’ என்று அழைக்கப்படுகிறது. இதன் பொருள் மீனவர்களின் குகை என்பதாகும். இந்த ஹோட்டல், இந்தியாவிலுள்ள சென்னையின் வங்காள விரிகுடா கடற்கரையில் அமைந்துள்ள ஹோட்டல் என்பதால் அவ்வாறு பொருள்படும்படி பெயர் வைக்கப்பட்டுள்ளது. இது விலையுயர்ந்த ரிசோர்ட் வகையினைச் சேர்ந்தது. இந்த ஹோட்டல், இந்திய அரசாங்கத்தின் சுற்றுலாத் துறையினரால் ஐந்து நட்சத்திர மதிப்பு கொண்ட ஹோட்டல் என்று ஹோட்டல்களின் வகையில் பிரித்துள்ளது. இது தாஜ் ஹோட்டல்களின் குழுமத்தின் ஒரு பகுதியாகும், கோவெலாங்க் கடற்கரை ஹோட்டல்கள் என்ற நிறுவனம் இந்த ஹோட்டலின் உரிமையாளர் ஆவர். 18 ஆம் நூற்றாண்டில் டச்சுக்காரர்களின் கோட்டையாக இருந்த பொருட்களினால் இந்த ஹோட்டல் கட்டப்பட்டுள்ளது. 

18 ஆம் நூற்றாண்டில் டச்சுக்காரர்கள் தென்னிந்திய கடற்கரைப் பகுதியில் அழகான கோட்டையினைக் கட்டினர். இருப்பினும் அவை ஆற்காடு நவாப்பினால் தாக்கப்பட்டு கைப்பற்றப்பட்டது. பின்னர் அவர்களிடமிருந்து பிரஞ்சுக்காரர்கள் இந்த கோட்டையினைக் கைப்பற்றினர். பிரிட்டிஷ் அரசு பிரஞ்சுக்காரர்களைத் தோற்கடித்து இந்தக் கோட்டையினைக் கைப்பற்றியது. இதனால் இந்தக் கோட்டை தொடர்ந்து விடுதலை பெறாமல், யாராவது ஒருவரின் கையில் மாட்டிக்கொண்டே இருந்தது. பின்னர் ஃபிஷர்மேன்ஸ் கோவ் எனும் ஹோட்டல் இந்தக் கோட்டையின் பாகங்களில் இருந்து கட்டப்பட்டது. இது 1974 இல் திறக்கப்பட்டது.1996 ஆம் ஆண்டில் இந்திய ஹோட்டல்களின் நிறுவனம், கோவெலாங்க் கடற்கரை ஹோட்டலுடன் தொழில்நுட்ப ஒப்பந்தம் ஒன்றினைச் செய்து, இந்த ஹோட்டலை நடத்தும்படி கூறியது. 
செப்டம்பர் 2010 இல், ஹோட்டலின் பெயர் தாஜ்’ன் விவாண்டா – ‘ஃபிஷர்மேன்ஸ் கோவ்’ என்று பெயர் மாற்றம் செய்யப்பட்டது.

தாஜ்’ன் விவாண்டா – ஃபிஷர்மேன்ஸ் கோவ், சென்னை எனும் இந்த ஹோட்டல் காஞ்சிபுரம் மாவட்டத்தின் கோவெலாங்க் கடற்கரையில் அமைந்துள்ளது. புலி குகை, தக்ஷின சித்ரா கிராமம், எம் ஜி எம் டிஸ்ஸி வேர்ல்ட் மற்றும் மாயாஜால் விளையாட்டு கட்டிடம் போன்றவை ஹோட்டலுக்கு அருகில் உள்ள இடங்கள் ஆகும். இந்த ஹோட்டல் சென்னை நகரத்திலிருந்து சுமார் 32 கிலோமீட்டர் வெளியே உள்ளது. 

இந்த ஹோட்டல் இரண்டு அடுக்குகளைக் கொண்டது. இதில் 152 விருந்தினர் அறைகளும், மூன்று உணவகங்களும் அடங்கும். வாகனங்கள் நிறுத்துவதற்கான வசதிகளும் இங்கு அளிக்கப்படுகின்றன.

ஹோட்டல் அமைந்துள்ள பகுதி சுமார் 48 ஏக்கர் பரப்பளவு மற்றும் கேசுவரினா எனும் மரங்களைக் கொண்ட பகுதியாகும். இதன் மற்ற விவரங்கள் பின்வருமாறு: 






குளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.


</doc>
<doc id="258057" url="https://ta.wikipedia.org/wiki?curid=258057" title="ஷிவ் நிவாஸ் பேலஸ்">
ஷிவ் நிவாஸ் பேலஸ்

சிவ நிவாஸ் பேலஸ் என்பது முற்கால ராஜஸ்தான் மாநிலத்தின் உதய்ப்பூரினை ஆண்ட மகாராஜாவின் இருப்பிடம் ஆகும். இது பிச்சோழா எனும் ஏரியின் கரையில் அமைந்துள்ளது .

இந்த விருந்தினர் அறை நகர அரண்மனைக்கான கட்டிடத்திற்கு தென்பகுதியில் அமைந்துள்ளது. இந்த அறையின் வேலைப்பாடுகள் மகாராஜா சஜ்ஜன் ஷாம்பு சிங்க் (1874 - 1884) என்பவரால் தொடங்கப்பட்டு, அவருக்கு அடுத்த மகாராஜாவான ஃபாடேஹ் சிங்க் என்பவரால் கட்டிமுடிக்கப்பட்டது. இது இருபதாம் நூற்றாண்டின் ஆரம்பத்தில் கட்டப்பட்டது.

அந்த காலகட்டத்தில் முக்கிய பிரமுகர்களாக இருந்தவர்கள், பிரபலங்கள் இங்கு தங்கினர். இதில் முக்கியமாக லண்டனின் ஐந்தாம் ஜார்ஜ் ஒருவர் ஆவார். இவர் 1905 ஆம் ஆண்டில் இங்கு தங்கினார். எட்வார்ட் எனும் வேல்ஸின் இளவரசர் இங்கு தங்கியுள்ளார்.

இதன் பின்னர் 1955 ஆம் ஆண்டு காலகட்டத்தில் அரியணையேறிய பாக்வாத் சிங்க் உயர்தர குடும்பங்களுக்கு தங்குவதற்கு இடமளிப்பதில் சற்று பொருளாதார ரீதியான சிக்கல்களை மேற்கொண்டார். இதனால் அவ்விடத்தினை வருமானம் ஈட்டும் பகுதியாக மாற்ற முற்பட்டார். அதன் விளைவாக அவ்விடத்தினை ஷிவ் நிவாஸ் மற்றும் சிறிய ஃபாடேஹ் பிரகாஷ் பேலஸ் என்று மதிப்புமிக்க விலையுயர்ந்த ஹோட்டலாக மாற்றினார். அடுத்த நான்கு ஆண்டுகள் கழித்து இவ்விடம், ஷிவ் நிவாஸ் பேலஸ் என்ற பெயருடன் 1982 இல் திறக்கப்பட்டது.

ஹோட்டல் மூன்று பிரிவாக பிரிக்கப்பட்டு ஒரு அரைவட்ட வடிவ உட்புற முற்றமாக அமைந்து, அதன் மையத்தில் பளிங்கினால் ஆன நீச்சல் குளம் அமைந்துள்ளது. மாடிப்புற அறைகள் மற்றும் பால்கனி சார்ந்த அறைகள் மூலம் தெற்குப் பகுதியில் அமைந்து தோட்டம் மற்றும் பிச்சோழா ஏரியின் அழகினைக் காண இயலும், அத்துடன் மேற்குப் பகுதியில் ஜாஹ் மந்திர் மற்றும் லேக் பேலஸ் ஆகியவற்றின் அழகினையும் ரசிக்கலாம். இந்த ஹோட்டல் பழங்கால ராஜ்புட் கட்டிடக்கலையினைச் சேர்ந்தது. இந்த ஹோட்டலைக் கட்டுவதற்கு முன்பு காஜா உஸ்டஹ் மற்றும் குந்தன் லால் என்பவர்கள் மகாராஜாவினால் இங்கிலாந்திற்கு அனுப்பிவைக்கப்பட்டனர். அங்கு, அவர்கள் கண்ணாடி மொசைக் வடிவமைப்பு மற்றும் ஃபெரெஸ்கோ வண்ணம் தீட்டுதலை கற்றுவந்து அதனை ஹோட்டலின் வடிவமைப்பில் பயன்படுத்தினர். 
முதலில் கட்டும்போது ஹோட்டலில் 9 சூட்கள் இருந்தன. அவையனைத்தும் கீழ்ப்புற அடுக்கில் இருந்தன. பின்னர் புதுப்பிக்கும்போது இரண்டாவது அடுக்கில் 8 கட்டிடங்கள் புதிதாக இணைக்கப்பட்டன. இதன் மூலம் 36 விருந்தினர் அறைகள் புதிதாக உருவானது. 

சிட்டி பேலஸ் காம்ப்ளக்ஸ் எனும் பகுதியில் மிக உயர்ந்த கட்டிடமாக ஷிவ் நிவாஸ் பேலஸ் காட்சியளிக்கிறது. இதற்கு அருகே பிச்சோழா ஏரி சுமார் 600 மீட்டர் தொலைவிலும், ஃபாடேஹ் சாகர் ஏரி சுமார் 4 கிலோ மீட்டர் தொலைவிலும், ஜாக் மந்திர் சுமார் ஒரு கிலோ மீட்டர் தொலைவிலும், மான்சூன் பேலஸ் சுமார் 8 கிலோ மீட்டர் தொலைவிலும், ஜக்திஷ் கோவில் சுமார் 600 மீட்டர் தொலைவிலும், சாஹேய்லியான் கி பாரி சுமார் 4 கிலோ மீட்டர் தொலைவிலும் மற்றும் அரசு அருங்காட்சியகம் சுமார் 100 மீட்டர் தொலைவிலும், குலாப் பாஹ் மற்றும் விலங்கியல் பூங்கா சுமார் 1 கிலோ மீட்டர் தொலைவிலும் அமைந்துள்ளது. 

ஷிவ் நிவாஸ் பேலஸில் இருந்து அருகில் அமைந்துள்ள போக்குவரத்து வசதிகள் பின்வருமாறு: 
மகாராஜா பிரதாப் விமான நிலையம் – 28 கிலோ மீட்டர் (தோராயமாக)
ராணா பிரதாப் நாகர் ரயில் நிலையம் – 7 கிலோ மீட்டர் (தோராயமாக)
நகர ரயில் நிலையம் – 2 கிலோ மீட்டர் (தோராயமாக)
மாநில போக்குவரத்து பேருந்து நிலையம் – 3 கிலோ மீட்டர் (தோராயமாக) 

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.


</doc>
<doc id="258058" url="https://ta.wikipedia.org/wiki?curid=258058" title="முடிவில் குரங்குத் தேற்றம்">
முடிவில் குரங்குத் தேற்றம்

முடிவில் குரங்குத் தேற்றம் ("Infinite monkey theorem"), ஒரு தட்டச்சுக் கருவியின் விசைப்பலகையில் முடிவில்லாத அளவிலான நேரத்திற்கு எழுமாற்றாக விசைகளைத் தட்டும் ஒரு குரங்கு (முடிவில்லாத எண்ணிக்கையான குரங்குகள் எனவும் கூறுவதுண்டு.), குறிப்பிட்ட ஓர் உரையைக் கிட்டத்தட்ட உறுதியாகத் தட்டச்சிடும் என்று கூறுகின்றது. இங்கு மேற்கூறிய உரைக்கு எடுத்துக்காட்டாக, வில்லியம் செகப்பிரியரின் அனைத்து நாடகங்களையும் உள்ளடக்கிய உரையைக் கூறுவதுண்டு. இங்குக் குரங்கு எனப்படுவது உண்மையான குரங்கைக் குறிக்கவில்லை; எழுத்துகளினதும் குறியீடுகளினதும் எழுமாற்றுத் தொடரிகளைப் பிறப்பிக்கும் கற்பனைக் கருவியைக் குறிக்கின்றது.

2003இல் பிளைமவுத்துப் பல்கலைக்கழகத்தின் விரிவுரையாளர்களும் மாணவர்களும் இங்கிலாந்தின் தேவனிலுள்ள பெயிண்டன் விலங்குக் காட்சிச்சாலையில் ஆறு குரங்குகளின் பார்வையில் ஒரு கணினி விசைப்பலகையை வைத்து, அழுத்தப்படும் விசைகளைச் சைகைகளாகப் பெற்றனர். இதன்போது S எழுத்தைக் கூடுதலான அளவில் கொண்டு, மொத்தமாக, ஐந்து பக்கங்கள் கிடைக்கப்பெற்றன.

2011இல் அடூப்பு என்ற திறந்த மூல மென்பொருளில் செசி அண்டர்சனால் உருவாக்கப்பட்ட மெய்நிகர் குரங்குகள் செகப்பிரியரின் எ இலவ்வர்சு கொம்பிளெயிண்டு என்ற கவிதையை எழுமாற்றாகத் தட்டச்சிட்டுள்ளன.



</doc>
<doc id="258070" url="https://ta.wikipedia.org/wiki?curid=258070" title="ராம ஜென்மபூமி அறக்கட்டளை">
ராம ஜென்மபூமி அறக்கட்டளை

ராம ஜென்மபூமி அறக்கட்டளை என்பது இந்தியாவின் உத்தரப் பிரதேசம் மாநிலம், அயோத்தி நகரத்தில் அமைந்த, ராமர் பிறந்த பூமியில், மீண்டும் இராமருக்கு கோயில் எழுப்பவதே நோக்கமாகக் கொண்டு, விசுவ இந்து பரிசத்தால் 25 சனவரி 1993இல் துவக்கப்பட்டது. 
இராமச்சந்திர தாஸ் பரமஹன்ஸ் (1913-2003) என்பவர் இவ்வறக்கட்டளையின் தலைவராக செயல்பட்டவர்.
துணைத்தலைவராக இருந்த "மஹாந்த் நிரித்ய கோபால்தாஸ்" தற்போது இவ்வமைப்பின் தற்காலிகத் தலைவராக உள்ளார்.
அயோத்தி நகருக்கு வெளியே கரசேவபுரம் எனும் தற்காலிக நகரை உருவாக்கி, நாடு முழுவதிலிருந்து வந்திருந்த கரசேவகர்கள் மற்றும் கட்டிடக் கலைஞர்களைக் கொண்டு இராமர் கோயில் கட்டுவதற்கான தூண்கள், சிலைகள் போன்ற கட்டுமானப் பொருட்கள் உருவாக்கி வைத்துள்ளனர்.

அயோத்தி, ராம ஜென்மபூமியில் 16ஆம் நூற்றாண்டு வரை இராமர் கோயில் இருந்ததென்றும், பின்பு அவ்விடத்தில் இருந்த ராமர் கோயிலை இடித்து விட்டு, பாபரின் படைத்தலைவர் பாபர் பெயரில் ஒரு மசூதி கட்டுவித்தார் என்று கருதப்பட்டு வந்தது.

இந்திய விடுதலைக்குப் பிறகு 1948 ஆண்டு முதல் பாபர் மசூதி வளாகம் பூட்டப்பட்டு, 1989 வரை இந்த நிலையே தொடர்ந்தது. 1949ல் பாபர் மசூதியினுள் ராமர் மற்றும் சீதையின் சிலைகள் நிறுவப்பட்டு பூசைகள் நடந்தன. 1989ல் அலகாபாத் உயர் நீதிமன்றம் ராமர் சிலைக்கு பூஜை செய்ய சட்டபூர்வமாக அனுமதி வழங்கியது. இதை முன்னிட்டு முஸ்லீம் - இந்து கலவரங்கள் துவங்கியது.

டிசம்பர் 6, 1992 அன்று சங்கப் பரிவார அமைப்பின் கரசேவகர்கள் பாபர் மசூதியை இடித்து விட்டு அங்கு இராமர் சிலையை நிறுவினர். 1993 ல் இந்திய அரசு சர்ச்சைக்குரிய 67.7 ஏக்கர் நிலத்தை கையகப்படுத்தியது. 

அலகாபாத் உயர் நீதிமன்றம், சர்ச்சைக்குரிய நிலத்தை மூன்றாகப் பிரித்து, ஒரு பகுதி "ராம ஜன்ம பூமி அறக்கட்டளைக்கும்" , ஒரு பகுதி சுன்னி வக்பு வாரியத்துக்கும், மீதமுள்ள பகுதி "நிர்மோஹி அகோரா" என்ற இந்து அமைப்பிற்கும் வழங்கி 2010ஆம் ஆண்டில் தீர்ப்பளித்தது. விசுவ இந்து பரிசத் மற்றும் அகில இந்திய இஸ்லாமியத் தனிநபர்ச் சட்ட வாரியம், இந்திய உச்சநீதிமன்றத்தில் மேல் முறையீடு செய்ததை தொடர்ந்து, அலகாபாத் உயர் நீதிமன்ற தீர்ப்பை நிறுத்தி வைத்துள்ளது.


 

</doc>
<doc id="258079" url="https://ta.wikipedia.org/wiki?curid=258079" title="1744">
1744

1744 (MDCCIV) ஒரு புதன்கிழமையில் ஆரம்பமான ஒரு கிரிகோரியன் நெட்டாண்டாகும். 11 நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு ஞாயிற்றுக்கிழமையில் ஆரம்பமானது.

<onlyinclude>
</onlyinclude>


</doc>
<doc id="258082" url="https://ta.wikipedia.org/wiki?curid=258082" title="காலின் மெக்கன்சி">
காலின் மெக்கன்சி

காலின் மெக்கன்சி ("Colin Mackenzie", 1754 – 8 மே 1821) ஆங்கிலேய கிழக்கிந்திய நிறுவனத்தில் பணியாற்றிய ஸ்காட்லாந்திய இராணுவ அதிகாரி. 1815 ஆம் ஆண்டு அவர் இந்தியாவின் முதல் தலைமை மதிப்பீட்டாளர் ஆனார். 

மெக்கன்சி, தொல்பொருள் சேகரிப்பு மற்றும் ஒரு கீழ்த்திசை நாட்டு ஆர்வலர். ஆரம்பத்தில் தனிப்பட்ட ஆர்வத்தாலும் பின்னர் மதிப்பீட்டாளர் பணியின் பொருட்டும் தென்னிந்தியாவின் சமயம், செவிவழி வரலாறு, கல்வெட்டுகள் முதலியவற்றை உள்ளூர் உரைபெயர்ப்பாளர்களையும் அறிஞர்களையும் பயன்படுத்திப் பட்டியலிட்டார். 1799 ஆம் ஆண்டு திப்பு சுல்தானை ஆங்கிலேயர்கள் வென்ற பிறகு மைசூர் வட்டாரத்தை மதிப்பிட பணிக்கப்பட்டார். 

மைசூர் வட்டாரத்தின் நிலப்பரப்பு விளக்கப்படங்கள், குறிப்புகள், தொல்பொருள் சிறப்புமிக்க இடங்கள் முதலியவற்றைக் கொண்ட நில வரைபடங்களை முதன்முதலாக உருவாக்கினார். ஆயிரக்கணக்கான சுவடிகள், கல்வெட்டுகள், மொழிபெயர்ப்புகள், நாணயங்கள் மற்றும் ஓவியங்களைக் கொண்ட அவரது திரட்டுகளை இந்திய அரசு நூலகம் அவரது இறப்பிற்குப் பின் கையகப்படுத்தியது. அவரது திரட்டுகள் இந்திய வரலாற்றைப் பற்றி அறிந்து கொள்ள இன்றியமையாத சான்றுகளாகத் திகழ்கின்றன.



</doc>
<doc id="258083" url="https://ta.wikipedia.org/wiki?curid=258083" title="சக்தி சிதம்பரம்">
சக்தி சிதம்பரம்

சக்தி சிதம்பரம் இந்திய தமிழ்த் திரைப்பட இயக்குநர் ஆவார். இவர் லவ்லி, சார்லி சாப்ளின், இங்கிலிஸ்காரன் உள்ளிட்ட வெற்றித் திரைப்படங்களை இயக்கியுள்ளார். இயக்கம் மட்டுமின்றி திரைப்படங்களை தயாரித்தும் வருகிறார். இவரது இயற்பெயர் சி. தினகரன் ஆகும்.

இவர், "கோட்டை வாசல்", "போக்கிரி தம்பி", "பதவி பிரமாணம்", "வீட்டை பாரு நாட்டை பாரு" "உழியன்". உள்ளிட்ட திரைப்படங்களுக்கு வசனம் எழுதினார். 1997இல் "பாசிகர்" என்னும் இந்தி திரைப்படத்தின் மறுஆக்கமான "சாம்ராட்" திரைப்படத்தை ராம்கியை வைத்து இயக்கியதன் மூலமாக தமிழ்த் திரைப்படத்துறையில் இயக்குனராக அறிமுகமானார். இதனைத் தொடர்ந்து 1989இல் மன்சூர் அலி கான் முக்கிய கதாப்பாத்திரத்தில் நடித்த "வெட்டு ஒன்னு துண்டு ரெண்டு" திரைப்படத்தை இயக்கினார். இந்த இரண்டு திரைப்படங்களுமே தோல்வியைச் சந்தித்த திரைப்படங்களாகும்.

சிறிது இடைவெளிக்குப் பிறகு தனது பெயரை மாற்றிக் கொண்டு என்னம்மா கண்ணு என்னும் சத்யராஜ் நடித்த திரைப்படத்தை இயக்கினார். இது ஒரு வெற்றித் திரைப்படமாக அமைந்தது. இப்படத்தின் வெற்றியைத் தொடர்ந்து மீண்டும் இருவரும் "மிஸ்டர் நாரதர்" என்னும் திரைப்படத்தில் இணைய திட்டமிட்டனர். ஆனால் இப்படம் கைவிடப்பட்டது. பின்னர் கார்த்திக் நடித்த லவ்லி திரைப்படத்தை இயக்கினார். இப்படத்தைத் தொடர்ந்து, பிரபுவும், பிரபுதேவாவும் இணைந்து நடித்த சார்லி சாப்ளின் திரைப்படத்தை இயக்கினார். இது ஒரு சிறந்த வெற்றித் திரைப்படமாக அமைந்தது. தமிழில் வெற்றிபெற்றதைத் தொடர்ந்து இப்படம் இதர இந்திய மொழிகளில் மறுஆக்கம் செய்யப்பட்டது. இதனைத் தொடர்ந்து இனிது இனிது காதல் இனிது, காதல் கிறுக்கன் திரைப்படங்களை இயக்கினார். இவ்விரு திரைப்படங்களும் வணிக ரீதியாக வெற்றியைப் பெறவில்லை.

சத்யராஜ் உடன் மீண்டும் இணைந்து "இங்கிலிஸ்காரன்", "கோவை பிரதர்ஸ்" திரைப்படங்களை இயக்கினார். இவ்விரு திரைப்படங்களும் சிறப்பான வெற்றியைப் பெற்றன.


</doc>
<doc id="258091" url="https://ta.wikipedia.org/wiki?curid=258091" title="தேய்ப்பரம்">
தேய்ப்பரம்

பருவரம் அல்லது தேய்ப்பரம் "(Rasp)" மரம் அல்லது பிற பொருள்களுக்கு வடிவம்தரப் பயன்படுத்தும் கைக்கருவியாகும். இது ஒரு கூர்முனையும் பிறகு நீண்ட தண்டும் அதாவது நடு உடலும் இறுதியாகஅடிப்பகுதியும் ( heel or bottom) கொண்டிருக்கும். மரம் அல்லது நெகிழிக் கைப்பிடியில் செருக, ஒரு கூம்பாப்பும் கடைசியில் இருக்கும். இதன் தண்டில் பரவலாகக் கூரிய பற்கள் இருக்கும். இவை அரங்களை விடக் கரடாக அல்லது பருவட்டாக வெட்டுகின்றன.ஒரு குறுகிய கூரான தொடு முனை இவ்வகைக் கருவிகள் அனைத்திற்கும் பொதுவானது. இவ்வமைப்பு ஒரு கைப்பியில் பொருத்தப்படுகிறது . 

மரவேலையில் இவை வளைந்த பரப்புகளில் இருந்து வேகமாக மரத்தை வெட்டி எடுக்க உதவுகின்றன.இவை drawknife ஐ விடகுறைவாகவே மரத்தை வெட்டி எடுக்கின்றன. எனவே இவற்றைக் கட்டுபடுத்துவது எளிது. இவை சொரசொரப்பான ப்ரப்பை உருவாக்கினாலும் அவ்வெட்டுப்பரப்பை மேலும் நயமான அரங்களால் சீர்செய்யலாம்.
தேய்ப்பரங்களில் பல வகைகளும் வடிவங்களும் உள்ளன. அரைவட்ட, முழுவட்ட, தட்டையான வடிவங்களில் இவை அமையலாம். இவை நுண்ணிய முதல் பருநிலை வரை பலவகைகளில் கரட்டரம் ( bastard), பேழையரம் (cabinet) , தச்சரம் ( wood) போல அமையலாம். இவை எல்லாவற்றையுமே பல்வேறு வடிவங்களை உருவாக்கப் பயன்படுத்தலாம்.
குதிரை ஆயவேலையில் இவற்றை குதிரைக் குளம்பில் உள்ள கூடுதல் பொருளை அகற்றப் பயன்படுத்தலாம்.

இவை அலபாசுட்டர் கற்களை வடிவமைக்கப் பயன்படுகின்றன. அரம்பம் (Saw), வெட்டுளி(Chisel) ஆகியவை இக்கற்களின் கரட்டு வடிவத்தை உருவாக்கப் பயன்படுத்தினாலும் அலபாசுட்டர் சிலையின் இறுதிசீராக்கத்துக்கு தேய்ப்ப்ரங்களையே பயன்படுத்துகின்றனர்.



</doc>
<doc id="258098" url="https://ta.wikipedia.org/wiki?curid=258098" title="இழைப்பி">
இழைப்பி

மரவேலை இழைப்பி அல்லது தச்சரின் வாசி ("Float"), என்பது சாய்ந்த, தட்டையான ஒற்றை வெட்டரமாகும். இது விளிம்பு இழைப்பி, தட்டைப் பக்க இழைப்பி என இருவகைப்படும். இவை வழக்கமாக மரத் தளத்தை சீராக இழைக்கப் பயன்படும் மரவேலைக் கைக்கருவி ஆகும். இழைப்பி, வெட்டவும் தட்டையாக்கவும் சீராக்கவும் பயன்படுகிறது. எனவே இவை தளவிழைப்புக்கு மட்டுமன்றி பலவகை மரவேலைகளுக்குப் பயன்படுதலைக் காணலாம்.

இழைப்பிகளும் ஒருவகையில் அரங்களையும் தேய்ப்பரங்களையும் ஒத்தவையே. தேய்ப்பரங்கள் பருவட்டானவை. அவற்றைக் கூர்தீட்ட முடியாது. அரங்களும் கோண முகடுகளே என்பதால் இவற்றையும் கூர்தீட்ட முடியாது. இழைப்பிகள் இணையான பற்களைக் கொண்டவை. எனவே அலகின் தடிப்புக்கேற்ப இவற்றைப் பலமுறை கூர்தீட்டலாம்.

விளிம்பு இழைப்பிகள் ஆரம்பப் பற்கள் உள்ள அலகுடையவை. எனவே இவை பொதுவாக மரத்தில் ஆப்பு வடிவக் காடிவெட்டப் பயன்படுகின்றன. தட்டைப் பக்க இழைப்பிகள் அரம் அல்லது தேய்ப்பரத்தைப் போன்றது. என்றாலும் இவற்றின் வெட்டுமுனைகள் தொடர்நிலை இணையான பற்களைக் கொண்டவை.


</doc>
<doc id="258102" url="https://ta.wikipedia.org/wiki?curid=258102" title="உயிரிய உலோகங்கள்">
உயிரிய உலோகங்கள்

உயிரிய உலோகங்கள் "(Biometals)" என்பவை உயிரியல், உயிர்வேதியியல் மற்றும் மருத்துவம் முதலிய அறிவியல் துறைகளில் பயன்படுத்தப்படும் உலோகங்களைக் குறிக்கும். மனித உடலின் இயல்பான நடவடிக்கைகளுக்கு மிகவும் இன்றியமையாதனவாக விளங்கும் தாமிரம், துத்தநாகம், இரும்பு மற்றும் மாங்கனீசு போன்ற உலோகங்களை இதற்கு உதாரணமாகக் கூறலாம். தனிமவரிசை அட்டவணையில் பட்டியலிடப்பட்டுள்ள வேதிப்பொருட்களில் மூன்றில் இரண்டு பங்கு பொருட்கள், வெவ்வேறு வகையான பண்புகளைக் கொண்டுள்ள உலோகங்களாகும். பலவிதமான பண்புகளைப் பெற்றுள்ள இவ்வுலோகங்கள் வெவ்வேறு காரணங்களுக்காக இயற்கை மற்றும் மருத்துவத்தில் பயன்படுத்தப்படுகிறது.

வாழும் உயிரினங்களில் காணப்படும் புரதங்களின் செயல்பாட்டுக்கு உலோகப் புரதங்கள் மற்றும் நொதிகள் போன்ற உலோக அயனிகள் அவசியமான துணைக்காரணிகளாக விளங்குகின்றன. ஆக்சிசன் போக்குவரத்து மற்றும் டி.என்.ஏ நகலாக்கம் முதலிய செயல்பாடுகள் நொதிகளால் நிகழ்கின்றன. மனிதர்களில் டி.என்.ஏ பலபடியாக்க நிகழ்வு சரியாக செயல்பட மக்னீசியம் மற்றும் துத்தநாகம் முதலான தனிமங்கள் அவசியமாக தேவைப்படுகின்றன. இவைதவிர, தைராய்டு சுரப்பியில் அயோடின்]] உள்ளதைப் போல வேறு சில உயிர் மூலக்கூறுகளும் அவற்றின் கட்டமைப்பில் உலோக அயனிகளைக் கொண்டுள்ளன

உலோக அயனிகள் மற்றும் உலோகச் சேர்மங்கள் பெரும்பாலும் நோயறிதல் மற்றும் மருத்துவ சிகிச்சை முறைகளுக்கு பெரிதும் பயன்படுத்தப்படுகின்றன. இலித்தியம் மற்றும் தங்கத்தின் சேர்மங்களை மருந்தாகப் பயன்படுத்துவது போல உலோக அயனிகளைக் கொண்டுள்ள தனிமங்களை மருந்தாகப் பயன்படுத்த முடியும். சிலவகை உலோக சேர்மங்களும் அயனிகளும் அவை பெற்றுள்ள நச்சுத் தன்மை காரணமாக மனித உடலில் தீயவிளைகளையும் உண்டாக்குகின்றன. உதாரணமாக, ஆர்சனிக் போன்ற ஆற்றல் மிக்க நச்சுகள் நொதிகளின் செயலை மட்டுப்படுத்தி அடினோசின் முப்பாசுப்பேட்டு உற்பத்தியைத் தடுக்கின்றன



</doc>
<doc id="258110" url="https://ta.wikipedia.org/wiki?curid=258110" title="இங்கிலீசுக்காரன் (திரைப்படம்)">
இங்கிலீசுக்காரன் (திரைப்படம்)

இங்கிலீஷ்காரன் என்பது 2005ஆவது ஆண்டில் சக்தி சிதம்பரத்தின் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், வடிவேலு, நமிதா, மதுமிதா ஆகியோர் முக்கிய கதாபாத்திரங்களில் நடித்த இத்திரைப்படத்தை அமுதா துரைராஜ் தயாரித்திருந்தார். இப்படத்தின் இயக்குநர் சக்தி சிதம்பரமும், சத்யராஜும் ஏற்கனவே இணைந்த "மகா நடிகன்", "என்னம்மா கண்ணு" திரைப்படங்கள் வெற்றித் திரைப்படங்களாக அமைந்ததால் இவர்கள் இருவரும் மீண்டும் இப்படத்தில் இணைந்தனர். இந்த திரைப்படமும் வெற்றித் திரைப்படமாக அமைந்தது. இத்திரைப்படத்திற்கு தேவா இசையமைத்திருந்தார்.


</doc>
<doc id="258113" url="https://ta.wikipedia.org/wiki?curid=258113" title="வின்டு செர்ப்பு">
வின்டு செர்ப்பு

வின்டன் கிரே "வின்டு" செர்ப்பு (Vinton Gray "Vint" Cerf; பிறப்பு: சூன் 23, 1943), ஓர் அமெரிக்க இணைய முன்னோடியும் பாபு கான், தொனால்டு தேவிசுடன் இணைந்து இணையத்தின் தந்தைகள் என்று அறியப்படுபவர்களில் ஒருவரும் ஆவார். இவர் வென்றுள்ள அமெரிக்க நாட்டின் தொழில்நுட்ப புதுமையாக்கப் பதக்கம், தூரிங்கு விருது, ஐக்கிய அமெரிக்க குடியரசுத் தலைவரின் விடுதலை விருது, மார்க்கோனி விருது முதலிய பல்வேறு விருதுகளும், பெருமைமிகு பட்டங்களும் இவருடைய பங்களிப்புகளைத் தொடர்ச்சியாக இனங்கண்டு பாராட்டி வந்துள்ளன.


</doc>
<doc id="258114" url="https://ta.wikipedia.org/wiki?curid=258114" title="ஆபாதா தொடருந்து நிலையம்">
ஆபாதா தொடருந்து நிலையம்

ஆபாதா தொடருந்து நிலையம், இந்திய மாநிலமான மேற்கு வங்காளத்தின் ஹவுரா மாவட்டத்திலுள்ள ஆபாதாவில் அமைந்துள்ளது.


</doc>
<doc id="258116" url="https://ta.wikipedia.org/wiki?curid=258116" title="வெற்றிவேல் சக்திவேல்">
வெற்றிவேல் சக்திவேல்

வெற்றிவேல் சக்திவேல் என்பது 2005ஆவது ஆண்டில் லட்சுமி பிரியன் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், சிபிராஜ், குஷ்பூ, நிகிதா துக்ரல், வடிவேலு ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு ஸ்ரீகாந்த் தேவா இசையமைத்திருந்தார். 



</doc>
<doc id="258118" url="https://ta.wikipedia.org/wiki?curid=258118" title="நுண் விலங்குகள்">
நுண் விலங்குகள்

"

நுண்-விலங்குகள் "(Micro-animals)" என்பவை மிகவும் சிறிய சாதாரண கண்களுக்குத் தெரியாத நுண்நோக்கிகளால் மட்டுமே பார்க்க இயல்கின்ற உயிரினங்களாகும். பெரும்பாலும் இவ்வகை நுண்ணுயிர்கள் பலசெல் உயிரினங்களாகக் காணப்பட்டாலும் அவை முதுகெலும்பிகளாக இல்லை . நுண்நோக்கியில் மட்டுமே காணவியல்கின்ற கணுக்காலிகள், அகத்தூசிக் கிருமிகள், அக்காரினாக் கிருமிகள் மற்றும் ஓடுடலிகளான கடல் முகட்டுப் பூச்சிகள் மற்றும் கிளாடோசிராக்கள் முதலியனவும் நுண்-விலங்கு வகையில் உள்ளடங்கும். நன்னீர்வாழ் விலங்குகளான வடிகட்டி உண்ணும் வட்டுயிர்களும் வேறுவகையான நுண்நோக்கி விலங்குகள் குழுவாகக் கருதப்படுகின்றன. சிலவகை உருளைப்புழுக்கள், சமீபத்தில் கண்டறியப்பட்ட வளிவேண்டா உயிரினங்கள் உட்பட்ட உலோர்சிபெராக்கள் ஆகியனவும் நுண்ணூயிர்களேயாகும். வளிவேண்டா உயினங்கள் உயிர் வளியற்ற மண்டலங்களில் வாழும் தன்மையுடையவையாகும் . சிலவகை நீர்க்கரடிகள், நீர்வாழ் நுண்விலங்குகள் போன்ற உயிரினங்களால், வாழ்வதற்கு பொருத்தமில்லாத வெற்றிடங்கள், விண்வெளி மற்றும் புற ஊதா கதிர்வீச்சுக்கு உட்படும் வானுயிரியல் சோதனை பிரதேசங்கள் ஆகியவற்றிலும் எதிர்த்து வாழமுடிகின்றது.


</doc>
<doc id="258122" url="https://ta.wikipedia.org/wiki?curid=258122" title="அபோஹர்">
அபோஹர்

அபோஹர் என்னும் நகரம், இந்திய மாநிலமான பஞ்சாபின் ஃபாசில்கா மாவட்டத்தில் உள்ளது. இது அரியானா, இராச்சசுத்தான் மாநிலங்களின் எல்லைக்கு அருகில் அமைந்துள்ளது.

அபோகரில் காட்டு விலங்குகளை பாதுகாக்கும் காப்பகம் உள்ளது. இது 186.5 சதுர கி.மீ பரப்பளவில் அமைந்துள்ளது. இந்த காப்பகம் 13 கிராமங்களை உள்ளடக்கியது.


</doc>
<doc id="258125" url="https://ta.wikipedia.org/wiki?curid=258125" title="ருபீடியம் நைட்ரேட்டு">
ருபீடியம் நைட்ரேட்டு

ருபீடியம் நைட்ரேட்டு "(Rubidium nitrate)" என்பது RbNO. என்ற மூலக்கூற்று வாய்ப்பாடு கொண்ட வெண்ணிறத்தில் காணப்படும் ஒரு கனிம வேதியற் சேர்மமாகும். இது தண்ணீரில் மிக எளிதாகக் கரையும்.

வெண்ணிறப் படிகங்களாகக் காணப்படும் ருபீடியம் நைட்ரேட்டு தண்ணீரில் மிக நன்றாகவும் அசிட்டோனில் சிறிதளவும் கரைகிறது. தீச்சுவலை பரிசோதனையில் ருபீடியம் நைட்ரேட்டு மெல்லிய ஊதா/ மெல்லிய பழுப்பு நிற வண்ணத்தைக் காட்டுகிறது.

ருபீடியம் சேர்மங்கள் குறைவான பயன்பாடுகளையே கொண்டுள்ளன. சீசியம் நைட்ரேட்டு போலவே இதுவும் அகச்சிவப்புக் கதிர்வீச்சை உருவாக்கும் வாணச்செய்முறை தொழிலில் ஆக்சிசனேற்றியாகவும் நிறமியாகவும், உதாரணமாக ஒளியூட்டும் கிளரொளி, கவர்ந்திழுக்கும் ஒளி முதலியனவாக பயன்படுத்தப்படுகிறது. ருபீடியம் மற்றும் ருபீடியம் சேர்மங்களைத் தயாரிக்க உதவும் தாதுப் பொருளாகவும் பயன்படுகிறது. சில வினையூக்கிகள் மற்றும் மினுமினுப்பு எண்ணிகள் தயாரிப்பிலும் பட்டாசுத் தொழிலில் அரிதாக சிவப்பு – ஊதா நிற வெளிப்பாட்டுக்காகவும் ருபீடியம் நைட்ரேட்டு பயன்படுத்தப்படுகிறது.

RbNO ருபீடியம் உலோகம், அதனுடைய ஐதராக்சைடு அல்லது கார்பனேட்டை நைட்ரிக் அமிலத்தில் கரைத்து தயாரிக்கலாம். 


</doc>
<doc id="258127" url="https://ta.wikipedia.org/wiki?curid=258127" title="ஃபாசில்கா மாவட்டம்">
ஃபாசில்கா மாவட்டம்

ஃபாசில்கா மாவட்டம், இந்திய பஞ்சாபில் உள்ள மாவட்டம். இந்த மாவட்டத்தில் 314 வருவாய்க் கிராமங்கள் உள்ளன. இதன் தலைமையக ஃபாசில்காவில் அமைந்துள்ளது. இந்த மாவட்டத்தின் பெரிய நகரம் அபோஹர் ஆகும்.

இந்த மாவட்டம் மூன்று வட்டங்களாகப் பிரிக்கப்பட்டுள்ளது.



</doc>
<doc id="258135" url="https://ta.wikipedia.org/wiki?curid=258135" title="போலி அஞ்சல் தலை">
போலி அஞ்சல் தலை

போலி அஞ்சல்தலை (dummy stamp) என்பது அஞ்சல்தலையைப் போன்ற ஒரு சிட்டை ஆகும். இது சின்டரெல்லா அஞ்சல்தலையின் ஒரு வடிவம் ஆகும். போலி அஞ்சல்தலை இரண்டு வகைகளாக உள்ளன. ஒன்று சோதனைக்கும் பயிற்சிக்குமான அஞ்சல்தலை. இது, அஞ்சல் கருவிகளைச் சோதித்துப் பார்ப்பதற்கும், அஞ்சல் அலுவலர்களுக்குப் பயிற்சி வழங்குவதற்கும் பயன்படுகிறது. மற்றது, அச்சகத்தை விளம்பரப்படுத்துவதற்கோ அதன் திறனை விளக்குவதற்கோ பயன்படும் அச்சக மாதிரி அஞ்சல்தலை. 

ஐக்கிய அமெரிக்காவில் இச்சொல் பெரும்பாலும் சோதனைக்கும் பயிற்சிக்குமான அஞ்சல்தலையையே குறிக்கும். ஐக்கிய இராச்சியத்தில் இது ஊக்குவிப்பதற்கும், மாதிரிக்குமான அஞ்சல்தலைகளையும் உள்ளடக்கும்.


</doc>
<doc id="258136" url="https://ta.wikipedia.org/wiki?curid=258136" title="ருபீடியம்–82 குளோரைடு">
ருபீடியம்–82 குளோரைடு

ருபீடியம் – 82 குளோரைடு "(Rubidium-82 chloride)" என்பது ClRb என்ற மூலக்கூற்று வாய்ப்பாடு கொண்ட ருபீடியத்தின் குளோரைடு வகை கதிரியக்க ஓரிடத்தான் ஆகும். இது கார்டியோகென் என்ற வர்த்தகப் பெயரில் அடையாளப்படுத்தப்படுகிறது. இதயத்திசு உட்செலுத்திப் படமாக்கல் (Myocardial perfusion imaging ) கருவியில் ருபீடியம் – 82 குளோரைடு பயன்படுகிறது . சாதரண இதயத் திசுக்கள் ருபீடியம் – 82 குளோரைடை உடனடியாகவும் வேகமாகவும் எடுத்துக் கொள்கின்றன. இதனடிப்படையில், பாசிட்ரான் உமிழ்பு தளகதிர்படயியல் சோதனைமூலம் இரத்தம் குறைவாகப் பெறக்கூடிய இதயத் திசுக்கள் யாவை என அடையாளம் காணப்படுகின்றன. ருபீடியம் – 82 குளோரைடின் அரைவாழ்வுக் காலம் 1.27 நிமிடங்கள் மட்டுமேயாகும். பொதுவாக ருபீடியம் உற்பத்தி இயந்திரங்கள் மூலமே அவ்விடத்தில் ருபீடியம் உற்பத்தி செய்யப்படுகிறது.



</doc>
<doc id="258150" url="https://ta.wikipedia.org/wiki?curid=258150" title="பிடிஎம் லேஅவுட்">
பிடிஎம் லேஅவுட்

பிடிஎம் லேஅவுட் (பைரசந்த்ரா, தவாரேகேரே, மடிவாலா லேஅவுட்) (கன்னடம்: ಬಿ ಟಿ ಎಂ ಬಡಾವಣೆ) தெற்கு பெங்களூரில் உள்ள ஓர் இடமாகும். இதனுடைய உண்மையான பெயர் குவேபுனாகரா ஆகும்.

பெங்களூர் பன்னாட்டு வானூர்தி நிலையத்திலிருந்து சுமார் 45 கிமீ தொலைவிலும், பெங்களூரு நகரத் தொடருந்து நிலையத்திலிருந்து 11 கிமீ தொலைவிலும் இவ்விடம் அமைந்துள்ளது. இது வெளி வட்ட சாலை, கோரமங்கலா, ஹெச்எஸ்ஆர் லேஅவுட், பன்னெருகட்டா சாலை, ஜேபி நகர், ஜெயநகர் ஆகிய இடங்களுக்கு அருகாண்மையில் அமைந்துள்ளது.
நிலத்திற்கு அதிக மதிப்புள்ள வசிப்பிடங்களில் ஒன்றாக இவ்விடம் கருதப்படுகிறது. 2010இல் சுமார் 60% அளவுக்கு ஆண்டொன்றிற்கு இதன் வளர்ச்சி இருந்தது.

பன்னேருகட்டா தேசியப் பூங்கா இங்கிருந்து 10 கிமீ தொலைவில் உள்ளது. மடிவாலா குளம், பெங்களூருவில் உள்ள பெரிய குளங்களில் ஒன்றாகும். இங்கு பல்வேறு வகையான அரிய பறவைகள் வருகின்றன.






</doc>
<doc id="258154" url="https://ta.wikipedia.org/wiki?curid=258154" title="சிண்டரெல்லா அஞ்சல் தலை">
சிண்டரெல்லா அஞ்சல் தலை

அஞ்சல்தலையியலில், சின்டரெல்லா அஞ்சல்தலை (Cinderella stamp) என்பது, அஞ்சல் தேவைகளுக்காக அரசாங்க அஞ்சல் நிர்வாகத்தினால் வெளியிடப்படுபவை தவிர்ந்த, ஆனால், அஞ்சல்தலைகளை ஒத்திருக்கக்கூடிய எதையும் குறிக்கும். அஞ்சல் எழுதுபொருட்களில் அச்சிடப்படும் அஞ்சல்தலைகளையும், இந்தச்சொல் குறிக்காது.

சின்டரெல்லா அஞ்சல்தலைகள் என்பன எவை அல்ல என்ற அடிப்படையில் வரையறுக்கப்படும் வேளையில், இவற்றில் பல வகைகள் உள்ளதுடன், இச்சொல்லுக்கு தளர்வாகவே பொருள்கொள்ளப்படுகின்றது.


</doc>
<doc id="258155" url="https://ta.wikipedia.org/wiki?curid=258155" title="மகா நடிகன்">
மகா நடிகன்

மகா நடிகன் என்பது 2004ஆவது ஆண்டில் சக்தி சிதம்பரம் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், மும்தாஜ், மனோஜ் பாரதிராஜா, நமிதா ஆகியோர் முக்கிய கதாபாத்திரங்களில் நடித்த இத்திரைப்படத்தை எஸ். ஞானசுந்தரி தயாரித்திருந்தார். இது தேவாவின் இசையமைப்பில் உருவான திரைப்படமாகும். 



</doc>
<doc id="258180" url="https://ta.wikipedia.org/wiki?curid=258180" title="வியாபாரி (திரைப்படம்)">
வியாபாரி (திரைப்படம்)

வியாபாரி என்பது 2007ஆவது ஆண்டில் சக்தி சிதம்பரத்தின் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தை இயக்கிய சக்தி சிதம்பரமே இதனை தயாரித்திருந்தார். எஸ். ஜே. சூர்யா, தமன்னா, வடிவேலு ஆகியோர் முக்கிய கதாபாத்திரங்களில் நடித்த இத்திரைப்படம் "மல்டிபிலிசிட்டி" என்னும் ஆங்கில திரைப்படத்தினை அடிப்படையாகக் கொண்டு உருவாக்கப்பட்டது.


இத்திரைப்படத்திற்கு தேவா இசையமைத்திருந்தார்.


</doc>
<doc id="258189" url="https://ta.wikipedia.org/wiki?curid=258189" title="கொக்கட்டிச்சோலை தான்தோன்றீச்சரம்">
கொக்கட்டிச்சோலை தான்தோன்றீச்சரம்

தான்தோன்றீச்சரம் ("தான்தோன்றீஸ்வரம்") இலங்கையின் கிழக்கிலங்கையின் மட்டக்களப்பு நகருக்கண்மையுள்ள கொக்கட்டிச்சோலை கிராமத்தில் அமைந்துள்ள சிவன் கோவில் ஆகும். இலங்கையில் உள்ள இரண்டு தான்தோன்றீச்சரங்களில் இது ஒன்று. போர்த்துக்கேயர் ஆட்சிக் காலத்தில் "புல்லுண்ட கல் நந்தி" இக்கோவிலின் பெருமைகளில் ஒன்றாக விளங்குகின்றது.

வெள்ளையர்களால் ஈழத்தில் இந்து ஆலயங்கள் உடைத்துத் தரமட்டமாக்கப்பட்ட போது இவ் ஆலயத்தையும் விட்டு வைக்க விரும்பாத வெள்ளையர்கள் ஆலயத்தை உடைக்க வந்தார்கள். குருக்களுடன் வெள்ளையர்களுக்கு இடம்பெற்ற விவாதத்தில் இந்த கல் நந்தி புல்லுண்ணும் என்ற குருக்களின் கூற்றை நிரூபிக்க ஆலயத்தின் கல் நந்தி எழுந்து காலால் மண்ணை எற்றி தனுப்போட்டு கொடுக்கப்பட்ட புல்லை உண்டு வெள்ளையர்களை மெய்மறக்க வைத்து புறமுதுகு காட்டி ஓடவைத்த வரலாற்றுப்பெருமை இவ் ஆலயத்துக்கு உண்டு.




</doc>
<doc id="258190" url="https://ta.wikipedia.org/wiki?curid=258190" title="அடையார் ஆனந்த பவன்">
அடையார் ஆனந்த பவன்

அடையார் ஆனந்த பவன் (A2B அல்லது AAB என அழைக்கப்படும் Adayar Ananda Bhavan), சென்னையிலுள்ள அடையாற்றைத் தலைமை இடமாகக் கொண்ட ஒரு தொடர்சங்கிலி உணவகம் ஆகும். இந்தியா முழுவதும் சுமார் 63 கிளைகளைக் கொண்டுள்ள இவ்வுணகத்தில் பல்வேறு வகையான உணவுகள், நொறுக்குத்தீனிகள், இனிப்புகள் உள்ளிட்டவை விற்கப்படுகின்றன. 

திருப்பதி ராஜா என்பவரால் குரு இசுவீட்சு என்ற பெயரில் ராஜபாளையத்திலும், ஸ்ரீனிவாசா சுவீட்சு என்ற பெயரில் பெங்களூருவிலும், ஸ்ரீ ஆனந்த பவன் என்ற பெயரில் வண்ணாரப்பேட்டையிலும் துவங்கப்பட்டது. அடையாறு பகுதியில் கிளை ஒன்று துவங்கிய பிறகு ஆனந்த பவன் என்பதை அடையார் ஆனந்த பவன் என அழைக்கத்துவங்கினர். 

அடையார் ஆனந்த பவன் தற்போது 63 மூன்று கிளைகளுடன் இந்தியா முழுவதும் உள்ளது.

தற்போது திருப்பதி ராஜாவின் பிள்ளைகளான ஸ்ரீனிவா ராஜா, வெங்கடேசன் ஆகியோரால் அடையார் ஆனந்த பவன் நடத்தப்பட்டுவருகிறது.

கீழ்கண்ட நகரங்களில் அடையார் ஆனந்த பவன் உள்ளது:



</doc>
<doc id="258191" url="https://ta.wikipedia.org/wiki?curid=258191" title="எண்ணூர் சிறுகுடா">
எண்ணூர் சிறுகுடா

எண்ணூர் சிறுகுடா ("Ennore creek") வங்காள விரிகுடாவின் கோரமண்டல் கரையில் சென்னையை அடுத்த எண்ணூர் பகுதியில் அமைந்துள்ள உப்பங்கழி ஆகும். இது உப்பங்கழிகளும் காயல்களும் மிகுந்த பகுதியில் அவற்றை வங்காள விரிகுடாக் கடலுடன் இணைக்கும் விதமாக அமைந்துள்ளது. 4 கிமீ பரந்துள்ள இப்பகுதியில் இக்குறுங்குடா 2.25 கிமீ பரப்பளவில் உள்ளது. இது சென்னை நகரிலிருந்து 20 கிமீ வடக்கிலும் எண்ணூர் துறைமுகத்திற்கு தெற்கே 2.6 கிமீ தொலைவிலும் அமைந்துள்ளது. இச்சிறு குடா கடலினுள் 3 கிமீக்கு நீண்டுள்ளது; கடலோரமாக 5 கிமீ தொலைவிற்கு பரந்துள்ளது. இதன் அகலம் ஏறத்தாழ 400 மீட்டராக உள்ளது. அலையாத்தித் தாவரங்கள் நிறைந்திருந்த சதுப்புக் காடாக இருந்த இவ்விடம் மாந்தக் குடியேற்றங்களினால் தற்போது திட்டாக உள்ளது. எண்ணூர் சிறுகுடாவின் ஆழம் 1 to 2 மீட்டராக உள்ளது; கடல் முகத்துவாரத்தில் ஆழம் குறைவாக உள்ளது.

இதன் வடக்கு-தெற்கு நீர்ப்பகுதிகள் வடக்கில் பழவேற்காடு ஏரியுடனும் தெற்கில் கொசஸ்தலை ஆறுடனும் இணைகின்றது. இச்சிறுகுடா பகுதியிலுள்ள மணல் வண்டலாகவும் செம்மண்ணாகவும் உள்ளது. கிழக்கோரம் கடற்கரை மணற்குன்றுகளைக் காணலாம். பூண்டி ஏரியின் மிகுநீர் வடியும் போக்கிடமாகவும் இந்தக்குடா விளங்குகின்றது. இந்த சிறுகுடா எண்ணூர் துறைமுகத்தையும் எண்ணூரையும் பிரிக்கிறது. வடசென்னை அனல்மின் நிலையம் இதன் வடக்கிலும் எண்ணூர் அனல்மின் நிலையம் இதன் தெற்கிலும் அமைந்துள்ளன. இதனூடே பக்கிங்காம் கால்வாய் செல்கின்றது. 1991 கடலோரக் கட்டுப்பாட்டு மண்டல அறிவிக்கையின்படி இது சேர்ந்த பழவேற்காடு நீரமைப்பு முழுமையுமே CRZ Iஆக வகைப்படுத்தப்பட்டுள்ளது. எண்ணூர் துறைமுகத்தின் தாக்கத்தால் இந்த சிறுகுடாவில் மணற்தேக்கம் ஏற்படுகின்றது.


</doc>
<doc id="258192" url="https://ta.wikipedia.org/wiki?curid=258192" title="நியூஸ் பெர்ஸ்ட்">
நியூஸ் பெர்ஸ்ட்

நியூஸ் பெர்ஸ்ட் ("News 1st") என்பது இலங்கையின் ஒரு மும்மொழிச் செய்தி சேவையாகும். கெப்பிட்டல் மகாராஜா நிறுவனத்தினால் நிருவகிக்கப்படும் இச்செய்திச் சேவை சிரச, சக்தி, எம்டிவி தொலைக்காட்சி சேவைகளுக்கு சிங்களம், தமிழ், ஆங்கிலம் ஆகிய மூன்று மொழிகளிலும் செய்திகளை வழங்குகிறது. அத்துடன் சிரச எஃப்எம், யெஸ் எஃப்எம், சக்தி பண்பலை, வை எஃப்எம், லெஜண்ட்ஸ் எஃப்எம் ஆகிய ஐந்து வானொலி சேவைகளுக்கும், மூன்று இணைய சேவைகளுக்கும் செய்திகளை வழங்குகிறது.


</doc>
<doc id="258193" url="https://ta.wikipedia.org/wiki?curid=258193" title="ருபீடியம் புளோரைடு">
ருபீடியம் புளோரைடு

ருபீடியம் புளோரைடு "(Rubidium fluoride)" என்பது RbF என்ற மூலக்கூறு வாய்ப்பாடு கொண்ட ருபீடியத்தின் புளோரைடு உப்பு ஆகும். . பாறை உப்பின் அமைப்பில் கனசதுர படிக அமைப்புடன் இவ்வுப்பு காணப்படுகிறது.

ருபீடியம் புளோரைடைத் தயாரிப்பதற்கு பல்வேறு வகையான தொகுப்பு முறைகள் காணப்படுகின்றன. ருபீடியம் ஐதராக்சைடுடன் ஐதரோ புளோரிக் அமிலம் சேர்த்து தயாரிக்கும் முறை பெரும்பாலும் மேற்கொள்ளப்படுகிறது.

ருபீடியம் கார்பனேட்டை ஐதரோபுளோரிக் அமிலம் சேர்த்து நடுநிலையாக்கல் வினைக்கு உட்படுத்தினாலும் ருபீடியம் புளோரைடைத் தயாரிக்க முடியும்.

ருபீடியம் ஐதராக்சைடுடன் அமோனியம் புளோரைடைச் சேர்த்து இச்சேர்மத்தைத் தயாரிக்கவும் வாய்ப்புகள் உள்ளன.

ருபீடியம் உலோகத்துடன் நேரடியாக புளோரின் வாயுவைச் சேர்த்து ருபீடியம் புளோரைடு தயாரிக்கும் முறை மிகவும் குறைவாகப் பயன்படுத்தப்படுகிறது. ஏனெனில் ருபீடியம் ஆலசன்களுடன் அதிதீவிரமாக வினைபுரியும்.


</doc>
<doc id="258196" url="https://ta.wikipedia.org/wiki?curid=258196" title="நல்ல தம்பி (1985 திரைப்படம்)">
நல்ல தம்பி (1985 திரைப்படம்)

நல்ல தம்பி என்பது 1985ஆவது ஆண்டில் எஸ். பி. முத்துராமன் இயக்கத்தில் வெளியான ஒரு இந்தியத் தமிழ்த் திரைப்படமாகும். கார்த்திக், ராதா ஆகியோர் முக்கிய கதாபாத்திரங்களில் நடித்த இத்திரைப்படத்திற்கு இளையராஜா இசையமைத்திருந்தார். ஏவிஎம் திரைப்பட தயாரிப்பு நிறுவனம் தயாரித்த இத்திரைப்படம் 1985 அக்டோபர் 14 அன்று வெளியானது.


</doc>
<doc id="258198" url="https://ta.wikipedia.org/wiki?curid=258198" title="பகுதியமுக்கம்">
பகுதியமுக்கம்

வளிமங்களின் ஒரு கலவையில், ஒவ்வொரு வளிமமும் கொண்டிருக்கும் பகுதியமுக்கம் அல்லது பகுதியழுத்தம் ("Partial pressure") என்பது அவ்வளிமமானது கலவையின் கனவளவிலும் வெப்பநிலையிலும் தனியே இருக்குமானால், ஏற்படுத்தும் கருதுகோள் அமுக்கம் ஆகும். ஒரு கருத்தியல் வளிமக் கலவையின் மொத்த அமுக்கமானது, அக்கலவையிலுள்ள வளிமங்களின் பகுதியமுக்கங்களின் கூட்டுத்தொகைக்குச் சமனாகும்.

ஒரு கருத்தியல் வளிமக் கலவையினுள் "X" என்னும் வளிமம் உள்ளது என்க.

தாற்றனின் பகுதியமுக்க விதிப்படி, ஒன்றோடொன்று வேதித் தாக்கத்தில் ஈடுபடாத வளிமங்களைக் கொண்ட ஒரு வளிமக் கலவையின் மொத்த அமுக்கமானது, கலவையிலுள்ள வளிமங்களின் பகுதியமுக்கங்களின் கூட்டுத்தொகைக்குச் சமனாகும்.

"X", "Y", "Z" ஆகிய மூன்று கருத்தியல் வளிமங்களைக் கொண்ட வளிமக் கலவையைக் கருதுக.

இங்கு "P" என்பது வளிமக் கலவையின் மொத்த அமுக்கம் ஆகும். "p", "p ", "p " என்பன முறையே, "X", "Y", "Z" ஆகிய வளிமங்களின் பகுதியமுக்கங்கள் ஆகும்.

கருத்தியல் வளிமக் கலவைகளில், பகுதியமுக்கங்களின் விகிதமானது, ஒத்த மூலளவுகளின் விகிதத்திற்குச் சமனாகும். இதிலிருந்து,

ஆகவே,

இங்கு,



</doc>
<doc id="258201" url="https://ta.wikipedia.org/wiki?curid=258201" title="லெவர்ன் காக்ஸ்">
லெவர்ன் காக்ஸ்

லெவர்ன் காக்ஸ் (மே 29,1984) (Laverne Cox) என்பவர் தொலைக் காட்சித் தொடர்களிலும் திரைப் படங்களிலும் நடித்து வரும் அமெரிக்க திருநங்கை ஆவார். ஆவணப் படங்களும் தயாரித்து வருகிறார். திருநங்கைகளின் உரிமைகளுக்காக எழுதியும் பேசியும் வருபவர். 2004 ஆம் ஆண்டில் 'டைம்' இதழ் தம் முகப்பு அட்டையில் இவர் படத்தைப் போட்டுக் கட்டுரை எழுதி சிறப்பித்தது.

அமெரிக்காவில் அலபாமா மாநிலத்தில் மொபைல் என்னும் ஊரில் குளோரியா என்னும் மணமாகாத தாய்க்கு லெவர்ன் காக்ஸ் மகனாகப் பிறந்தார். அதே மகப் பேற்றில் மற்றொரு ஆண் குழந்தை பிறந்தது. அதற்கு லாமா என்று பெயர் சூட்டினார் தாய் குளோரியா. லெவர்ன் காகஸ் ஆணாகப் பிறந்தபோதிலும் பெண்ணுக்குரிய இயல்புகள் அவரிடம் இருந்தன. சக மாணவர்கள் இவரைக் கிண்டலும் கேலியும் செய்து அடித்துத் துன்புறுத்தினர். அவமானம் தாங்க முடியாமல் தற்கொலை செய்து கொள்ள முயன்றார் இருப்பினும் தாயின் அறிவுரை, ஆறுதல் மொழிகள் இவரைக் காப்பாற்றின. இளம் அகவையிலேயே நடனம் கற்றுக் கொண்டார் . பிர்மிங்காமில் உள்ள அலபாமா நுண்கலைப் பள்ளியில் லெவர்ன் காக்ஸ் தம் 14 ஆம் வயதில் சேர்ந்தார்.

2003 ஆம் ஆண்டில் டாட்டர் ஆப் அரேபியா என்னும் படத்தில் பாலினத் தொழிலாளியாகக் காக்ஸ் நடித்தார். நெட்பிலிக்சு என்னும் இணையதளம் உருவாக்கிய 'தி ஆரஞ்ச் ஈஸ் தி நியூ பிலாக்' என்னும் நகைச்சுவைத் தொடரில் 'சோபியா' என்னும் திருநங்கை கதைப் பாத்திரத்தை ஏற்று நடித்தார். இதன் மூலம் இவர் பெயர் அமெரிக்கா முழுதும் பரவியது. திருநங்கைகள் பற்றிய இழிவான கருத்துகள் மறைந்து 'அவர்களும் சக மனிதர்களே' என்ற எண்ணம் வேரூன்றத் தொடங்கியது. திருநங்கைகள் தங்கள் அன்றாட வாழ்வில் எதிர் கொள்ளும் கொடுமைகளையும் வன் செயல்களையும் விவரிக்கும் தி டி வர்ட் (The T Word) என்னும் ஆவணப் படத்தைத் தயாரித்தார். 
காக்ஸ் இப்போது கல்லூரிகளிலும் பல்கலைக்கழகங்களிலும் நிகழ்ச்சிகளில் கலந்துகொண்டு திருநங்கைகள் பற்றிய மக்களின் தவறான எண்ணங்களை மாற்றப் பரப்புரை செய்து வருகிறார்.


http://imfromdriftwood.com/black-community-spotlight-laverne-cox/

http://www.buzzfeed.com/mylestanzer/laverne-cox-is-on-the-cover-of-time-magazine#.slwwDo6mg


</doc>
<doc id="258202" url="https://ta.wikipedia.org/wiki?curid=258202" title="சீர்மரபினர்">
சீர்மரபினர்

சீர்மரபினர் (Denotified Tribes), தரிசு நிலங்களில் சிறு தானிய பயிர்த் தொழில் செய்வதுடன் களவு, வழிப்பறி, கொள்ளை நடவடிக்கைகளை மேற்கொண்டவர்களை, ஆங்கிலேயே அரசால் கொண்டு வரப்பட்ட குற்றப் பரம்பரைச் சட்டத்தால் அடக்கப்பட்ட மக்கள் ஆவர். இந்திய விடுதலைக்குப் பின் குற்றப் பரம்பரை சட்டத்தை நீக்கியதுடன், இந்திய அரசும், மாநில அரசுகளும், குற்றப் பரம்பரை சமூகத்தவர்களை, சீர்மரபினர் பட்டியலில் வைத்து, அவர்களின் கல்வி மற்றும் பொருளாதார முன்னேற்றத்திற்காக, கல்வி நிறுவனங்களிலும் மற்றும் வேலை வாய்ப்புகளிலும் மிகவும் பிற்படுத்தப்பட்ட வகுப்பினருடன் சேர்த்து 20% இட ஒதுக்கீடு செய்துள்ளது.

சீர்மரபினர், நாடோடி இன மக்களின் மேம்பாட்டிற்காக இந்திய அரசு தேசிய ஆணையம் அமைத்துள்ளது. 
மேலும் சீர்மரபினர் சமுகத்தவர்கள் வாழும் பகுதிகளில் இலவச உண்டு உறைவிடப் தொடக்கப்பள்ளிகள் மற்றும் மேனிலைப் பள்ளிகள் செயல்படுகிறது. 

தமிழ்நாடு அரசு 68 சமுகத்தவர்களை பட்டியலில் வைத்து அரசு மற்றும் கல்வி நிறுவனங்களில் மற்றும் வேலை வாய்ப்பில் முன்னுரிமை வழங்குகிறது.

மேலும் தமிழ்நாடு சீர்மரபினர் நல வாரியத்தின் மூலம் சீர்மரபினர்களுக்கு நலத்திட்டங்களை தமிழ்நாடு அரசு அறிவித்துள்ளது. 





</doc>
<doc id="258205" url="https://ta.wikipedia.org/wiki?curid=258205" title="இஸ்லாமிய பிற்படுத்தப்பட்ட வகுப்பினர் (தமிழ்நாடு)">
இஸ்லாமிய பிற்படுத்தப்பட்ட வகுப்பினர் (தமிழ்நாடு)

பிற்படுத்தப்பட்ட இசுலாமிய வகுப்பினர் , கல்வி மற்றும் பொருளாதாரத்தில் பின் தங்கிய இசுலாமியர்களின் மேம்பாட்டிற்காக, கல்வி மற்றும் அரசு வேலை வாய்ப்புகளில் தமிழ்நாடு அரசு அரசாணை எண். 85. பிற்படுத்தப்பட்டவகுப்பு, மிகவும் பிற்படுத்தப்பட்ட வகுப்பு மற்றும் சிறுபான்மையினர் நலத்துறை. நாள் 29.7.2008 இன் படி பிற்படுத்தோர் வகுப்பினர்க்கான 30% இட ஒதுக்கீட்டில் இசுலாமிய பிற்படுத்தப்பட்ட வகுப்பினர்க்கு 3.5% உள் ஒதுக்கீடு செய்யப்பட்டுள்ளது.


</doc>
<doc id="258212" url="https://ta.wikipedia.org/wiki?curid=258212" title="1743">
1743

1743 (MDCCIII) ஒரு செவ்வாய்க்கிழமையில் ஆரம்பமான ஒரு கிரிகோரியன் சாதாரண ஆண்டாகும். 11 நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு சனிக்கிழமையில் ஆரம்பமானது.

<onlyinclude>
</onlyinclude>



</doc>
<doc id="258213" url="https://ta.wikipedia.org/wiki?curid=258213" title="வாசி">
வாசி

வாசி (Adze) (; மாற்று வடிவம்: வாய்ச்சி (adz)) என்பது கூரிய வெட்டும் முனையுள்ள தொல்பழம் விளிம்புவகைக் கருவி ஆகும். இது கற்காலத்தில் இருந்தே பயன்பாட்டில் உள்ளது. இவை மரவேலையில் கையால் மரத்தைச் செதுக்கவோ பரப்பைச் சீராக்கவோ கோடரியைப் போலவே பயன்படுகின்றன. ஆனால் இதில் வெட்டும் விளிம்பு பிடிக்குச் செங்குத்தாக அமையும். இதில் கைவாசி, வாய்ச்சி என இருவகை உண்டு. கைவாசி சிறு கைப்பிடியுள்ள கருவியாகும். வாசி என்பது இருகைகளாலும் வீச்சுடன் கால்மட்டத்தில் கையாளும் நீண்ட பிடியுடைய கருவியாகும். இதில் வெட்டும் அலகு கார் அல்லது ஏர்க்கொழுவைப் போல கருவித்தண்டுக்குச் செங்குத்தாக அமையும்.ஆனால் கோடரியின் அலகு கைப்பிடிக்கு இணையாகவே அமையும். இதைப் போன்ற ஆனால் மொக்கையன வெட்டு விளிம்புள்ள தரையைக் கொத்தும் கருவி குறடு அல்லது கொட்டு எனப்படுகிறது.

எகிப்தில் மூன்றாம் பேரரசு காலம் முதல் வாசி பயன்பாட்டில் இருந்துள்ளது. தொடக்கத்தில் வாசிகள் பளிங்குக் கற்களால் செய்யப்பட்டன. ஆனால் முந்துபேரரசுக் கால எகிப்திலேயே கற்களுக்கு மாற்றாக செம்பு வாசிகள் வழக்கில் வந்துள்ளன.கல்வாசிகள் பிடியுடன் கட்டிப் பயன்படுத்தப்பட்டன. ஆனால் செம்பு வாசிகள் பிடித் துளையில் செருகிப் பொருத்தப்பட்டன. எகிப்திய வாசிகளை அருங்காட்சியகத்திலும் பெட்ரி அருங்காட்சியக வலைத்தளத்திலும் காணலாம்.




</doc>
<doc id="258217" url="https://ta.wikipedia.org/wiki?curid=258217" title="நசையர் எரிட்ரியா">
நசையர் எரிட்ரியா

நசையர் எரிட்ரியா அல்லது எரிட்ரியன் ஏர்லைன்ஸ் (சுருக்கமாக எரிட்ரியன் என்று அழைக்கப்படுவதுண்டு) என்பது எரிட்ரியா நாட்டின் தேசிய விமானச் சேவையாகும். இது அசுமாரா பன்னாட்டு வானூர்தி நிலையத்தினை அடிப்படையாகக் கொண்டு செயல்படுகிறது. இந்த வானூர்திச் சேவை, முற்றிலும் எரிட்ரியா நாட்டு அரசுக்குச் சொந்தமானது. திட்டமிடப்பட்ட சேவைகள் 2008-ம் ஆண்டு முதல் நிறுத்தி வைக்கப்பட்டுள்ளது. சில ஹஜ் வானூர்திகள் மட்டும் ஒவ்வொரு ஆண்டும் செயல்படுத்தப்படுகிறது. 2011-ம் ஆண்டு புதிய மேலாண்மை இந்த விமானச் சேவையினை மீளக்கொணர்ந்தது. 2011-ம் ஆண்டில் நசையர் எனும் தனியார் நிறுவனம் அரசுடன் இணைந்து செயல்படத் தொடங்கியது. அதுவரை எரிட்ரியன் என்றிருந்த விமானச் சேவையின் பெயர், அதன் பின்பு நசையர் எரிட்ரியா என்று மாற்றம் பெற்றது.

ஐரோப்பிய யூனியன் பகுதிகளில் எரிட்ரியன் ஏர்லைன்ஸ் பறப்பதற்கு ஐரோப்பிய குழு தடை விதித்துள்ளது. இந்த தடை டிசம்பர் 2012 முதல் அமலில் இருந்து வருகிறது.

எரிட்ரியன் வானூர்திச் சேவை பெயரளவில் மட்டும் மே 1991-ல் உருவாக்கப்பட்டது. ஆரம்பத்தில் அசுமாரா பன்னாட்டு வானூர்தி நிலையத்தில் தரையில் கையாளும் பணிகளுக்கான உதவிகளில் ஈடுபட்டது. இது அசாப் மற்றும் மாசாவா பகுதிகளிலும் தொடர்ந்தது. அதே நேரத்தில், எரிட்ரியாவிற்கு வரும் பிற முக்கிய வானூர்திச் சேவைகளுக்கு விற்பனை முகவராகவும் பணியாற்றியது. மே 2002-ல், இது வானூர்திச் சேவையினை செயல்படுத்தப்போவதாக முடிவு செய்தது. ஏப்ரல் 2003-ல், முந்தைய எகிப்து ஏர் நிறுவனத்திலிருந்து 14 ஆண்டுகள் வயதான போயிங்க் 767–300ஈஆர் குத்தகைக்கு எடுக்கப்பட்டு எரிட்ரியன் வானூர்திச் சேவையின் தொடக்க செயல்பாட்டுக்குப் பயன்படுத்தப்பட்டது. இதன் மூலம் தனது முதல் வானூர்திச் சேவையினை அஸ்மாரா முதல் ஆம்ஸ்டெர்டேம் வரை செயல்படுத்தியது. இதன் இரண்டாம் வானூர்தியாக போயிங்க் நிறுவனத்தின் 767 – 200 ஈஆர் ரக வானூர்தி 2004 ஆம் ஆண்டின் மத்தியில் வாங்கப்பட்டது. இதன் மதிப்பு 5.8 மில்லியன் அமெரிக்க டாலர்கள்.

முதன் முதலில் குத்தகைக்கு வாங்கிய போயிங்க் நிறுவனத்தின் வானூர்தி ஏர்பஸ் 320 ரக வானூர்தியினால் 2006 ஆம் ஆண்டில் மாற்றப்பட்டது. அதன் பின்னர் மறுபடியும் 2007 ஆம் ஆண்டில் இது போயிங்க் 757 ரக வானூர்தியினால் மாற்றப்பட்டது. மறுபடியும் இது டிசி – 9 ரக வானூர்தியினால் 2007 ஆம் ஆண்டில் மாற்றப்பட்டு பின்னர் எம்டி – 83 ரக வானூர்தியினால் மாற்றப்பட்டது.

ஏப்ரல் 2003 இல் எரிட்ரியன் வானூர்திச் சேவை, அஸ்மாரா – ஃப்ராங்க்ஃபுர்ட் மற்றும் மிலன் – நைரோபி - ரோம் ஆகிய பகுதிகளுக்கு இடைப்பட்ட வானூர்திச் சேவையில் தடம்பதித்தது. 2004 ஆம் ஆண்டில், ஆம்ஸ்டெர்டேம் பகுதியினை தனது மற்றொரு இலக்காக ஏற்றது. பின்னர் 2005 ஆம் ஆண்டில், ட்ஜிபௌடி மற்றும் துபாய் ஆகிய பகுதிகளுக்கு வானூர்திச் சேவையினை நீட்டித்து, அதேநேரத்தில் நைரோபி பகுதிக்கான பாதையினை நீக்கியது.

பிப்ரவரி 2015 இன் படி, எரிட்ரியன் ஏர்லைன்ஸ் பின்வரும் இலக்குகளைக் கொண்டுள்ளது.

ஜூன் 2015 இன் படி, எரிட்ரியன் ஏர்லைன்ஸ் பின்வரும் விமானங்களை தனது விமானக் குழுவில் கொண்டுள்ளது.


இவை தவிர எரிட்ரியன் ஏர்லைன்ஸ் ஆறு டோர்னியர் விமானங்களையும் கொண்டுள்ளது.

எரிட்ரியன் விமானக் குழு பின்வரும் விமான ரகங்களை வரலாற்று விமானக் குழுவாகக் கொண்டுள்ளது.


எரிட்ரியன் ஏர்லைன்ஸ் அஸ்மாரா – துபாய், அஸ்மாரா – ஜெட்டாஹ், துபாய் – அஸ்மாரா மற்றும் அஸ்மாரா – கார்டௌம் ஆகிய வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு வாரத்திற்கு முறையே 3, 3, 3 மற்றும் 1 விமானங்களை செயல்படுத்துகிறது. இவை தவிர குறிப்பிட்ட காரணங்களுக்காக இயக்கப்படும் விமானச் சேவைகளில் அஸ்மாரா – கார்டௌம், துபாய் – அஸ்மாரா மற்றும் துபாய் – அஸ்மாரா வழித்தடங்களைக் கொண்டுள்ளது. 


</doc>
<doc id="258219" url="https://ta.wikipedia.org/wiki?curid=258219" title="ஏர் அஸ்டானா">
ஏர் அஸ்டானா

ஏர் அஸ்டானா என்பது கஸக்கஸ்தான் குடியரசின் முதன்மை தேசிய விமானச் சேவையாகும். இது கஸக்கஸ்தானில் உள்ள அல்மாட்டியினை அடிப்படையாகக் கொண்டு செயல்படுகிறது. இது தனது முதன்மை தலைமையகமாக அல்மாட்டி சர்வதேச விமான நிலையத்தினையும், இரண்டாவது தலைமையகமாக அஸ்டானா சர்வதேச விமான நிலையம் மற்றும் அடிரௌ விமான நிலையம் ஆகியவற்றினைக் கொண்டுள்ளது.

இந்த தலைமையகங்களில் இருந்து, உள்நாட்டு மற்றும் சர்வதேச விமானச் சேவைகளை 65 வழித்தடங்களில் புரிகிறது. 2001 ஆம் ஆண்டில் இது ஒரு அங்கீகரிக்கப்பட்ட நிறுவனமாக உருவானது. அதன் பின்னர் மே 15, 2002 ஆம் ஆண்டில், இது தனது விமானச் சேவைகளைத் தொடங்கியது.

மத்திய ஆசியா மற்றும் ரஷ்யாவின் நகரங்கள், கஸக்கஸ்தானின் முக்கிய நகரங்கள் என 65 இலக்குகளைக் கொண்டு செயல்படும் விமானச் சேவை நிறுவனம் ஏர் அஸ்டானா ஆகும். 2009 ஆம் ஆண்டு முதல் பாகு, டாஸ்கென்ட், உரும்கி, ட்பிலிசி, டுஷன்பே, பிஷ்கேக், நோவோஸ்பிர்ஸ்க், சமரா, யெகடெரிபர்க், செயின்ட் பீட்டர்ஸ்பர்க் ஆகிய இடங்களுக்கான விமானச் சேவையினைத் தொடங்கியது. அத்துடன் 2012 ஆம் ஆண்டின் மத்திய கால இடைவெளியில் இருந்து கஸன் மற்றும் ஓம்ஸ்க் ஆகிய பகுதிகள் இதன் விமானச் சேவையில் இணைக்கப்பட்டன. அல்மாட்டி – கீயெவ் மற்றும் அஸ்டானா – கீயெவ் ஆகிய வழித்தடங்களுக்கான சேவைகள் 2013 ஆம் ஆண்டின் வசந்த காலத்தில் தொடங்கப்பட்டது.

ஏர் அஸ்டானா தினசரி விமானச் சேவைகளை அஸ்டானாவில் இருந்து ஃப்ராங்க்ப்ரூட்டிற்கும், வாரத்திற்கு மூன்று முறை செயல்படுத்தும் விமானச் சேவைகளை அஸ்டானாவில் இருந்து ஹீத்ரூவிற்கும் செயல்படுத்துகிறது. ஐரோப்பாவின் விமானச் சேவைகள் ஏர் அஸ்டானாவுடன் இணைந்து அதிகப்படியான உள்நாட்டு சேவைகளையும், தெற்கு ரஷியா, மத்திய ஆசியா மற்றும் சீனாவின் உள்ளூர் பகுதிகளில் நீட்டிக்கப்பட்ட விமானச் சேவைகளையும் புரிகிறது.

ஏர் அஸ்டானா தனது கோட்ஷேர் ஒப்பந்தங்களைப் பின்வரும் நிறுவனங்களுடன் பகிர்ந்துள்ளது. 


ஏப்ரல் 2014 இன் படி, ஏர் அஸ்டானா விமானச் சேவை நிறுவனம் பின்வரும் விமானங்களைத் தனது விமானக் குழுவில் கொண்டுள்ளது. 

ஏர் அஸ்டானா ட்செலினோக்ராட் – அல்மாட்டி, அல்மாட்டி – ட்செலினோக்ராட், இஸ்தான்புல் – அல்மாட்டி மற்றும் மாஸ்கோ – அல்மாட்டி ஆகிய விமானச் சேவை வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு வாரத்திற்கு முறையே 35, 35, 16 மற்றும் 14 விமானங்களைச் செயல்படுத்துகிறது. இவை தவிர சில குறிப்பிட்ட காரணங்களுக்காக செயல்படுத்தப்படும் வழித்தடங்களில் ட்செலினோக்ராட் – ஸ்ஹெக்கஸ்கான் மற்றும் அல்மாட்டி – கீயெவ் ஆகிய வழித்தடங்கள் முக்கியமானவை. 

ஏர் அஸ்டானா விமானக் குழுவின் வரலாறு பின்வருமாறு: 

பயணிகள் பயணித்ததன் எண்ணிக்கை 


</doc>
<doc id="258220" url="https://ta.wikipedia.org/wiki?curid=258220" title="பெண் வானியலாளர்கள் பட்டியல்">
பெண் வானியலாளர்கள் பட்டியல்

இது குறிப்பிடத்தக்க பெண் வானியலாளர்களின் பட்டியலாகும்.































































</doc>
<doc id="258222" url="https://ta.wikipedia.org/wiki?curid=258222" title="லோக்மான்யா திலக் டெர்மினஸ் முஸஃபர்புர் பவான் எக்ஸ்பிரஸ்">
லோக்மான்யா திலக் டெர்மினஸ் முஸஃபர்புர் பவான் எக்ஸ்பிரஸ்

லோக்மான்யா திலக் டெர்மினஸ் - முஸஃபர்புர் பவான் எக்ஸ்பிரஸ், இந்திய ரயில்வேயின், மத்திய பகுதி ரயில்வேயின்கீழ் இயங்கும் அதிவிரைவு ரயில்சேவை ஆகும். இந்த ரயில்சேவை இந்தியாவின், லோக்மான்யா திலக் டெர்மினஸ், முஸஃபர்புர் சந்திப்பு ஆகிய இடங்களுக்கு இடையே இயக்கப்படுகிறது.
11061 என்ற வண்டி எண்ணுடன் லோக்மான்யா திலக் டெர்மினஸ் பகுதியில் இருந்து முஸஃபர்புர் சந்திப்பிற்கும், 11062 என்ற வண்டி எண்ணுடன் முஸஃபர்புர் சந்திப்பில் இருந்து லோக்மான்யா திலக் டெர்மினஸ் பகுதிக்கும் இயங்குகிறது. இது மகாராஷ்டிரா, மத்தியப் பிரதேசம், உத்தரப் பிரதேசம், பீகார் ஆகிய இந்திய மாநிலங்களின் ஊடாக பயணிக்கிறது. இது தனது தண்டவாளத்தினை 11065 மற்றும் 11066 என்ற வண்டி எண் கொண்ட லோக்மான்யா திலக் டெர்மினஸ் - தர்பங்கா பவன் எக்ஸ்பிரஸ் எனும் ரயில் சேவையுடன் பகிர்ந்துள்ளது.

இந்த வண்டிக்கான வழித்தடமும் நேரமும் கீழே தரப்பட்டுள்ளது.

இது லோக்மான்யா திலக் டெர்மினஸ் பகுதியிலிருந்து, முஸஃபர்புர் சந்திப்பு வரை செயல்படுகிறது. மணிக்கு சராசரியாக 52 கிலோ மீட்டர் வேகத்தில் சுமார் 1785 கிலோ மீட்டர் தொலைவினை 34 மணி நேரம் மற்றும் 15 நிமிடங்களில் கடக்கிறது. இவ்விரு இலக்குகளுக்கு இடைப்பட்ட 255 ரயில் நிறுத்தங்களில் 35 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட 13 நிமிடங்கள் தாமதத்தினையும், சென்றடையும் நேரத்தில் 2 மணி நேரம் 28 நிமிடங்கள் தாமதத்தினையும் கொண்டுள்ளது.

இது முஸஃபர்புர் சந்திப்பில் இருந்து, லோக்மான்யா திலக் டெர்மினஸ் பகுதி வரை செயல்படுகிறது. மணிக்கு சராசரியாக 49 கிலோ மீட்டர் வேகத்தில் சுமார் 1785 கிலோ மீட்டர் தொலைவினை 35 மணி நேரம் மற்றும் 50 நிமிடங்களில் கடக்கிறது. இவ்விரு இலக்குகளுக்கு இடைப்பட்ட 255 ரயில் நிறுத்தங்களில் 33 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட 22 நிமிடங்கள் தாமதத்தினையும், சென்றடையும் நேரத்தில் 21 நிமிடங்கள் தாமதத்தினையும் கொண்டுள்ளது.


</doc>
<doc id="258242" url="https://ta.wikipedia.org/wiki?curid=258242" title="அபய்பூர் தொடருந்து நிலையம்">
அபய்பூர் தொடருந்து நிலையம்

அபய்பூர் தொடருந்து நிலையம், இந்திய மாநிலமான பீகாரின் லக்கிசராய் மாவட்டத்தில் உள்ள அபய்பூரில் உள்ளது.

இங்கு நின்று செல்லும் வண்டிகளின் பட்டியல்:


</doc>
<doc id="258254" url="https://ta.wikipedia.org/wiki?curid=258254" title="ருபீடியம் வெள்ளி அயோடைடு">
ருபீடியம் வெள்ளி அயோடைடு

ருபீடியம் வெள்ளி அயோடைடு (Rubidium silver iodide) என்பது RbAgI என்ற மூலக்கூற்று வாய்ப்பாடு கொண்ட முத்தனிமச் சேர்ம வகையாகும். வழக்கத்திற்கு மாறான திடப்பொருளாக விளங்கும் இம்முத்தனிமச் சேர்மத்தின் கடத்துத் திறன், வெள்ளி அயனிகள் படிக அணிக்கோவைக்கு உட்புறத்திலேயே நகர்வதை அடிப்படையாகக் கொண்டிருக்கிறது. 146 வெப்பநிலையில் ஆல்ஃபா நிலை வெள்ளி அயோடைடு பெற்றுள்ள அயனிக்கடத்தல் திறன் பண்புகளை ஆய்வு செய்து கொண்டிருந்தபோது இப்பண்பு கண்டறியப்பட்டது. 

விகிதவியல் அளவுகளில் ருபீடியம் அயோடைடு மற்றும் வெள்ளி(I) அயோடைடு சேர்மங்கள் ஒன்றாகச் சேர்க்கப்பட்டு அவற்றை உருக்கியோ அல்லது துகளாக அரைத்தோ ருபீடியம் வெள்ளி அயோடைடைத் தயாரிக்கமுடியும். இதனுடைய மின்கடத்துகையின் அளவு ஒரு மீட்டருக்கு 25 சீமென் என்று அறியப்படுகிறது. அதாவது, 1×1×10 மி.மீ பார் (அளவை|பார்) அழுத்தத்தில் நீள் அச்சில் 400 ஓம்கள் மின்தடையைப் பெற்றிருக்கிறது.

நான்முக அயோடின்களின் தொகுப்பால் இதன் படிக அமைப்பு ஆக்கப்பட்டுள்ளது. வெள்ளி அயனிகள் உட்பரவுதலுக்கு ஏதுவாக இவற்றின் முகப்புகள் பகிர்ந்து கொள்ளப்படுகின்றன.

ருபீடியம் வெள்ளி அயோடைடு 1970 ஆம் ஆண்டில் மின்கலன்களுக்கான திண்ம மின்பகுளியாக பரிந்துரைக்கப்பட்டது. வெள்ளி மற்றும் ருபீடியம் அயோடைடு மின்முனைகள் இரண்டையும் இணைக்கும் இணையலாக இது பயன்படுத்தப்பட்டது. 

ருபீடியம் வெள்ளி அயோடைடு குடும்பமானது பல சேர்மங்களால் ஆன குழு மற்றும் திண்மங்களின் கரைசல்களைக் கொண்டுள்ளது. இவை RbAg4I5 சேர்மத்துடன் ஆல்ஃபா நிலை மாறுபாடுகளுடன் சமபகுதிய அமைப்பைக் கொண்டுள்ளன. Ag+ மற்றும் Cu+ நேர்மின் அயனிகளுடன் கூடிய மேம்படுத்தப்பட்ட மீஉயர் அயனிக்கடத்திகளுக்கு உதாரணமாக பின்வருவனவற்றைக் கூறலாம் KAgI, NHAgI, KCsAgI, RbCsAgI, CsAgBrI, CsAgClBrI, CsAgClI, RbCuClI, KCuI மற்றும் பல.


</doc>
<doc id="258256" url="https://ta.wikipedia.org/wiki?curid=258256" title="சிரோஹி மாவட்டம்">
சிரோஹி மாவட்டம்

சிரோஹி மாவட்டம், இந்திய மாநிலமான இராஜஸ்தானில் உள்ளது. இதன் தலைமையகம் சிரோஹியில் அமைந்துள்ளது. ஆபு சாலை என்ற ஊர், இந்த மாவட்டத்தின் பெரிய நகரம் ஆகும்.

இந்த மாவட்டம் ஐந்து வட்டங்களாகப் பிரிக்கப்பட்டுள்ளது.

இந்திய அரசின் ஊராட்சித் துறை அமைச்சகம் எடுத்த கணக்கெடுப்பில், பின்தங்கிய 250 மாவட்டங்களில் இதுவும் ஒன்று எனத் தெரியவந்தது. இந்த மாவட்டம், பின்தங்கிய பகுதிக்கு வழங்கப்படும் நிதியை பெறுகிறது.


</doc>
<doc id="258258" url="https://ta.wikipedia.org/wiki?curid=258258" title="ஆபு ரோடு தொடருந்து நிலையம்">
ஆபு ரோடு தொடருந்து நிலையம்

ஆபு ரோடு தொடருந்து நிலையம், இந்திய மாநிலமான ராஜஸ்தானிலுள்ள சிரோஹி மாவட்டத்துக்கு உட்பட்ட ஆபு ரோடு என்ற நகரத்தில் உள்ளது.





</doc>
<doc id="258260" url="https://ta.wikipedia.org/wiki?curid=258260" title="உகரச்சுட்டு">
உகரச்சுட்டு

உகரச்சுட்டு என்பது அ, இ, உ எனப் பழந்தமிழ் இலக்கணமான தொல்காப்பியம் கூறும் மூவகைச் சுட்டுக்களில் ஒன்று. அகரச்சுட்டு பேசுபவருக்குத் தொலைவிலும், இகரச்சுட்டு பேசுபவருக்கு மிக அண்மையிலும் இருப்பதைச் சுட்டுவதற்குப் பயன்படுகின்றன. உகரச்சுட்டு முன்னிலையில் இருப்பவருடன் பேசும்போது பயன்படுகிறது. தற்காலத்தில் தமிழ்நாட்டில் அகர, இகரச் சுட்டுகள் பயன்பாட்டில் இருந்தாலும் உகரச்சுட்டு வழக்கிழந்துவிட்டது. பிற்காலத்து நன்னூலிலும் உகரச்சுட்டுக் குறிக்கப்பட்டிருப்பதால் அக்காலம் வரையிலாவது தமிழ் நாட்டில் உகரச்சுட்டுப் பயன்பாட்டில் இருந்திருக்கவேண்டும். எனினும், தமிழ் வட்டார வழக்குகள் சிலவற்றில் இன்றும் உகரச்சுட்டு பயன்படுகிறது. குறிப்பாக இலங்கையில் உள்ள யாழ்ப்பாணத்துப் பேச்சு வழக்கில் உகரச்சுட்டுப் பல வடிவங்களில் பயன்பட்டுவருவதைக் காணலாம்.


</doc>
<doc id="258262" url="https://ta.wikipedia.org/wiki?curid=258262" title="இணையப் புகழ்மண்டபம்">
இணையப் புகழ்மண்டபம்

இணையப் புகழ்மண்படம் (Internet Hall of Fame) என்பது 2012 ஆம் ஆண்டு இணையக் கழகம் நிறுவிய ஒரு வாழ்நாள் சாதனை விருது ஆகும். இவ்விருது இணையத்தின் வளர்ச்சி, முன்னேற்றத்துக்குப் பெரும் பங்காற்றியோரைச் சிறப்பிக்கும் நோக்கில் வழங்கப்படுகிறது. வின்டு செர்ப்பு, திம் பேர்னேர்சு-லீ, இரிச்சர்டு சிட்டால்மேன், இலினசு தோர்வால்டுசு முதலியோர் இதன் தொடக்க உறுப்பினர்களுள் சிலர்.

2012ஆம் ஆண்டு, இணையக் கழகத்தின் இருபதாம் ஆண்டு நிறைவை ஒட்டி, "உலகளாவிய இணையத்தின் வளர்ச்சி, முன்னேற்றத்துக்காகப் பங்களித்த தொலைநோக்காளர்கள், தலைவர்கள், புகழ்பெற்றவர்களைப் பொதுவில் சிறப்பிக்கும் பொருட்டு" இணையப் புகழ்மண்டபத்தை உருவாக்கினார்கள்.

இவ்விருதை இன்னாருக்கு அளிக்கலாம் என்ற முன்மொழிவுகளை முறையான விண்ணப்பங்கள் மூலம் எவரும் தரலாம். இவர்களில் யார் தெரிவு பெறுவார்கள் என்ற இறுதி முடிவுக்கு இணையப் புகழ்மண்டபத்தின் ஆலோசனைக் குழு பொறுப்பெடுக்கும். இந்த ஆலோசனைக் குழுவில் இணையத் தொழில் துறையில் நன்கு அறியப்பெற்ற தொழில்வல்லுநர்கள் இடம்பெறுகிறார்கள்.

ஏப்பிரல் 23, 2012 அன்று சுவிட்சர்லாந்தின் செனீவாவில் இணையக் கழகம் நடத்திய மாநாட்டில் 33 தொடக்க உறுப்பினர்கள் புகழ்மண்டபத்தில் இடம்பெற்றனர்.

2014 இல் 24 பேர் இப்புகழ்மண்படத்தில் இடம்பெற்றனர். இவர்களின் பெயர்கள் ஆங்காங்கில் நடைபெற்ற நிகழ்வில் அறிவிக்கப்பட்டன.


</doc>
<doc id="258272" url="https://ta.wikipedia.org/wiki?curid=258272" title="ராஷ்டிரிய சீக்கியர் இயக்கம்">
ராஷ்டிரிய சீக்கியர் இயக்கம்

ராஷ்டிரிய சீக்கியர் இயக்கம் (Rashtriya Sikh Sangat), என்பது சீக்கியர்களின் சமூக கலாச்சார அமைப்பாகும். இவ்வமைப்பு ராஷ்டிரிய சுயம்சேவாக் சங்கத்துடன் இணைந்து செயல்படுகிறது. 24 நவம்பர் 1986ஆம் ஆண்டில் குருநானக் பிறந்த நாளான்று துவக்கப்பட்டது. இவ்வமைப்பு இந்து – சீக்கியர்களுக்கிடையே நட்புப் பாலமாக செயல்படுகிறது. 
23 சூலை 2004 அன்று ராஷ்டிரிய சீக்கியர் இயக்கத்தை, சீக்கிய சமயத்திற்கு எதிரான அமைப்பு என சீக்கிய மத பீடம் அறிவித்தது.



</doc>
<doc id="258276" url="https://ta.wikipedia.org/wiki?curid=258276" title="ஜி. எஸ். சரத்சந்திரா">
ஜி. எஸ். சரத்சந்திரா

ஜி. எஸ். சரத்சந்திரா (G.S. Sharat Chandra, 1935-2000) என்பவர் இந்தியாவில் பிறந்த ஆங்கிலக் கவிஞர், புதின ஆசிரியர் மற்றும் எழுத்தாளர் ஆவார். அவருடைய எழுத்தாக்கங்கள் இந்தியாவிலிருந்து அமெரிக்காவுக்குக் குடியேறியவர்களின் எண்ணங்களையும் உணர்வுகளையும் விவரிப்பனவாக அமைந்துள்ளன.

தொடக்கத்தில் இந்தியாவில் சட்டப் படிப்பு படித்துப் பின்னர் 1960 இல் அமெரிக்காவுக்குச் சென்றார். அங்கு அயோவா எழுத்தாளர்கள் பணிமனையில் கவின் கலை முதுவர் என்னும் படிப்பை முடித்தார். பின்னர் மிசவுரி கான்சாஸ் சிட்டி பல்கலைக் கழகத்தில் ஆங்கிலப் பேராசிரியராகப் பணி (1983-2000) ஆற்றினார். அவர் எழுதிய கவிதைத் தொகுதி பேமிலி ஆப் மிர்ரர்ஸ் புலிட்சர் பரிசுக்குப் பரிந்துரைக்கப்பட்டது.

சரத் சந்திரா 10 நூல்கள் எழுதியுள்ளார். சமற்கிருதம் மற்றும் ஆங்கில நூல்களை கன்னடத்தில் மொழி பெயர்த்துள்ளார். புத்தாக்க எழுத்துப் படைப்புகளுக்காகப் பெல்லோசிப் பெற்றார். லைப்ரரி ஆப் காங்கிரஸ், ஆக்சுபோர்டு மற்றும் டப்ளின் ஆகிய இடங்களில் கவிதைகள் வாசித்தார். இவருடைய படைப்புகள் அமெரிக்கன் பொயட்ரி ரிவ்யூ, லண்டன் மேகசீன், தி நேசன் பார்டிசன் ரிவ்யூ போன்ற இதழ்களில் வெளியாகியுள்ளன. உலகத்தில் பல நாடுகளுக்குச் சென்ற அனுபவம் இவருக்கு உண்டு.




</doc>
<doc id="258279" url="https://ta.wikipedia.org/wiki?curid=258279" title="ருபீடியம் பெர்குளோரேட்டு">
ருபீடியம் பெர்குளோரேட்டு

ருபீடியம் பெர்குளோரேட்டு "(Rubidium perchlorate)" என்பது RbClO4, என்ற மூலக்கூற்று வாய்ப்பாடு கொண்டிருக்கும் ருபீடியத்தின் பெர்குளோரேட்டு உப்பாகும். மற்ற பெர்குளோரேட்டுகள் போல இதுவும் ஓர் ஆக்சிசனேற்றியாகும். ருபீடியம் பெர்குளோரேட்டு இரண்டு பல்லுருத் தோற்றங்களில் காணப்படுகிறது. 279 செ வெப்பநிலைக்கு குறைவான {[வெப்பநிலை]]யில், அணிக்கோவை மாறிலிகள் a = 0.927 நி.மீ, b = 0.581 நி.மீ, c = 0.753 நி.மீ என்ற அளவீடுகள் கொண்ட நேர்சாய்சதுரப் படிகவமைப்பிலும், 279 செ வெப்பநிலைக்கு அதிகமான வெப்பநிலையில் அணிக்கோவை மாறிலி a = 0.770 நி.மீ கொண்ட கனசதுரப் படிகவமைப்பிலும் காணப்படுகிறது.

தண்ணீரில் ருபீடியம் பெர்குளோரேட்டின் கரைதிறன் அட்டவணை;



</doc>
<doc id="258281" url="https://ta.wikipedia.org/wiki?curid=258281" title="சி. சிவமோகன்">
சி. சிவமோகன்

சிவப்பிரகாசம் சிவமோகன் ("Sivapragasam Sivamohan") இலங்கைத் தமிழ் மருத்துவரும், அரசியல்வாதியும், நடாளுமன்ற உறுப்பினரும் ஆவார்.

சிவமோகன் 2013 மாகாண சபைத் தேர்தலில் ஈழமக்கள் புரட்சிகர விடுதலை முன்னணியின் சார்பாக தமிழ்த் தேசியக் கூட்டமைப்பு வேட்பாளராக முல்லைத்தீவு மாவட்டத்தில் போட்டியிட்டு 1வது வட மாகாண சபைக்கு தெரிவானார். இவர் தனது பதவிப் பிரமாணத்தை வவுனியாவில் சட்டத்தரணி கே. தயாபரன் முன்னிலையில் 2013 அக்டோபர் 16 இல் எடுத்துக் கொண்டார். இவர் வட மாகாண அரசில் சுகாதார மற்றும் நாட்டு மருத்துகள் அமைச்சின் ஆலோசகராக நியமிக்கப்பட்டார். 

சிவமோகன் வன்னி மாவட்டத்தில் 2015 நாடாளுமன்றத் தேர்தலில் தமிழ்த் தேசியக் கூட்டமைப்பின் வேட்பாளராகப் போட்டியிட்டு 18,412 விருப்பு வாக்குகள் பெற்று நாடாளுமன்றத்துக்கு முதன் முறையாகத் தெரிவானார்.


</doc>
<doc id="258289" url="https://ta.wikipedia.org/wiki?curid=258289" title="சுவ்ரா முகர்ஜி">
சுவ்ரா முகர்ஜி

சுவ்ரா முகர்ஜி ("Suvra Mukherjee", 17 அக்டோபர் 1940 - 18 ஆகத்து 2015) இந்திய எழுத்தாளரும், ஓவியரும், இந்தியக் குடியரசுத் தலைவர் பிரணாப் முகர்ஜியின் துணைவியும் ஆவார். இதனால் இவர் இந்தியாவின் முதல் சீமாட்டி ஆவார்.

சுவரா முகர்ஜி தற்போதய வங்கதேசத்தின், ஜெஸ்சார் என்ற பகுதியில் 1940 இல் பிறந்தார். அவருக்கு பத்து வயதாக இருந்தபோது அவரது குடும்பம் கொல்கத்தாவுக்கு குடிபெயர்ந்தது. 1957 சூலை, 13இல் பிரணப் முகர்ஜிக்கும் இவருக்கும் திருமணம் நடைபெற்றது. இவர்களுக்கு அபிஜித், இந்திரஜித், இரு மகன்களும், சர்மிஷ்டா என்ற மகளும் உள்ளனர். அபிஜித் மேற்கு வங்காளம், ஜங்கிப்பூர் மக்களவைத் தொகுதியின் இந்திய தேசிய காங்கிரசு கட்சி நாடாளுமன்ற உறுப்பினராக உள்ளார்.

இரவீந்திரநாத் தாகூரின் இரசிகையான சுவ்ரா ஒரு பாடகியாக செயற்பட்டார். "கீதாஞ்சலி ட்ரூப்" என்ற பெயரில் தாகூரின் பாடல்களையும், கவிதைகளையும் பல்வேறு நிகழ்ச்சிகளாக இந்தியாவிலும், வெளிநாடுகளிலும் அரங்கேற்றினார். ஒரு ஓவியராக சிலருடன் சேர்ந்தும், தனியாகவும் ஒவியக் கண்காட்சிகளும் நடத்தினார்.


சுவாசக் கோளாறு காரணமாக அகத்து 18, 2015 ஆம் ஆண்டு காலை 10.51 மணிக்கு டெல்லியில் மரணமடைந்தார்.


</doc>
<doc id="258290" url="https://ta.wikipedia.org/wiki?curid=258290" title="ஞானமுத்து சிறிநேசன்">
ஞானமுத்து சிறிநேசன்

ஞானமுத்து சிறிநேசன் ("Gnanamuttu Sirinesan", பிறப்பு: 01 சூலை 1960) இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.

ஞானமுத்து சிறிநேசன் மட்டக்களப்பு, படுவான்கரை, மகிழவெட்டுவான் என்ற ஊரில் ஞானமுத்து, பூரணம்மா ஆகியோருக்குப் பிறந்தவர். தந்தையார் ஒரு கிராம சேவை அலுவலர். ஆரம்பக் கல்வியை மகிழவெட்டுவான் தமிழ்க் கலவன் பாடசாலையிலும், உயர்கல்வியை வந்தாறுமூலை மத்திய மகா வித்தியாலயத்திலும் கற்றார். 18 ஆண்டுகள் ஆசிரியராகப் பணியாற்றிய பின்னர் மட்டக்களப்பு தாழங்குடா தேசிய கல்வியியற் கல்லூரியில் விரிவுரையாளராக நான்கு ஆண்டுகள் பணியாற்றினார். அதே வேளையில் இவர் இளங்கலை, முதுகலை (அரசறிவியல்), பட்டப்பின் (கல்வி வித்தாண்மை) பட்டங்களையும் பெற்றுள்ளார். இலங்கை கல்வி நிருவாக சேவைத் தேர்வில் சித்தியடைந்து மட்டக்களப்பு மேற்கு உதவிக் கல்விப் பணிப்பாளராக நான்கு ஆண்டுகளும், பின்னர் பிரதிக் கல்விப் பணிப்பாளராகவும் பணியாற்றியுள்ளார்.

சிறிநேசன் இலங்கைத் தமிழரசுக் கட்சியின் சார்பில் தமிழ்த் தேசியக் கூட்டமைப்பின் வேட்பாளராக மட்டக்களப்பு மாவட்டத்தில் 2015 நாடாளுமன்றத் தேர்தலில் போட்டியிட்டு, மட்டக்களப்பு மாவட்டத்தில் அதிகூடிய விருப்பு வாக்குகள் (48,821) பெற்று நாடாளுமன்றத்திற்குத் தெரிவானார்.


</doc>
<doc id="258300" url="https://ta.wikipedia.org/wiki?curid=258300" title="புள்ளி எதிரொளிப்பு">
புள்ளி எதிரொளிப்பு

வடிவவியலில் புள்ளி எதிரொளிப்பு ("point reflection") என்பது யூக்ளிடிய வெளியின் சமவளவை உருமாற்றமாகும். இது ஒரு புள்ளியில் நேர்மாற்றம் அல்லது புள்ளி நேர்மாற்றம் ("inversion in a point", inversion through a point, central inversion) எனவும் அழைக்கப்படும். புள்ளி எதிரொளிப்பால் மாறமலிருக்கும் ஒரு பொருளானது "புள்ளி சமச்சீர்" கொண்டது எனப்படும் மேலும் ஒரு பொருள் அதன் மையத்தைப் பொறுத்த எதிரொளிப்பால் மாறாமல் இருக்குமானால் "மையச் சமச்சீர்" கொண்டது எனவும் கொள்ளப்படும்.

இருபரிமாணத்தில் புள்ளி எதிரொளிப்பானது 180-பாகை சுழற்சிக்குச் சமமானது. முப்பரிமாணத்தில், 180-பாகை சுழற்சியுடன் சுழற்சி அச்சுக்குச் செங்குத்தான தளத்தில் எதிரொளிப்பு இரண்டு இணைந்த உருமாற்றமாகும். "n" -பரிமாணத்தில், "n" இரட்டை எண்ணாக இருக்கும்போது புள்ளி எதிரொளிப்பு திசைப்போக்கைப் பாதுகாக்கும் உருமாற்றமாகவும், "n" ஒற்றையெண்ணாக இருந்தால் திசைப்போக்கை எதிர்மாற்றும் உருமாற்றமாகவும் அமையும்.

யூக்டிய வெளி R இல் p புள்ளியில் திசையன் a இன் நேர்மாற்றம் கீழ்வரும் வாய்ப்பாட்டால் பெறப்படும்:

புள்ளி p ஆதியாக இருக்கும்பட்சத்தில், a திசையனின் நேர்மாற்றம் அதன் எதிர்திசையன் (-a) ஆகும்.

யூக்ளிடிய வடிவவியலில் "P" யைப் பொறுத்து புள்ளி "X" இன் நேர்மாற்றம் "X"* எனில் "X" , "X"* ஐ இணைக்கும் கோட்டுத்துண்டின் நடுப்புள்ளியாக "P" அமையும். அதாவது, XP , PX* இரண்டும் சம திசையன்கள்.

"P" இல் எதிரொளிப்பின் வாய்பாடு:

இந்த வாய்ப்பாட்டில், a, x and x* ஆகிய மூன்றும் முறையே திசையன்கள் "P", "X" "X"* இன் நிலைத் திசையன்கள்.

இந்தப் புள்ளி எதிரொளிப்பானது ஒரேயொரு நிலைத்த புள்ளி ("P") , மட்டுமேயுடைய, சமவளவு உருமாற்றச் சுருள்வான கேண்முறை உருமாற்றமாக இருக்கும்.

இரு புள்ளி எதிரொளிப்புகளின் தொகுப்பு ஒரு பெயர்ச்சியாகும். குறிப்பாக p இல் நடைபெறும் எதிரொளிப்பைத்தைத் தொடர்ந்து q இல் நடைபெறும் எதிரொளிப்பானது, 2(q – p) திசையன் தரும் பெயர்ச்சிக்குச் சமமாக இருக்கும்.



</doc>
<doc id="258308" url="https://ta.wikipedia.org/wiki?curid=258308" title="சார்ல்ஸ் நிர்மலநாதன்">
சார்ல்ஸ் நிர்மலநாதன்

இருதயநாதன் சார்ல்சு நிர்மலநாதன் ("Iruthayanathan Charles Nirmalanathan") இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.

நிர்மலநாதன் 2013 மாகாண சபைத் தேர்தலில் இலங்கைத் தமிழரசுக் கட்சியின் சார்பில் தமிழ்த் தேசியக் கூட்டமைப்பு வேட்பாளராக மன்னார் மாவட்டத்தில் போட்டியிட்டார். தேர்தலில் நான்காவதாக வந்ததால் வட மாகாண சபைக்குத் தெரிவாகவில்லை. பின்னர் அவர் 2015 நாடாளுமன்றத் தேர்தலில் தமிழரசுக் கட்சியின் சார்பில் ததேகூ வேட்பாளராக வன்னி மாவட்டத்தில் போட்டியிட்டு வன்னி மாவட்டத்தில் அதிக விருப்பு வாக்குகள் (34,620) பெற்று நாடாளுமன்றத்திற்குத் தெரிவானார்.


</doc>
<doc id="258319" url="https://ta.wikipedia.org/wiki?curid=258319" title="சென்னையில் பறவைகள்">
சென்னையில் பறவைகள்

சென்னையில் 200க்கும் கூடுதலான பறவைகளைக் காணலாம்; இவற்றில் சில சென்னையை வசிப்பிடமாகக் கொண்டவை, சில குளிர்காலத்தில் வடக்கிலிருந்து இடம் பெயர்ந்து வருபவை. பறவையியல் வல்லுநர்களுக்கு பல்லாண்டுகளாகவே மிகுந்த விருப்பமான இடமாக சென்னை விளங்கி வந்துள்ளது. இந்தியாவின் பெருநகரப் பகுதிகளிலேயே இங்கு மட்டும் தான் நகர்ப்புறத்திலேயே பெரும் பூநாரை, கரு வல்லூறு, கடற்பருந்து, யூரோவாசிய கழுகாந்தைகள் மற்றும் கோணமூக்கு உள்ளான் போன்றவற்றைக் காண இயலும். சென்னையிலும் சுற்றுப்புறத்திலும் உள்ள சில பறவை வாழிடங்களைக் கீழே காணலாம். 
இந்தியாவின் மிகச்சிறிய தேசிய பூங்காவான கிண்டி தேசியப் பூங்கா 2.7 கிமீ பரப்பளவில் அமைந்துள்ளது. நகரின் மையத்தில் அமைந்துள்ள இந்த தேசியப் பூங்கா 'சென்னையின் நுரையீரல்' எனப்படுகின்றது.

இப்பூங்காவின் பெரும்பகுதி பசுமையான புதர்களாலும் முட்காடுகளாலும் திறந்த புல்வெளிகளாலும் அமைந்துள்ளது; சிறிய நீர்நிலைகளையும் காணலாம். இப்பூங்காவின் சிறப்புக்கூறாக புல்வாய் மானினம், இந்திய நட்சத்திர ஆமை ஆகியன உள்ளன. புள்ளிமான், பொன்னரி, புனுகுப் பூனை, wikt:அழுங்குகள் ஆகியவற்றையும் காணலாம்; தவிரவும் பல்வேறுவகைப் பாம்புகளும், பட்டாம்பூச்சிகளும் இப்பூங்காவில் உள்ளன.

சிறப்பு: குளிர்காலத்தில் சென்னையில் கிண்டியில் மட்டுமே மிக அரிதான கொன்றுண்ணிப் பறவைகள், கரு வல்லூறு ஆகியவற்றைக் காணவியலும். செஞ்சிறகு கொண்டைக் குயிலும் இங்கு காணக்கிடைக்கும் அரிய பறவையினமாகும். 

கிண்டிக்கு வழிகாட்டி: கூகுள் நிலப்படங்கள்

பிரம்மஞான சபையின் தோட்டம் பறவைகளை ஆய்வதற்கு சென்னையில் சிறந்த இடமாகும். அடையாறு கழிமுகத்தை அடுத்து அமைந்துள்ளதால், 50க்கும் மேற்பட்ட இடம்பெயர் பறவைகளை இங்கு காணவியலும்.
இத்தோட்டத்தை வாழ்விடமாகக் கொண்ட சில பறவைகள்: பொன்முதுகு மரங்கொத்தி, செம்மார்புக் குக்குறுவான், கொண்டலாத்தி, செம்போத்து, வால் காக்கை, ஆசியக் குயில், சூரியப்பறவைகள், பன்றிக்குருவி, அக்காக்குயில், சிக்ரா, புள்ளி ஆந்தை, மணிப்புறா, சிவப்பு ஆரக்கிளி, சிறு நீல மீன்கொத்தி, கார்வெண் மீன்கொத்தி, வெண்மார்பு மீன்கொத்தி மற்றும் கிழக்கத்திய தேன் தலைப்பருந்து. 

குளிர்காலங்களில் அரசவால் ஈபிடிப்பான், பழுப்பு ஈ பிடிப்பான், ஈ பிடிப்பான், இந்திய தோட்டக்கள்ளன், நாணல் கதிர்க்குருவி போன்றவற்றைக் காணலாம். அடையாறு கழிமுகத்தில் நாரைகள், குருகுகள், நெடுங்கால் உள்ளான் போன்ற வகைகளைக் காணலாம்.

கிண்டி தேசியப் பூங்காவை அடுத்து அமைந்துள்ள இந்தியத் தொழில்நுட்பக் கழக வளாகத்தில் சில பகுதிகள் அடர்ந்த காடாக உள்ளது. குளிர் காலத்தில் இங்கு இரண்டு மணி நேரத்தில் 50 வகைப் பறவையினங்களைக் காணலாம். நூற்றுக்கும் மேற்பட்ட பறவைகள் வாழிடமாகவும் குடிபெயர் முகாமாகவும் கொண்டுள்ளன. இந்தியத் தொழில்நுட்பக் கழகத்தின் ஆசிரியர்கள்,மாணவர்கள், ஊழியர்கள் இணைந்து நடத்தும் "பிராக்ரிதி" என்ற வனவாழ்வு மன்றம் வளாகத்தின் உயிரியற் பல்வகைமையைக் காப்பாற்றவும் தக்க வைத்துக் கொள்ளவும் செயற்றிட்டங்களை மேற்கொள்கின்றது. 

இங்கு பசுமையிலைக் காடும் நாணற்புதர்களும் திறந்தவெளிகளும் உள்ளன. இங்கு புல்வாய் மான்கள், புள்ளிமான்கள், இந்தியச் சாம்பல் வண்ணக் கீரிகள், பொன்னரி, உடும்பு, பாம்புகள், மற்றும் 40க்கும் மேற்பட்ட பட்டாம்பூச்சிகள் இருக்கின்றன.

சிறப்பு: குளிர்காலங்களில் இங்கு இளஞ்சிவப்பு தலையுடை குருவிகளைக் ("Zoothera citrina citrina") காணலாம்.

இதனை வசிப்பிடமாகக் கொண்டுள்ள பறவையினங்கள்: பொன்முதுகு மரங்கொத்தி, செம்மார்புக் குக்குறுவான், கொண்டலாத்தி, செம்போத்து, வால் காக்கை, ஆசியக் குயில், சூரியப்பறவைகள், பன்றிக்குருவி, அக்காக்குயில், வைரி, புள்ளி ஆந்தை, மணிப்புறா, சிவப்பு ஆரக்கிளி, சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, நத்தை குத்தி நாரை, வேட்டைக்கார ஆந்தை, வெள்ளை நெஞ்சு நீர்க்கோழி, ஊதாவண்ண காட்டுக்கோழி, கானான் கோழி, நீல முகப் பூங்குயில், சின்னான், வெண்புருவக் கொண்டலாத்தி, செம்மீசைச் சின்னான் மற்றும் கிழக்கத்திய தேனீ 

குளிர் மாதங்களில் இங்கு அரசவால் ஈபிடிப்பான், பழுப்பு ஈ பிடிப்பான், இந்திய தோட்டக்கள்ளன், இளஞ்சிவப்பு தலையுடை குருவி, நீள்மூக்கு கதிர்க்குருவி, பிளைத்தின் நாணற்புதர் குருவி, காட்டு வாலாட்டுக் குருவி ஆகியவற்றைக் காணலாம். 

வழித்தடம்: கூகுள் நிலப்படங்கள்

பள்ளிக்கரணை சதுப்புநிலம் வங்காள விரிகுடாவை அடுத்துள்ள நன்னீர் சதுப்புநிலமாகும். இது 80 சதுர கிலோமீட்டருக்கு பரந்துள்ளது. நகரத்தின் சிறப்பான இயற்கை நன்னீர் அமைப்புகளில் ஒன்றாக உள்ளது. இங்கு 100 வகை வசிப்பிட,குடிபெயர் பறவைகளை இனம் காணலாம். 

இந்த சதுப்புநிலம் நன்னீர்/உப்புநீர் நீர்நிலைகளையும் நாணற்புதர்களையும் சேற்றுநிலங்களையும் நீரில் மிதக்கும் தாவரங்களையும் கொண்டுள்ளது. 

சிறப்புகள்: சீகார வாத்து, சாம்பல்தலை லாப்விங், பெரும் பூநாரை மற்றும் நீரில் நடக்கும் வகையினமான கோணமூக்கு உள்ளான், நெடுங்காற் உள்ளான், wikt:பேதை உள்ளான் போன்றவற்றை குளிர்கால மாதங்களில் காணலாம்.
இந்நிலத்தை வாழிடமாகக் கொண்டவை: ஊதாவண்ண சதுப்புநிலக்கோழி, நாட்டுக் கோழி, நீளவால் தாழைக்கோழி, செந்நாரை, நெடுங்கால் உள்ளான், நாமக்கோழி, புள்ளி மூக்கு வாத்து, பெலிகன், சிட்டுக்குருவிகள், சிறு நீல மீன்கொத்தி, கார்வெண் மீன்கொத்தி, நெடுங்காற் கொண்டைக்குயில், வெண்தொண்டை மீன்கொத்தி மற்றும் சாம்பல் நாரை.

இரைவாரிப் பறவைகளான வைரி, கருப்புத்தோள் பருந்து, கள்ளப் பருந்து, செந்தலை வல்லூறு, சதுப்புநிலப் பூனைப்பருந்து, மொன்டேகின் பருந்து மற்றும் கழுகு ஆகியனவும் இங்குள்ளன.
குளிர்காலங்களில் வடக்கிலிருந்து ஆயிரக்கணக்கான நீரில் நடக்கும் பறவைகளும் வாத்துக்களும் இடம் பெயர்ந்து வருகின்றன. இக்காலத்தில் காணப்படும் மற்ற பறவைகள்: மீன்கொத்திப் பருந்து, பெரும் பூநாரை, ஊசிவால் வாத்து, ஆண்டி வாத்து, நீலச்சிறகி, நெடுங்காற் உள்ளான், சாதா உள்ளான், பொரி உள்ளான் மற்றும் சதுப்புநில உள்ளான், wikt:சேற்றுஆலா, சூறைக்குருவி, மஞ்சள் வாலாட்டிக்குருவி, கொசு உள்ளான், அன்றில், கருந்தலை அரிவாள் மூக்கன், பேதை உள்ளான்.

வழித்தடம்: கூகுள் நிலப்படம்
நன்மங்கலம் வனபகுதி 320 எக்டேர் பரப்பளவில் அமைந்துள்ள புதர்க்காடாகும். சென்னை நகரில் இங்கு மட்டுமே கொம்பு ஆந்தையைக் காணலாம். இவை கடந்த இருபது ஆண்டுகளாக இங்கு தடையின்றி பெருகிவந்துள்ளன. நன்மங்கலம் வனப்பகுதியில் வசிப்பிடமாகவும் குடிபெயர்ந்தும் 80க்கும் மேற்பட்ட இனங்கள் பதியப்பட்டுள்ளன. இங்கு பூச்சி மற்றும் ஊர்வன இனங்களையும் மிகையாகக் காணலாம். 

புதர் மண்டிய இவ்வனத்தில் சிறு குன்றுகளும் கைவிடப்பட்ட மூன்று கற்சுரங்கங்களும் தைல மரத்தோப்புகளும் அமைந்துள்ளன. 

சிறப்பு: இந்த வனத்தின் முதன்மை ஈர்ப்பாக கொம்பு ஆந்தை விளங்குகின்றது. அண்மையில் முதன்முதலாக இளஞ்சிவப்பு மார்புகொண்ட பச்சைப் புறா காணப்பட்டுள்ளது. 
இங்கேயே வசிக்கும் பறவையினங்களாக கருஞ்சிட்டு, வண்ணாத்திக் குருவி, சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, கொம்பு ஆந்தை, மாம்பழச்சிட்டு, ஊதாப்பிட்டத் தேன்சிட்டு, ஊதாத் தேன்சிட்டு, மணிப்புறா, கள்ளிப்புறா, சாவுக் குருவி, ஐரோவாசியா நத்தைக் குத்தி, சாம்பல் தகைவிலான், நீல முகப் பூங்குயில், தவிட்டிச் சிலம்பன், செம்மீசைச் சின்னான், சின்னான், வெண்புருவக் கொண்டலாத்தி, வைரி போன்றவை உள்ளன. 

குளிர்கால மாதங்களில் இந்திய தோட்டக்கள்ளன், சூறைக்குருவி, அரசவால் ஈபிடிப்பான், பழுப்பு ஈ பிடிப்பான், சிற்றெழால், பருந்து, உள்ளான் குருவி, நீலவால் பஞ்சுருட்டான் போன்ற பறவைகள் வருகின்றன. 

வழித்தடம்: கூகுள் நிலப்படம்
சிறுதாவூர் ஏரி மீன்பிடிக்கவும் வேளாண்மைக்கும் பயன்படும் வகையில் உருவாக்கப்பட்ட மழைநீராலான நன்னீர் ஏரியாம். இங்குள்ள நன்னீர் வாத்துக்களுக்காக மிகவும் அறியப்படுகின்றது. இந்த ஏரியை வசிப்பிடமாகவும் குடிபெயர் முகாமாகவும் 70க்கும் மேற்பட்ட பறவையினங்கள் கொண்டுள்ளன. சென்னையின் அருகாமையில் இங்குதான் செம்மூக்கு ஆள்காட்டிப்பறவையையும் மஞ்சள்மூக்கு ஆள்காட்டிப்பறவையையும் காணவியலும். 

நன்னீர் ஏரியுடன் திறந்த புல்வெளிகளையும் அங்காங்கே உலர் புதர்கள்/ நாணற்புதர்களையும் இங்கு காணலாம். 

சிறப்பு: இந்தியக் கல்குருவி இங்கு இனப்பெருக்கம் செய்வதாக பதியப்பட்டுள்ளது. வழக்கமாக காணவியலாத இரைவாரிப் பறவைகளான செங்கழுத்துப் பருந்து, குறுங்கால் பாம்புக் கழுகு ஆகியவற்றை இங்கு காணலாம். செம்மூக்கு ஆள்காட்டிப்பறவையையும் மஞ்சள்மூக்கு ஆள்காட்டிப்பறவையையும் மிக அருகாமையில் காணலாம்.
இங்கு வசிப்பிடமாகக் கொண்டுள்ள சில பறவையினங்கள்: பச்சைப் பஞ்சுருட்டான், புதர்ச்சிட்டு, வானம்பாடி, நெற்களக் குருவி, மஞ்சள் மூக்கு ஆள்காட்டி, சிவப்பு மூக்கு ஆள்காட்டி, இந்திய வாத்துக்கள், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, சிறு ஆள்காட்டி குருவி, செம்பிட்டத் தில்லான், வைரி, வெள்ளைக்கண் கழுகு, செந்தலை வல்லூறு, குறுங்கால் பாம்புக் கழுகு, தூக்கணாங்குருவி, கருங்கொட்டு கதிர்க்குருவி, கதிர்க்குருவி, சாம்பல் கதிர்க்குருவி மற்றும் பனங்காடை.

குளிர்மாதங்களில் குடிபெயரும் சில இனங்கள்: நீலவால் பஞ்சுருட்டான், சிற்றெழால், மஞ்சள் வாலாட்டுக் குருவி, தகைவிலான், அன்றில், கருந்தலை நாரை, கரண்டிவாயன், மஞ்சள் மூக்கு நாரை, திறந்தமூக்கு நாரை, கழுகு, கிழக்கத்திய புல்தாவு பறவை, சாதா உள்ளான், பொரி உள்ளான். 

வழித்தடம்: கூகுள் நிலப்படம் 

செம்பரம்பாக்கம் ஏரி 15 சதுர கிமீ பரப்பில் அமைந்துள்ள மழைநீர் சேகரித்த நன்னீர் ஏரியாம். இங்கு குளிர்கால குடிபெயர் பறவைகளைக் காணலாம். ஏறத்தாழ 60க்கும் மேற்பட்ட பறவையினங்கள் இதனை வசிப்பிடமாகவும் குடிபெயர் இடமாகவும் கொண்டுள்ளன. இங்கு நன்னீர் ஏரி தவிர புதர்கள், நாணற் படுகைகள், மிதக்கும் தாவரங்கள் உள்ளன. 

சிறப்பு: குளிர்காலத்தில் இங்கு நூற்றுக்கணக்கான ஐரோவாசிய வாத்துக்கள், சீழ்க்கை வாத்து, வல்லூறு, மற்றும் குள்ளத்தாரா வருவதாகப் பதியப்பட்டுள்ளது. ஏரியின் சுற்றுப்புறத்தலும் புதர்களிலும் செங்கழுத்து வல்லூறுகளும் பொன்னரிகளும் இனப்பெருக்கம் செய்வதாகவும் பதியப்பட்டுள்ளது. 

இங்கேயே வாழும் சில பறவைகளாவன: குள நாரை, சின்ன நீர்க்காகம், செந்நாரை, புள்ளியிட்ட பெலிகன், சாம்பல் தகைவிலான், முக்குளிப்பான், பச்சைப் பஞ்சுருட்டான், பருந்து, புள்ளி ஆந்தை, சிறு வெண் கொக்கு, பெருங்குருகு, சிட்டுக்குருவி, ஊதாக் கோழி, வெள்ளை நெஞ்சு நீர்க்கோழி, புதர்ச்சிட்டு, கௌதாரி, வானம்பாடி, நெற்களக் குருவி, இரட்டைவால் குருவி, கதிர்க்குருவி, சாம்பல் கதிர்க்குருவி, வைரி, சிவப்புச் சில்லை, நீளவால் தாழைக்கோழி.

குளிர்காலங்களில் காணப்படும் சில பறவைகள்: சிற்றெழால், நீலவால் பஞ்சுருட்டான், தகைவிலான், ஐரோவாசிய வாத்துக்கள், குள்ளத்தாரா, சீழ்க்கை வாத்து, மஞ்சள் மூக்கு நாரை

வழித்தடம்: கூகுள் நிலப்படம்

கேளம்பாக்க காயல் கிழக்குக் கடற்கரை சாலையில் வங்காள விரிகுடாவை அடுத்துள்ள உவர்நீர் கடற்கரைக் காயலாகும். இங்கு பல்வேறு நீர்நடைப் பறவைகள், ஆலாக்கள், நீள்சிறகுடை கடற்பறவைகள், பல குடிபெயர் பறவைகளைக் காணலாம். இதுவரை 80க்கும் மேற்பட்ட இனவகைகள் பதியப்பட்டுள்ளன. 

இதில் கடலோர நீர்நிலைகள், மணற்றிட்டுக்கள், உப்பளங்கள், சிறுபுதர்களைக் காணலாம். 

சிறப்பு: குளிர்காலத்தில் நீள்சிறகுடை கடற்பறவைகளும் ஆலாக்களும் கண்டறியப்பட்டுள்ளன. ஐரோவாசியக் குதிரைத்தலைக் கோட்டான், பெரும் பூநாரை, wikt:ஆலா போன்றவற்றை பெப்ரவரி, மார்ச்சு மாதங்களில் இங்கு காணலாம். அண்மையில், சென்னையில் முதன்முதலாக, இங்கு கருந்தலை அரிவாள் மூக்கன் காணப்பட்டதாக பதிவாகியுள்ளது. 

இப்பகுதியில் வசிக்கும் பறவைகளாவன: சின்ன நீர்க்காகம், கூழைக்கடா, முக்குளிப்பான், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, இளம்பச்சை அல்லது வரியுடை நாரை, பச்சைப் பஞ்சுருட்டான், இரட்டைவால் குருவி, சிவப்பு மூக்கு ஆள்காட்டி, குள நாரை.

குளிர்மாதங்களில் நூற்றுக்கணக்கான நீர்நடை பறவைகளைக் காணவியலும். அக்காலத்தில் இங்கு காணப்படும் சில பறவையினங்களாவன: wikt:ஆலா, சிறு ஆலா, மீசையுள்ள ஆலா, நீள்சிறகுடை ஆலா, பெருங்கொண்டை ஆலா, வெண்சிறகு கருப்பு ஆலா, காசுப்பியன் ஆலா, நீள்சிறகுடை கடற்பறவைகள், சாதா உள்ளான், பொரி உள்ளான், குதிரைத்தலைக் கோட்டான், பருந்து, கொசு உள்ளான், பவளக்காலி, மஞ்சள் மூக்கு நாரை, சாம்பல் நாரை போன்றவையாகும். 
வழித்தடம்: கூகுள் நிலப்படம்

வேடந்தாங்கல் பறவை சரணாலயம் இந்தியாவின் மிகத் தொன்மையான சரணாலயங்களில் ஒன்றாகும். 30 எக்டேர்கள் பரப்பளவில் அமைந்துள்ள ஏரியில் ஆயிரக்கணக்கான குளிர்கால குடிபெயர் பறவைகளுக்கு அடைகாக்கும் இடமாக விளங்குகின்றது. இந்த ஏரியிலுள்ள "கடம்பு", "கருவேல" இனமரங்கள் குடிபெயர் பறவைகள் தங்கள் கூடுகளைக் கட்டிக்கொள்ளவும் குஞ்சுகளை பெற்றெடுத்து வளர்க்கவும் வசதியாக உள்ளன. 

சிறப்புகள்: நாரைகள் மற்றும் குளிர்கால வாத்துகள்.

இங்கு குஞ்சு பொரித்து அடைகாக்கும் பறவையினங்களில் சில: மஞ்சள் மூக்கு நாரை, சாம்பல் நாரை, கரண்டிவாயன், பாம்புத் தாரா, சின்ன நீர்க்காகம், கூழைக்கடா, கருந்தலை நாரை, அன்றில், சிறு வெண் கொக்கு, வெண் கொக்கு, பெருங்கொக்கு, இராக்கொக்கு, குளத்துக் கொக்கு, நத்தை குத்தி நாரை. நூற்றுக்கணக்கான நீலச்சிறகிகள், ஊசிவால் வாத்துக்கள் மற்றும் ஆண்டி வாத்துகளை இங்கு காணலாம். நவம்பர் முதல் மார்ச்சு வரை இவற்றைக் காண சிறந்த காலமாகும்.

வழித்தடம்: கூகுள் நிலப்படம் 

வேடந்தாங்கல் பறவை சரணாலயத்திற்கு செல்லும் வழியில் உள்ள வேடந்தாங்கல் புதர்/நாணற் படுகையில் பல வழமையற்ற பறவையினங்கைக் காணலாம்.அதிகம் ஆய்வு செய்யப்படாத பறவைகள் வாழிடமாக இது உள்ளது. மிகச் சிறிய இப்பகுதியில் 40க்கும் மேற்பட்ட அரிதான இனங்கள் கண்டறியப்பட்டுள்ளன. 

சென்னையை அடுத்துக் காணப்படும் பறவைகளுக்கு ஏற்ற மிகச்சிறந்த வாழிடமாக இது உள்ளது. இங்கு புதர்களும் சிறு குளங்களும் நாணற்படுகைகளும் புல்வெளிகளும் நெல்வயல்களும் கலந்து உள்ளது. 

சிறப்புகள்: காணவரிதான சாம்பல்மார்பக காடை, செங்கானான் கோழி போன்றவற்றை இங்கு காணலாம். சென்னைக்கு முதல்முறையாக, சீன புற்குருவி இங்கு காணப்பட்டதாக பதிவாகியுள்ளது.
இங்கேயே வாழும் பறவையினங்கள்: பச்சைப் பஞ்சுருட்டான், நீலவால் பஞ்சுருட்டான், கதிர்க்குருவி, சாம்பல் கதிர்க்குருவி, கருங்கொட்டு கதிர்க்குருவி, செம்போத்து, குயில், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, வெள்ளை நெஞ்சு நீர்க்கோழி, செங்கானான் கோழி, சாம்பல் மார்பக காடை, கருந்தலை தினைக்குருவி, இந்தியத் தினைக்குருவி, புள்ளிச் சில்லை, சிவப்புச் சில்லை, நெல்வயல் குருவி, மஞ்சள் நாரை, கருப்பு நாரை, ஊதாப்பிட்டத் தேன்சிட்டு, ஊதாத் தேன்சிட்டு, கதிர்க்குருவி, வெள்ளை வாலாட்டிக் குருவி, ஆசிய பனை உழவாரன், குளத்து நாரை, கருந்தோள் பருந்து, மணிப்புறா மற்றும் கள்ளிப்புறா.

குளிர்கால குடிபெயர்விகள்: காலுடை கதிர்க்குருவி, பிளைத்தின் கதிர்க்குருவி, சிற்றெழால்.

வழித்தடம்: கூகுள் நிலப்படம்

முதலியார்குப்பம் கிழக்கு கடலோரச் சாலையில் வங்காள விரிகுடா அடுத்துள்ள உவர்நீர் காயலாகும். நீர்நடைப் பறவைகளுக்கும் குடிபெயர் வாத்துக்களும் இங்கு காணப்படுகின்றன. 
இப்பகுதியில் கடலோர நீர்நிலைகளும் மணற்றிட்டுக்களும் உப்பளங்களும் உள்ளன. 

சிறப்புகள்: நூற்றுக்கணக்கான பெரும் பூநாரைகளையும் கிளிமூக்கு நாரைகளையும் ஆண்டு முழுமையும் இங்கு காணவியலும். ஆயிரக்கணக்கான குடிபெயர் வாத்துக்கள், ஆலாக்கள், நீர்நடைப் பறவைகளை குளிர்மாதங்களில் இங்கு காணலாம். 
வாழ்விடமாக்க் கொண்டுள்ள பறவையினங்கள்: சின்ன நீர்க்காகம், கூழைக்கடா, முக்குளிப்பான், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, சிறுபச்சை வரியுடை கொக்கு, குளத்துக் கொக்கு, சிவப்பு மூக்கு ஆள்காட்டி.

குளிர்காலங்களில் காணப்படும் சில பறவையினங்கள்: பெரும் பூநாரை, சாதா உள்ளான், குதிரைத்தலைக் கோட்டான், பருந்து, கொசு உள்ளான், பவளக்காலி, ஆலாக்கள், கடற்பறவைகள், மஞ்சள் மூக்கு நாரை, நீள் அலகு கொக்கு, சாம்பல் நாரை. ஆயிரக்கணக்கான ஐரோவாசிய வாத்துக்கள், ஊசிவால் வாத்து, ஆண்டி வாத்து போன்றவையும் இக்காயலைப் பயன்படுத்துகின்றன.

வழித்தடம்: கூகுள் நிலப்படம்

அடையாறுப் பூங்கா அடையாறு கழிமுகத்தில் 1.45 சதுர கிலோமீட்டர் பரப்பளவில் அமைக்கப்பட்டுள்ள சூழலியல் பூங்காவாகும். இங்கு 100க்கும் கூடுதலான பறவையினங்களும் 70க்கும் கூடுதலான பட்டாம்பூச்சி இனங்களும் உள்ளன. 

இவ்விடத்தில் சிறு குளங்களும் பூந்தோட்டங்களும் மணற்றிட்டுகளும் சிறு புதர்களும் கழிமுக நீர்நிலையும் உள்ளன. 

சிறப்புகள்: நாரைகள், நீர்நடைப் பறவைகளை குளிர்மாதங்களைக் காணலாம். வண்ணச்சீமாட்டி, கருப்பு இராசா போன்ற அரிதான பட்டாம்பூச்சிகளை இங்கு காணலாம்.

இதனை வாழ்விடமாகக் கொண்ட பறவையினங்கள்: சின்ன நீர்க்காகம், இராக்கொக்கு, முக்குளிப்பான், சூரியப்பறவைகள், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, கருந்தலை மரங்கொத்தி, சிறு சிறகி, வெள்ளை நெஞ்சு நீர்க்கோழி, பச்சைப் பஞ்சுருட்டான்.

குளிர்காலப் பறவைகள்: நெடுங்கால் உள்ளான், சாதா உள்ளான், பொரி உள்ளான், சிறு ஆள்காட்டி குருவி, சிறு வெண் கொக்கு, பெருங்கொக்கு. 

வழித்தடம்: கூகுள் நிலப்படம் 
பழவேற்காடு ஏரி மற்றும் அண்ணாமலைச்சேரி காயல்கள் வடசென்னையில் வங்காள விரிகுடாவினை அடுத்துள்ள உப்புநீர் காயல்களாகும். 450 சதுர கிலோமீட்டர் பரள்ளவிலுள்ள பழவேற்காடு ஏரி இந்தியாவின் இரண்டாவது பெரிய உப்புநீர் ஏரியாக அறியப்படுகின்றது. 130க்கும் மேற்பட்ட இருப்பிட, குடிபெயர் பறவையினங்கள் இங்கு காணப்பட்டுள்ளன.
இங்கு ஆழமற்ற உவர்நீர் காயலைத்தவிர பொங்குதலையும் வடிதலையும் கொண்ட மணற்றிட்டுக்கள், அடர்குறைந்த புதர்கள், நெற்களங்கள், நாணற்படுகைகள் உள்ளன. 

சிறப்புகள்: குளிர்மாதங்களில் இங்கு ஆயிரக்கணக்கான பெரும் பூநாரை, கிளிமூக்கு நாரைகள், குளிர்கால வாத்துக்கள், நீர்நடை பறவைகள் காணப்பட்டுள்ளன. 

குளிர்கால மாதங்களில் இங்கு காணப்படும் சில பறவையினங்கள்: பெரும் பூநாரை, கிளிமூக்கு நாரை, ஊசிவால் வாத்து, ஆண்டி வாத்து, பருந்துகள், ஆலாக்கள், கடற்பறவைகள், மஞ்சள் மூக்கு நாரை, நத்தை குத்தி நாரை, அன்றில், கருந்தலைக் கொக்கு, மேற்கத்திய பவழப்பாறை கொக்கு, சிறு வெண் கொக்கு, வெண் கொக்கு, பெருங்கொக்கு, பவளக்காலி, கோணமூக்கு உள்ளான், ஐரோவாசிய குதிரைத்தலைக் கோட்டான், புள்ளியிட்ட அலகு கூழைக்கடா, வல்லூறு, சிற்றெழால்.

வழித்தடம்: கூகுள் நிலப்படம்

நெலப்பட்டு பறவை சரணாலயம் புள்ளியிட்ட அலகு கூழைக்கடாக்கள் இனப்பெருக்கத்திற்கான சிறந்த இடமாக உள்ளது. 4.5 சதுர கிலோமீட்டர் பரப்பிலமைந்துள்ள இந்த ஏரி ஆயிரக்கணக்கான குடிபெயர்விகளுக்கு இனப்பெருக்கவிடமாக அமைந்துள்ளது. இந்த ஏரியில் கருவேல மர இனத்தையொத்த மரங்கள் வளர்ந்துள்ளமையால் இப்பறவைகள் கூடுகட்டி இனப்பெருக்கத்தில் ஈடுபட வசதியாக உள்ளது. 
சிறப்புகள்: நாரைகளும் கொக்குகளும் குளிர்கால வாத்துகளும். 

இங்கு முட்டையிட்டுக் குஞ்சு பொரிக்கும் சில இனங்கள்: மஞ்சள் மூக்கு நாரை, சாம்பல் நாரை, கரண்டிவாயன், பாம்புத் தாரா, சின்ன நீர்க்காகம், கொண்டை நீர்க்காகம், புள்ளியிட்ட அலகு கூழைக்கடா, கருந்தலை கொக்குகள், அன்றில், சிறு வெண் கொக்கு, வெண் கொக்கு, பெருங்கொக்கு, இராக்கொக்கு, குளத்துக் கொக்கு மற்றும் நத்தை குத்தி நாரை. நூற்றுக்கணக்கான நீலச்சிறகி, ஊசிவால் வாத்து, ஆண்டி வாத்து போன்றவைகளும் காணப்படுகின்றன. நவம்பர் முதல் மார்ச்சு வரையிலான காலம் இங்கு வருகைபுரிய சிறந்ததாகும்.

வழித்தடம்:
கூகுள் நிலபடம்




</doc>
<doc id="258322" url="https://ta.wikipedia.org/wiki?curid=258322" title="அப்பி99">
அப்பி99

அப்பி99 ("Happy99") அல்லது கா ("Ska") அல்லது ஐ-வேம் ("I-Worm") என்பது மைக்குரோசாபிட்டு விண்டோசுக் கணினிகளைத் தாக்கிய ஒரு கணினிப் புழு ஆகும். இது 1999 சனவரி நடுப்பகுதியில் மின்னஞ்சல் வழியாகவும் இயூசுநெற்று வழியாகவும் பரவியது. இப்புழுவானது கணினியின் பயனர் அறியாமலேயே கணினிச் செயன்முறைகளின் பின்னணியில் இயங்கக்கூடியது.

போல் ஓலுடுபீலுட்டால் (Paul Oldfield) "மின்னஞ்சல் வழியாக விரைவாகப் பரவிய முதல் நச்சுநிரல்" என அப்பி99 குறிப்பிடப்பட்டது. கொம்பியூற்றர் செக்கியூரிற்றி ஆண்டுபுக்கில் (Computer Security Handbook) "முதல் புதிய புழு" என அப்பி99 குறிப்பிடப்பட்டுள்ளது. தானாகவே பரவும் இன்னொரு நச்சுநிரலான எட்சுப்புளோர்சிப்பை உருவாக்குவதற்கான ஒரு வார்ப்புருவாகவும் இது பயன்படுத்தப்பட்டது.



</doc>
<doc id="258326" url="https://ta.wikipedia.org/wiki?curid=258326" title="சனநாயக மக்கள் விடுதலை முன்னணி">
சனநாயக மக்கள் விடுதலை முன்னணி

சனநாயக மக்கள் விடுதலை முன்னணி ("Democratic People's Liberation Front", DPLF) என்பது இலங்கையில் பதிவு செய்யப்பட்ட ஓர் அரசியல் கட்சி ஆகும். இது தமிழீழ மக்கள் விடுதலைக் கழகத்தின் (புளொட்) அரசியல் பிரிவாகும். இக்கட்சி 1988 இல் தோற்றுவிக்கப்பட்டது. இதன் தலைவராக தர்மலிங்கம் சித்தார்த்தன் உள்ளார். 

சனநாயக மக்கள் விடுதலை முன்னணி வன்னி மாவட்டத்தில் 1994 நாடாளுமன்றத் தேர்தலில் போட்டியிட்டு 3 இடங்களைக் கைப்பற்றியது. 2000 தேர்தலில் இக்கட்சி எந்த இடத்தையும் பெறவில்லை. 2001 தேர்தலில் தலைவர் தர்மலிங்கம் சித்தார்த்தன் மட்டுமே வெற்றி பெற்று நாடாளுமன்றம் சென்றார். 2004, 2010 தேர்தல்களில் எவரும் வெற்றி பெறவில்லை.


</doc>
<doc id="258334" url="https://ta.wikipedia.org/wiki?curid=258334" title="1742">
1742

1742 (MDCCII) ஒரு திங்கட்கிழமையில் ஆரம்பமான ஒரு கிரிகோரியன் சாதாரண ஆண்டாகும். 11 நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு வெள்ளிக்கிழமையில் ஆரம்பமானது.

<onlyinclude>
</onlyinclude>



</doc>
<doc id="258337" url="https://ta.wikipedia.org/wiki?curid=258337" title="பொள்ளாச்சி மாப்பிள்ளை">
பொள்ளாச்சி மாப்பிள்ளை

பொள்ளாச்சி மாப்பிள்ளை என்பது 2010ஆவது ஆண்டில் ஆர். லெட்சுமணன் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், சுசன், கவுண்டமணி ஆகியோர் முக்கிய கதாபாத்திரங்களில் நடித்த இத்திரைப்படத்தை மங்கை அரிராஜன் தயாரித்திருந்தார். தேவாவின் இசையமைப்பில் உருவான இத்திரைப்படம், சில தாமதத்திற்கு பிறகு 2010 சூலை மாதத்தில் வெளியானது. இது சிறப்பான வரவேற்பை பெற்றாலும் வணிக ரீதியாக வெற்றிபெறவில்லை.



</doc>
<doc id="258338" url="https://ta.wikipedia.org/wiki?curid=258338" title="புருசியா">
புருசியா

பிரசியா அல்லது புருசியா ("Prussia", , , இலித்துவானியம்: "Prūsija") வடக்கு ஐரோப்பாவில் இருந்த ஓர் நிலப்பகுதியாகும். இது ஜெர்மனியின் அங்கமாக சில காலமும் போலந்தின் அங்கமாக சிலகாலமும் இருந்துள்ளது. "புருசியா" என்ற சொல் கடந்த காலத்திலும் தற்காலத்திலும் பல்வேறு வெவ்வேறான பொருள்களை வழங்குகின்றது:

1934இல் நாட்சிகள் இந்நிலப்பகுதிகளுக்கு புருசியா என்ற பெயரைப் பயன்படுத்துவதை நிறுத்தினர். 1947இல் நேசநாடுகள் புருசியாவின் நாடு நிலையை இரத்து செய்து அதன் நிலப்பகுதிகளை தங்களுக்குள்ளும் புதியதாக உருவான இடாய்ச்சுலாந்தின் மாநிலங்களுக்கும் பிரித்துக் கொடுத்தன. இன்று இப்பெயர் வரலாறு, புவியியல், பண்பாட்டுப் பயன்பாடுகளில் மட்டுமே பயன்படுத்தப்படுகின்றது.

புருசியா என்ற பெயர் பால்டிக் பகுதியில் வாழ்ந்த போருசி அல்லது பிரசி மக்களுடையதாகத் தோன்றியது. இவர்கள் பழைய புருசிய மொழி பேசிவந்தனர். இவர்களது சிற்றரரசு போலந்து அரசருக்கு 1660 வரை கப்பம் கட்டி வந்தது. பின்னர் 1772 வரை "அரச புருசியா" போலந்தின் அங்கமாயிற்று. பிந்தைய 18ஆம் நூற்றாண்டிலும் துவக்க 19ஆம் நூற்றாண்டிலும் இடாய்ச்சு மொழி பேசும் புருசியர்கள் தங்களை செருமனியின் அங்கமாக கருதத் தொடங்கினர். மேலும் அவர்கள் புருசியர்களின் வாழ்க்கைமுறை மிகவும் குறிப்பிடத்தக்கதாக்க் கருதினர்: 

18-ஆம் நூற்றாண்டின் பிற்பகுதியிலிருந்து வடக்கு செருமனியில் இந்தப் புதிய பிரசியாவிற்கு பெரும் செல்வாக்கு இருந்தது. அரசியலிலும் பொருளியலிலும் வலிமையுடன் இருந்தனர். 1871இல் ஒட்டோ ஃபொன் பிஸ்மார்க் உருவாக்கிய செருமானியப் பேரரசில் புருசியா மையமாக இருந்தது.

இன்றைய வடக்கு போலந்தின் சிறிய அங்கமாக இருந்தது. சிறிய அளவில் புருசி மக்கள் வாழ்ந்துவந்த அப்பக்குதிக்கு செருமானியரும் வாழ வந்தனர். 1934இல் இதன் எல்லைகளாக பிரான்சு, பெல்ஜியம், நெதர்லாந்து, லித்துவேனியா இருந்தன. புருசியாவின் சில பகுதிகளை கிழக்கு போலந்திலும் காணலாம். 1918க்கு முன்னர் மேற்கு போலந்தின் பல பகுதிகள் புருசியால் இருந்தது. 1795 முதல் 1807 வரை பிரசியா வார்சாவாவையும் மையப் போலந்தின் பெரும்பகுதியையும் அடக்கியிருந்தது.

1934க்கு முன்னர் இந்த நிலப்பகுதிகள் புருசியாவின் அங்கமாக இருந்தன:

வட-கிழக்கு செருமனி பெரும்பாலும் சீர்திருத்தத் திருச்சபையினராகையால் பல புருசியர்களும் சீர்த்திருத்தவாதிகளே. இருப்பினும் இரைன்லாந்து, கிழக்கு புருசியா, போசென், சிலேசியா, மேற்கு புருசியா, எர்ம்லாந்து பகுதியிலுள்ள மக்கள் கத்தோலிக்க திருச்சபையினராகும். தெற்கு செருமனியின் மாநிலங்கள் (குறிப்பாக ஆஸ்திரியாவும் பவேரியாவும்) கத்தோலிக்கத் திருச்சபையினராகையால், புருசியாவின் செல்வாக்கை விரும்பவில்லை. புருசியா பெரும்பாலும் செருமானியர்களாக இருந்தபோதும் 18ஆம் நூற்றாண்டின் இறுதியில் புதிய போலிய பகுதிகளில் ஏராளமான போலிய மக்கள் வாழ்ந்து வந்தனர். 1918இல் இந்தப் போலிய பகுதிகள் போலந்திற்குத் திருப்பி யளிக்கப்பட்டன.

1226இல் போலிய இளவரசர் கான்ராடு, டிரான்சில்வேனியாவின் டியூட்டானிக்க மறவர்களை தனது எல்லையிலிருந்த புருசிய பழங்குடிகளுடன் சண்டையிட தனது இடமான வடபோலந்திருந்த மசோவியாவிற்கு வர வேண்டினார். இந்தச் சண்டை 100 ஆண்டுகளுக்கும் மேல் நடந்தது. அப்போது புதிய நாட்டையும் உருவாக்கினர். தொடர்ந்து இந்த நாடு இன்றைய எசுத்தோனியா, லாத்வியா, லித்துவேனியாவின் பெரும் பகுதிகளையும் வடக்குப் போலந்தின் சில பகுதிகளையும் உள்ளடக்கியிருந்தது. 1466 முதல் இம்மறவர்கள் போலந்து அரசரின் ஆளுகையில் இருந்தனர். 1525இல் மறவர்களின் தலைவர் சீர்திருத்தத் திருச்சபைக்கு மாறினார். தனது மறவர்கள் இருந்த இடத்தை போலந்து அரசரின் கீழ், புருசியா சிற்றரசாக உருவாக்கினார். 

அக்காலத்தில் புருசியா சிற்றரசின் நிலப்பகுதி விசுத்துலா ஆற்றின் கழிமுகத்தின் கிழக்கே இருந்தது. 1618இல் புருசியாவின் புதிய சிற்றரசராக பிராண்டன்பர்கின் ஜான் சிகிசுமன்ட் பதவி ஏற்றார். இவர் "திருத்தந்தையை தேர்ந்தெடுக்கும் உரிமை" பெற்றவர். அச்சமயத்தில் பிராண்டன்பர்கை ஓயென்சோலர்ன் குடும்பம் ஆண்டு வந்தது. பிராண்டன்பர்கு புனித உரோமைப் பேரரசில் இல்லாதிருந்தது. எனவே இப்பேரரசில் இணைய பிரசியாவுடன் இணைய விரும்பியது. புதிய நாட்டிற்கு "பிரண்டென்பேர்க்-புருசியா" எனப் பெயரிட்டது. இந்நாட்டின் நடுவே போலியப் பகுதிகள் இருந்தன; இருப்பினும் பிரண்டென்பேர்க்-புருசியா போலந்திலிருந்து விலகத் துவங்கியது. முதலாம் பிரெடெரிக் காலத்தில் புருசியா மாக்டெபர்கிலும் ரைன் ஆற்றின் மேற்கிலுமுள்ள பகுதிகளை கைப்பற்றியது.



</doc>
<doc id="258339" url="https://ta.wikipedia.org/wiki?curid=258339" title="விடிவி கணேஷ்">
விடிவி கணேஷ்

விடிவி கணேஷ் என்றறியப்படும் கணேஷ் ஜனார்தனன், திரைப்பட நடிகரும், தயாரிப்பாளருமாவார். இவர் சிலம்பரசனுடன் நடித்த திரைப்படங்களில் நன்கு அறியப்படுகிறார்.

தான் தயாரித்த "விண்ணைத்தாண்டி வருவாயா" திரைப்படம் மூலம் அனைவருக்கும் பரிச்சையமானார். "காக்க காக்க" திரைப்படத்தின் ஒளிப்பதிவாளர் தோற்றத்தில் தோன்றிய அவருக்கு இது ஒரு மிகப்பெரிய திருப்புமுனையாக அமைந்தது. தனது தயாரிப்பு நிறுவனமான விடிவி என்பதை பெயரின் அடைமொழியாக இணைத்துக் கொண்டார். வானம் திரைப்படம் வழியாக பஜனை கணேஷ் என்னும் பாத்திரத்தில் சிலம்பரசனுடன் மீண்டும் இணைந்தார். கணேஷ், சிம்புவின் ஒஸ்தி திரைப்படத்திலும் ஒரு முக்கிய வேடத்தில் நடித்திருந்தார். 2013-ம் ஆண்டு வெளியான "நவீன சரஸ்வதி சபதம்" திரைப்படத்தில் ஒரு முக்கிய கதாப்பாத்திரத்தில் நடித்திருந்தார்.


</doc>
<doc id="258345" url="https://ta.wikipedia.org/wiki?curid=258345" title="இரண்டு முகம்">
இரண்டு முகம்

இரண்டு முகம் என்பது 2010ஆவது ஆண்டில் அரவிந்த் ராஜ் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், கரன் ஆகியோர் முக்கிய கதாபாத்திரங்களில் நடித்திருந்தனர்.2010 செப்டம்பர் 3 அன்று வெளியான இத்திரைப்படம் இந்திய அரசியலில் உள்ள குறைகளை சுட்டிக்காட்டியது.



</doc>
<doc id="258350" url="https://ta.wikipedia.org/wiki?curid=258350" title="ருபீடியம் அயோடைடு">
ருபீடியம் அயோடைடு

ருபீடியம் அயோடைடு "(Rubidium iodide)" என்பது RbI என்ற மூலக்கூற்று வாய்ப்பாடு கொண்ட ருபீடியத்தின் அயோடைடு உப்பு ஆகும். இவ்வுப்பின் உருகுநிலை 642 செ ஆகும்.

ருபீடியமும் அயோடினும் சேர்வதால் ருபீடியம் அயோடைடு உண்டாகிறது.



</doc>
<doc id="258359" url="https://ta.wikipedia.org/wiki?curid=258359" title="பெண் கணிதவியலாளர்களின் பட்டியல்">
பெண் கணிதவியலாளர்களின் பட்டியல்

இது குறிப்பிடத்தக்க பெண் கணிதவியலாளர்களின் பட்டியலாகும்.

கணிதவியலில் பெயர்பெற்றவர்கள் பலர் ஆண்களே என்றாலும் இரண்டாம் உலகப் போருக்குப் பிறகு பெண்களில் பலர் கணிதவியலில் ஈடுபட்டனர் எனலாம். பிறகு பல பெண்கள் கணிதவியலிலும் அணுக்கமான புலமாகிய இயற்பியலிலும் குறிப்பிடத்தக்க அரும்பெருஞ்செயல்களை ஆற்றியுள்ளனர். அமெரிக்கக் கணிதவியல் கழகமும் பிற கணிதவியல் கழகங்களும் பெண் கணிதவியலாளர்களை ஊக்குவிக்க பல பரிசுகளைத் தந்து பெருமைபெறச் செய்து வருகின்றன.

மெக் டூட்டர் கணிதவியல் வரலாற்று ஆவணக் காப்பகம் வைத்திருக்கும் முனைவானப் பெண் கணிதவியலாளர்களின் பட்டியல் கட்டுரையின் இறுதியில் தரப்பட்டுள்ளது.





 ஆன்னா நாகர்னி, உக்ரேனிய-அமெரிக்க கணிதவியலாளர்; பொருளியலாளர்; கல்வியாளர்; செயல்முறை ஆய்வு மேலாண்மை நூலாசிரியர்.

 இசபெல்லா இலாபா (1966– ), கிளையலைப் பகுப்பாய்வு, வடிவவியல் அளமானக் கோட்பாடு, கூட்டல்வகைச் சேர்மானவியல் தலைப்புகளில் ஆய்வு செய்த போலந்து-கனடிய வல்லுனர்




















































































இது மெக் டூட்டர் கணிதவியல் வரலாற்று ஆவணக் காப்பகப் பெண் கணிதவியலாளர்களின் பட்டியலாகும். index of female mathematicians. 



</doc>
<doc id="258362" url="https://ta.wikipedia.org/wiki?curid=258362" title="கருந்தலை காட்டுச்சில்லை">
கருந்தலை காட்டுச்சில்லை

கருந்தலை காட்டுச் சில்லை (black-headed bunting) என்பது ஒருவகைப் பறவையாகும். இப்பறவை தென்கிழக்கு ஐரோப்பா, ஈரானின் கிழக்கு ஆகிய பகுதிகளில் காணப்படுகிறது. இது இந்தியாவுக்கு பனிக்காலத்தில் வலசை வரும் பறவையாகும்.
இப்பறவை சிட்டுக்குருவியைவிட பெரியதாகவும், பார்க்க கூம்பலகன் போலவும் இருக்கும். இதன் அலகு அமைப்பும் அவ்வாறே இருக்கும். ஆனால் உடலும், வாலும் நீண்ட தோற்றமுடையதாக இருக்கும்.
பெண்பறவைகள் மஞ்சள் கலந்த தவிட்டு நிறத்தில் இருக்கும்.


</doc>
<doc id="258364" url="https://ta.wikipedia.org/wiki?curid=258364" title="தஞ்சாவூர் வரதராஜப்பெருமாள் கோயில்">
தஞ்சாவூர் வரதராஜப்பெருமாள் கோயில்

தஞ்சாவூர் வரதராஜப்பெருமாள் கோயில் என்ற நிலையில் இரு கோயில்கள் உள்ளன. ஒரு கோயில் கீழ ராஜ வீதியில் உள்ளது. மற்றொரு கோயில் தஞ்சாவூரின் மையப்பகுதியில் வரதராஜப் பெருமாள் கோயில் தெருவிலும் அமைந்துள்ளது.

இக்கோயில் இரண்டாம் சரபோஜி மன்னரால் திருப்பணி செய்யப்பெற்றது. ராஜகோபுரத்தைக் கடந்து உள்ளே செல்லும்போது கொடி மரம் மற்றும் கருடாழ்வாரைக் காணலாம். வலப்புறம் நாகர், இடப்புறம் விநாயகர் உள்ளனர். கருவறையின் முன்பாக இரு புறமும் துவார பாலகர்கள் காணப்படுகின்றனர். இடப்புறம் அம்மன் சன்னதி முன்புறம் இரு துவாரபாலகிகள் உள்ளனர். இக்கோயிலில் காணப்படும் இரு சன்னதிகளுக்கும் தனித்தனி வாயில்கள் உள்ளன. இரு சிறிய ராஜகோபுரங்களைக் கொண்டு இக்கோயில் அமைந்துள்ளன. பெருமாள் சன்னதியிலிருந்து தாயார் சன்னதிக்கும், தாயார் சன்னதியிலிருந்து பெருமாள் சன்னதிக்கும் செல்லலாம். 

கருவறையில் ஸ்ரீதேவி பூதேவியுடன் வரதராஜப்பெருமாள் உள்ளார்.

நவநீத சேவையின்போது தஞ்சாவூரிலுள்ள நீலமேகப்பெருமாள், நரசிம்மப்பெருமாள், மணிக்குன்னப்பெருமாள், கல்யாண வெங்கடேசப்பெருமாள், மேலராஜவீதி நவநீதகிருஷ்ணன், எல்லையம்மன் தெரு ஜனார்த்தன பெருமாள், கரந்தை யாதவ கண்ணன் கோயில், கீழராஜவீதி வரதராஜபெருமாள், தெற்கு வீதி கலியுக வெங்கடேச பெருமாள், பள்ளியக்ரகாரம் கோதண்டராமபெருமாள், மானம்புச்சாவடி நவநீதகிருஷ்ணன், பிரசன்ன வெங்கடேசபெருமாள், மேலஅலங்கம் ரெங்கநாதபெருமாள், படித்துறை வெங்கடேசபெருமாள், கோட்டை பிரசன்ன வெங்கடேச பெருமாள் ஆகிய 15 கோயில்களைச் சேர்ந்த பெருமாள்கள் கலந்துகொள்கின்றனர். அந்த கோயில்களில் இந்த கோயிலும் ஒன்றாகும்.

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

முன் வாயிலைக் கடந்து உள்ளே செல்லும்போது பலிபீடம், கொடி மரம் உள்ளன. அடுத்து கருடாழ்வார் சன்னதி உள்ளது. முன்மண்டபம், கருவறை, விமானம் போன்றவை இக்கோயிலில் உள்ளன. முன்மண்டபத்தில் பெருமாளின் தசாவதாரங்கள் காணப்படுகின்றன.கருவறைக் கோஷ்டத்தில் விநாயகர், நரசிம்மர், விஷ்ணு துர்க்கை உள்ளனர். கருவறையின் பின்புறம் ஆஞ்சநேயர் சன்னதி உள்ளது. திருச்சுற்றில் துளசி மாடம் உள்ளது.இக்கோயிலின் இக்கோயிலின் குடமுழுக்கு ஆகஸ்டு 20, 2015 அன்று நடைபெற்றது. 

கருவறையில் வரதராஜப்பெருமாள், பூதேவி, ஸ்ரீதேவியுடன் உள்ளார். மூவரும் நின்ற கோலத்தில் உள்ளனர்.


</doc>
<doc id="258366" url="https://ta.wikipedia.org/wiki?curid=258366" title="செந்தலை காட்டுச்சில்லை">
செந்தலை காட்டுச்சில்லை

செந்தலை காட்டுச் சில்லை (red-headed bunting) என்பது ஒருவகைப் பறவையாகும். இப்பறவை மத்திய ஆசியா, மேற்கு ஐரோப்பா ஆகிய பகுதிகளில் காணப்படுகிறது. இது இந்தியாவுக்கு பனிக்காலத்தில் வலசை வரும் பறவையாகும்.
இப்பறவை சிட்டுக் குருவியைவிட பெரியதாகவும், பார்க்க கூம்பலகன் போலவும் இருக்கும். இதன் அலகு அமைப்பும் அவ்வாறே இருக்கும். ஆனால் உடலும், வாலும் நீண்ட தோற்றமுடையதாக இருக்கும். பெண்பறவைகள் சாம்பல் கலந்த தவிட்டு நிறத்தில் இருக்கும்.


</doc>
<doc id="258373" url="https://ta.wikipedia.org/wiki?curid=258373" title="எஸ். ராமகிருஷ்ணன் (க்ரியா)">
எஸ். ராமகிருஷ்ணன் (க்ரியா)

எஸ். ராமகிருஷ்ணன் முன்னோடித் தமிழ்ப் பதிப்பாளர் ஆவார். தமது க்ரியா பதிப்பகம் மூலம் க்ரியாவின் தற்காலத் தமிழ் அகராதி உள்ளிட்ட முக்கியமான பல நூல்களைப் பதிப்பித்துள்ளார். சோதனை முயற்சிகள், செம்மையாக்கம், புதிய தொழில்நுட்பங்களைப் புகுத்துதல் முதலானவற்றில் இவர் காட்டிவரும் ஈடுபாடு, பங்களிப்பு காரணமாக தமிழ்ப் பதிப்புத்துறையின் ஒரு முன்னோடியாகக் கருதப்படுகிறார். கூத்துப்பட்டறை, மொழி அறக்கட்டளை, ரோஜா முத்தையா ஆராய்ச்சி நூலகம் ஆகியவற்றின் உருவாக்கத்திலும் பங்குவகித்திருக்கிறார். ஆர்.கே.சுவாமி விளம்பர நிறுவனத்தில் சில காலம் பணியாற்றியிருக்கிறார்.


</doc>
<doc id="258376" url="https://ta.wikipedia.org/wiki?curid=258376" title="அச்சல்கஞ்சு தொடருந்து நிலையம்">
அச்சல்கஞ்சு தொடருந்து நிலையம்

அச்சல்கஞ்சு தொடருந்து நிலையம், இந்திய மாநிலமான உத்தரப் பிரதேசத்தின் உன்னாவு மாவட்டத்திலுள்ள அச்சல்கஞ்சில் உள்ளது.

இங்கு நின்று செல்லும் வண்டிகள்.


</doc>
<doc id="258378" url="https://ta.wikipedia.org/wiki?curid=258378" title="அச்சல்கஞ்சு">
அச்சல்கஞ்சு

அச்சல்கஞ்சு, இந்திய மாநிலமான உத்தரப் பிரதேசத்தின் உன்னாவு மாவட்டத்தில் உள்ளது. இதன் அஞ்சல் குறியீட்டு எண் 209801 ஆகும்.


</doc>
<doc id="258386" url="https://ta.wikipedia.org/wiki?curid=258386" title="பத்து பகாட்">
பத்து பகாட்

பத்து பகாட் என்பது ஜொகூர் மாநிலம், மலேசியாவில் அமைந்துள்ள ஒரு மாவட்டம் ஆகும். இது மூவார் மாவட்டத்திற்கு தென்கிழக்காகவும், குளுவாங் மாவட்டத்திற்கு தென்மேற்காகவும், பொந்தியான் மாவட்டத்திற்கு வடமேற்காகவும், சிகாமட் மாவட்டத்திற்கு தெற்காகவும் அமைந்துள்ளது. இதன் தலைநகரம் பந்தார் பெங்காரம் ஆகும். 

இதன் தலைநகரம் பந்தார் பெங்காரம் ல் அமைந்துள்ளது . இது கோலாலம்பூர் இற்கு 239 கி.மி (150 மைல்கள்)இல் அமைந்துள்ளது.


</doc>
<doc id="258387" url="https://ta.wikipedia.org/wiki?curid=258387" title="அச்சல்பூர்">
அச்சல்பூர்

அச்சல்பூர், இந்திய மாநிலமான மகாராஷ்டிராவின் அமராவதி மாவட்டத்தில் உள்ளது..

இது அச்சல்பூர் சட்டமன்றத் தொகுதிக்கும், அமராவதி மக்களவைத் தொகுதிக்கும் உட்பட்டது.

இங்கிருந்து நாக்பூர், மும்பை, புனே, சீரடி, நாசிக், ஜால்னாஅமராவதி, யவதமாள், அகோலா, அவுரங்காபாத், ஜல்கான், இந்தோர், ஜபல்பூர், பர்பணி, போபால், பேதுல், புர்ஹான்பூர் போன்ற ஊர்களுக்கு பேருந்துகள் இயக்கப்படுகின்றன.


</doc>
<doc id="258422" url="https://ta.wikipedia.org/wiki?curid=258422" title="அபோஹர் தொடருந்து நிலையம்">
அபோஹர் தொடருந்து நிலையம்

அபோஹர் தொடருந்து நிலையம், இந்திய மாநிலமான பஞ்சாபின் ஃபாசில்கா மாவட்டத்திலுள்ள அபோஹரில் உள்ளது.

இங்கு நின்று செல்லும் வண்டிகள்.


</doc>
<doc id="258425" url="https://ta.wikipedia.org/wiki?curid=258425" title="அஞ்சல் எழுதுபொருள்">
அஞ்சல் எழுதுபொருள்

அஞ்சல் எழுதுபொருள் என்பது, அஞ்சல்தலை அச்சிடப்பட்ட அல்லது அஞ்சல் சேவைக்கோ அது தொடர்பான வேறு தேவைக்கோ முற்கட்டணம் செலுத்தப்பட்டதற்கான குறிப்பு அச்சிடப்பட்ட கடித உறை, கடிதத்தாள், அஞ்சல் அட்டை, வான்கடிதத்தாள், சுற்றுத்தாள் போன்றவற்றுள் ஒன்றைக் குறிக்கும். ஆனாலும், அஞ்சல்தலை அச்சிடப்படாத அஞ்சல் அட்டைகள் இதற்குள் அடங்காது.

பொதுவாக, அஞ்சல் எழுதுபொருட்கள், அஞ்சல்தலைகளைப் போலவே கையாளப்படுகின்றன. அவையும் அச்சிடப்பட்டுள்ள அஞ்சல் கட்டணத்தின் முகப் பெறுமானத்தில் அல்லது எழுதுபொருளின் செலவுக்கான கூடுதல் கட்டணத்துடன் அஞ்சல் அலுவலகத்திலேயே விற்கப்படுகின்றன. இது சில வேளைகளில் அரசாங்கத் தேவைகளுக்கு மட்டும் உருவாக்கப்பட்ட அரச அஞ்சலாக இருக்கக்கூடும். சில அஞ்சல் எழுதுபொருட்கள் தனிப்பட்டவர்களின் வேண்டுகோளுக்கு இணங்க அச்சிட்டு வழங்கப்படுவதும் உண்டு. இவ்வாறான சந்தர்ப்பங்களில், தனிப்பட்டவர்கள் அல்லது நிறுவனங்கள் கொடுக்கும் தாள்கள் அல்லது அட்டைகளில், அஞ்சல் நிர்வாகத்தின் ஒப்புதலுடல் கூடிய அடையாள முத்திரை அச்சிடப்படும்.

பெரும்பாலான அஞ்சல் எழுதுபொருட்கள் முழுதாக, அதாவது முழு அட்டை, முழுத் தாள் அல்லது முழுக் கடித உறையாகவே சேகரிக்கப்படுகின்றன. 19ம் நூற்றாண்டில், அஞ்சல் எழுதுபொருளில் இருந்து அச்சிடப்பட்ட அடையாளத்தை மட்டும் வெட்டியெடுத்துச் சேகரிப்பது வழக்கமாக இருந்தது. இது கடித உறையை அல்லது எழுதுபொருளை அழித்துவிடுகிறது. இதனால், இவ்வாறு வெட்டியெடுத்த சேகரிப்புக்கள் எத்தகைய கடித உறையிலிருந்து வருகிறது என்பதை அறியமுடியாமல் போவதுடன், பல வேளைகளில் நீக்கல் முத்திரைகள் தொடர்பான தகவல்களும் கிடைக்காமல் போகின்றன.

பல நாட்டுக்குரிய அஞ்சல்தலை விபரப் பட்டியல்கள் அஞ்சல் எழுதுபொருட்களையும் பட்டியலிடுகின்றன. அத்துடன் தனித்தனி நாடுகளுக்கான அஞ்சல் எழுதுபொருட்கள் குறித்த நூல்களும் வெளிவருகின்றன. தற்கால அஞ்சல் எழுதுபொருள் விபரப்பட்டியல்களில் முக்கியமானது, இக்கின்சு அன்ட் கேச்சு உலக அஞ்சல் எழுதுபொருள் விபரப்பட்டியல் (Higgins & Gage World Postal Stationery Catalog) ஆகும்.

அஞ்சல் எழுதுபொருட்களைச் சேகரிப்பவர்கள் வேறுநாடுகளில் உள்ள அஞ்சல் எழுதுபொருள் சமூகங்களையோ ஆய்வுக் குழுக்களையோ தொடர்புகொள்ள முடியும். இவ்வாறான சமூகங்கள் தகவல்களையும், வெளியீடுகளையும், வழிகாட்டல்களையும் ஆர்வமுள்ளவர்களுக்கு வழங்குகின்றன.



</doc>
<doc id="258427" url="https://ta.wikipedia.org/wiki?curid=258427" title="கௌரவர்கள் (திரைப்படம்)">
கௌரவர்கள் (திரைப்படம்)

கௌரவர்கள் என்பது 2010ஆவது ஆண்டில் சஞ்சய் ராம் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ் முதன்மை கதாப்பாத்திரத்தில் நடித்திருந்தார். இப்படத்திற்கு தினா இசையமைத்திருந்தார். 2010 அக்டோபர் 15 அன்று வெளியான இத்திரைப்படம் எதிர்பார்த்த அளவிற்கு வரவேற்பு பெறவில்லை. வணிக ரீதியாகவும் இது தோல்வித் திரைப்படமாக அமைந்தது. 


</doc>
<doc id="258430" url="https://ta.wikipedia.org/wiki?curid=258430" title="உலகளாவிய வலைச் சேர்த்தியம்">
உலகளாவிய வலைச் சேர்த்தியம்

உலகளாவிய வலைச் சேர்த்தியம் (World Wide Web Consortium, W3C), உலகளாவிய வலைக்கான முதன்மையான பன்னாட்டு செந்தரமாக்க நிறுவனம் ஆகும். 

திம் பேர்னேர்சு-லீ நிறுவி வழிநடத்தி வரும் இச்சேர்த்தியம், உலகளாவிய வலைக்குச் செந்தரங்களை உருவாக்குவதற்கு என்றே முழு நேரப் பணியாளர்களைக் கொண்ட பல்வேறு உறுப்பு நிறுவனங்களால் ஆனது. ஆகத்து 11, 2015 நிலவரப்படி, உலகளாவிய வலைச் சேர்த்தியத்தில் 391 உறுப்பினர்கள் இருந்தனர்.

செந்தரம் உருவாக்கும் பணி தவிர, உலகளாவிய வலைச் சேர்த்தியம் அது தொடர்பான கல்வி, பரப்புரை, மென்பொருள் உருவாக்கம் மற்றும் உலகளாவிய வலை தொடர்பான உரையாடல்களுக்கான திறந்த மன்றமாகவும் திகழ்கிறது.


</doc>
<doc id="258433" url="https://ta.wikipedia.org/wiki?curid=258433" title="திருக்குளுத்தி">
திருக்குளுத்தி

திருக்குளுத்தி அல்லது "குளிர்த்தி" என்பது கிழக்கிலங்கையின் அம்மன் ஆலயங்களில், குறிப்பாக கண்ணகி அம்மன் ஆலயச் சடங்குகளின் இறுதி நிகழ்வாகும். குளுத்தியிலேயே அம்மன் ஆலயச் சடங்கு நிறைவுறுவதால், சடங்கு காலம் முழுவதையும் "திருக்குளுத்தி உற்சவம்" என்று அழைப்பர். 

குளுத்தி என்பது "குளிர்த்தி" என்ற செவ்வழக்கின் திரிந்த வடிவம் ஆகும். மதுரையை எரித்த பின்னும் சீற்றம் தணியாதிருக்கும் கண்ணகியின் கோபத்தைத் தணித்து, அவளைக் குளிர்விக்கும் சடங்கே "குளிர்த்தி" ஆகின்றது.

திருக்குளுத்திச் சடங்கு காலம், ஆலயத்துக்காலயம் வேறுபடுகின்றது. 3, 5, 7, 9 போன்ற ஒற்றைப்படை நாட்களிலேயே இச்சடங்கு நடத்தப்படுவது வழக்கம். வைகாசி மாதத்திலேயே திருக்குளுத்தி இடம்பெற்றாலும், ஆலய மரபைப் பொறுத்து, வைகாசிப் பூரணை, வைகாசித் திங்கட்கிழமை என்று இருவேறு நாட்களில் குளுத்தி இடம்பெறுவதுண்டு.

பொதுவாக, குளுத்தி காலம் முழுவதும், அம்மன் ஆலயங்களில் கண்ணகியம்மையின் வாழ்க்கையைச் சொல்லும் கண்ணகி வழக்குரை காவியம் பாடப்படும். சில ஆலயங்களில் அம்மன் திருவீதியுலாவும் ஊர்வலமும் கூட நடத்தப்படுவதுண்டு. கண்ணகி - கோவலன் திருமணத்தைப் பாடும் "கலியாணப்படிப்பு" பகுதி வழக்குரையில் வரும்போது, "கலியாணக்கால் நாட்டல்" எனும் சடங்கு நடத்தப்படும். தெரிந்தெடுக்கப்பட்ட வேம்பு அல்லது பூவரசிலிருந்து பெறப்படும் தடிமனான கிளை, சேலை முதலியவற்றால் அலங்கரிக்கப்பட்டு, ஊர்வலமாக எடுத்து வரப்பட்டு, ஆலய முன்றலில் நாட்டப்படும். சடங்கின் இறுதிநாளிலேயே திருக்குளுத்திச் சடங்கு இடம்பெறும்.


தினக்கதிர், ஆகஸ்டு 22, 2015


</doc>
<doc id="258437" url="https://ta.wikipedia.org/wiki?curid=258437" title="அஞ்சல்தலையிட்ட கடித உறை">
அஞ்சல்தலையிட்ட கடித உறை

அஞ்சல்தலையிட்ட கடித உறை (Stamped envelope) என்பது, அஞ்சல் சேவைக்கான முன்கட்டணம் செலுத்தப்பட்டதைக் குறிக்கும், அச்சிட்ட அல்லது புடைப்புருவ அடையாள முத்திரைகளுடன் கூடிய கடித உறையாகும். இது ஒரு வகையான அஞ்சல் எழுதுபொருள் ஆகும்.

முத்திரையிட்ட கடித உறை சேகரிப்போர், என்னென்ன உறைகள் வெளியிடப்பட்டன என்று அறிந்துகொள்வதற்கு விபரப்பட்டியல்களைப் பயன்படுத்துகின்றனர். சியெக்பிரைட் ஆச்சர் என்பவரே, எல்லா நாடுகளிலும் வெளியிடப்பட்ட அஞ்சல்தலையிட்ட கடித உறை உட்பட்ட அஞ்சல் எழுதுபொருட்களை முதன் முதலில் விரிவாக ஆவணப்படுத்த முயன்றவராவார். இதைத் தொடர்ந்து ஏறத்தாழ 40 ஆண்டுகளுக்குப் பின்னர் இக்கின்சு அன்ட் கேச்சு உலக அஞ்சல் எழுதுபொருள் விபரப்பட்டியல் வெளியானது. தற்போது காலங்கடந்த ஒன்றாகிவிட்டபோதும், இது இப்போதும் மேற்கோள் காட்டப்பட்டு வருகிறது. இதில் எல்லா நாட்டுத் தகவல்களும் இருப்பதும், இதற்குப் பின்னர் இது போன்ற விரிவான விபரப்பட்டியல் எதுவும் வெளிவராமையும் இதற்கு முக்கிய காரணங்கள்.


</doc>
<doc id="258438" url="https://ta.wikipedia.org/wiki?curid=258438" title="அசோக் சிங்கால்">
அசோக் சிங்கால்

அசோக் சிங்கால் (Ashok Singhal) (பிறப்பு: 1926), அகில உலக இந்து அமைப்பான விசுவ இந்து பரிசத்தின் தலைவராக 2011 முடிய இருபதாண்டுகள் செயல்பட்டவர்.உடல் நலக்குறைவால் பதவி விலகிய சிங்காலுக்குப் பின்னர் பிரவீன் தொகாடியா தலைவராக செயல்படுகிறார்.

ஆக்ராவில் பிறந்த சிங்காலின் தந்தை ஒரு அரசு அலுவலர்
பனாரசு இந்து பல்கலைக்கழகத்தில் 1950இல் உலோகவியல் பொறியியல் பட்டம் பெற்றவர்.
1942 முதல் ராஷ்டிரிய சுயம்சேவாக் சங்கத்துடன் தொடர்புடையவர். பட்டம் பெற்ற பின்னர் ஆர் எஸ் எஸ் முழுநேர பிரச்சாரகராக மாறியவர். தில்லி மற்றும் அரியானா மாநில மண்டல பிரச்சாரகராக செயல்பட்டவர். 1980ஆம் ஆண்டில் விசுவ இந்து பரிசத்தின் இணைச்செயலராகவும், 1984ஆம் ஆண்டில் செயலராகவும் பதவி வகித்த சிங்கால் பின்னர் விசுவ இந்து பரிசத்தின் தலைவராக 2011 முடிய செயல்பட்டார். ராம ஜென்மபூமி அறக்கட்டளை துவக்கி ராம ஜென்மபூமியில் மீண்டும் ராமர் கோயில் கட்டும் பணியில் தொடர்ந்து ஈடுபட்டவர். 



</doc>
<doc id="258439" url="https://ta.wikipedia.org/wiki?curid=258439" title="கிழக்கு ஆல்பூர்க், வெர்மண்டு">
கிழக்கு ஆல்பூர்க், வெர்மண்டு

கிழக்கு ஆல்பூர்க் ஐக்கிய அமெரிக்கா நாட்டின் வெர்மான்ட் மாநிலத்தைச் சேர்ந்த ஒரு குடியிருப்புப் பகுதியாகும். ஆல்பூர்க் சந்தி எனவும் அழைக்கப்படும் இது கிராண்ட ஐசிலின் உள்ள ஒரு மனிதக் குடியிருப்பு ஆகும். இது நியு இங்கிலாந்து மத்திய இரயில் தடத்திற்கும், கனேடிய தேசிய நெடுஞ்சாலைக்கும் இடைப்பட்ட பகுதியில் அமைந்திருக்கின்றது.


</doc>
<doc id="258441" url="https://ta.wikipedia.org/wiki?curid=258441" title="சகோதரன் அய்யப்பன்">
சகோதரன் அய்யப்பன்

சகோதரன் அய்யப்பன் (21 ஆகஸ்ட் 1889 - 6 மார்ச் 1968 ) கேரள மாநிலத்தில் வாழ்ந்த சீர்திருத்தவாதியாவார். இவர் ஸ்ரீ நாராயண குருவை வெளிப்படையாக விமர்சித்துப் பின்பற்றுபவர்களில் ஒருவராக இருந்துள்ளார். இவர் வைப்பீன் தீவில் உள்ள செறாயில் பிறந்தார். அவர் செறாயில், 1917 ஆம் ஆண்டு ஒரு சமபந்தி உணவிற்கு ஏற்பாடு செய்துள்ளார். அவர் சகோதர சங்கம் என்றொரு அமைப்பை உருவாக்கினார்.



</doc>
<doc id="258443" url="https://ta.wikipedia.org/wiki?curid=258443" title="புசிங்கன் ஊகான்">
புசிங்கன் ஊகான்

புசிங்கன் ஊகான் (ஊகான் மீதமைந்திருக்கும் புசிங்கன்) என்றழைக்கப்படும் புசிங்கன் நகரம் சுவிஸ் நாட்டின் "சாபவ்சன்" அல்லது "ஷஃப்ஹௌசன்" மண்டலத்தால் சூழப்பட்டு அமைந்திருக்கும் ஒரு ஜெர்மனி நாட்டின் நகரம் ஆகும். இந்நகரத்தின் தெற்கில் ஊகான் மலைத்தொடர் அமைந்திருக்கின்றது. இந்நகரத்தின் மொத்த மக்கள் தொகை 1450 பேர் ஆகும். 19-ம் நூற்றாண்டிலிருந்தே இந்நகரம் ஜெர்மன் நாட்டிலிருந்து தனியே அமைந்திருக்கின்றது. ஜெர்மன் நாட்டின் பெருநிலத்தையும் இந்த நகரத்தையும் இடையில் 700 மீட்டர் அகலமான சுவிஸ் நாட்டின் டாபிளிங் கிராமம் பிரிக்கின்றது. 

புசிங்கன் நகரம் ஜெர்மனி நாட்டின் கொன்ஸ்டான்ஸ் மாவட்டத்தின் ஒரு பகுதியாக ஆட்சி செய்யப்பட்டு வருகின்றது. ஆனால் அதே சமயம் வணிகம் சார்ந்த நடவடிக்கைகள் மட்டும் லீக்டன்ஸ்டைன் சிற்றரசு, இத்தாலியின் கம்போன் இத்தாலியா ஆட்சிப் பகுதியைப் போலவே சுவிஸ் சுங்க விலக்குப் பகுதிகளுக்குள் இணைக்கப்பட்டு இருக்கின்றது. ஜெர்மனியும், சுவிட்சர்லாந்தும் கடந்த 2008/09 ஆம் ஆண்டில் செங்கான் ஒப்பந்தம் செய்து கொண்ட பிறகு, எவ்வித எல்லைக் கட்டுப்பாடுகளும் நடைமுறையில் பின்பற்றப்படுவதில்லை என்பதும் குறிப்பிடத்தக்கது.

ஜெர்மனி மற்றும் சுவிட்சர்லாந்து மக்கள் அதிகம் வருகை தரும் ஒரு சுற்றுலாப் பகுதியாக புசிங்கன் விளங்குகின்றது. குறிப்பாக ஊகான் மலைப்பகுதிகள் கேளிக்கை விளையாட்டுகளில் ஈடுபட பலரும் வருவதுண்டு. இந்த நகரத்தில் புகழ்பெற்ற விவிலியக் கல்லூரியான ஐரோப்பிய நாசரானி கல்லூரியும் அமைந்திருக்கின்றது. 


</doc>
<doc id="258447" url="https://ta.wikipedia.org/wiki?curid=258447" title="கவீந்திரன் கோடீசுவரன்">
கவீந்திரன் கோடீசுவரன்

அரியநாயகம் கவீந்திரன் கோடீசுவரன் ("Ariyanayagam Kaveenthiran Kodeeswaran", ரொபின் எனவும் அழைக்கப்படுகிறார்) இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.

இலங்கையின் கிழக்கு மாகாணம் அக்கரைப்பற்றைச் சேர்ந்த கோடீசுவரன் தமிழீழ விடுதலை இயக்கத்தின் உறுப்பினர் ஆவார். இவர் தமிழ்த் தேசியக் கூட்டமைப்பு வேட்பாளராக 2015 நாடாளுமன்றத் தேர்தலில் அம்பாறை மாவட்டத்தில் போட்டியிட்டு 17,779 விருப்பு வாக்குகள் பெற்று நாடாளுமன்றத்திற்கு முதன் முறையாகத் தெரிவு செய்யப்பட்டார்.


</doc>
<doc id="258451" url="https://ta.wikipedia.org/wiki?curid=258451" title="பூசை">
பூசை




</doc>
<doc id="258452" url="https://ta.wikipedia.org/wiki?curid=258452" title="ச. வியாழேந்திரன்">
ச. வியாழேந்திரன்

சதாசிவம் (அமல்) வியாழேந்திரன் இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.

வியாழேந்திரன் செங்கலடி வெப்பவெட்டுவான் அரசினர் தமிழ்ப் பாடசாலையிலும், ஏறாவூர் தமிழ் மகா வித்தியாலயத்திலும் கல்வி கற்றார். பின்னர் கிழக்குப் பல்கலைக்கழகத்தில் இளங்கலைப் பட்டம் பெற்றார். அத்துடம் மதுரை காமராசர் பல்கலைக்கழகத்தின் முதுகலைப் பட்டமும் பெற்றுள்ளார்.

வியாழேந்திரன் (அமல் எனவும் அழைக்கப்படுகிறார்) தமிழீழ மக்கள் விடுதலை கழகத்தின் (புளொட்) உறுப்பினராவார். ஆசிரியராகப் பணியாற்றும் இவர் 2015 நாடாளுமன்றத் தேர்தலில் புளொட் கட்சியின் சார்பில் தமிழ்த் தேசியக் கூட்டமைப்பு வேட்பாளராக மட்டக்களப்பு மாவட்டத்தில் போட்டியிட்டு 39,321 விருப்பு வாக்குகள் பெற்று நாடாளுமன்றத்திற்கு முதன் முறையாகத் தெரிவு செய்யப்பட்டார்.

2018 அக்டோபர் 26 இல் இலங்கை அரசுத்தலைவர் மைத்திரிபால சிறிசேன ஐதேக தலைவர் பிரதமர் ரணில் விக்கிரமசிங்கவை பதவியில் இருந்து அகற்றி, முன்னாள் அரசுத்தலைவர் மகிந்த ராசபக்சவை பிரதமராக அறிவித்தார். இதனை அடுத்து ராசபக்ச தனது பெரும்பான்மையை நாடாளுமன்றத்தில் நிரூபிக்க வேண்டிய கட்டாயம் ஏற்பட்டது. தமிழ்த் தேசியக் கூட்டமைப்பு ராசபக்சவின் தெரிவிற்கு எதிர்ப்புத் தெரிவித்த நிலையில், அதன் நாடாளுமன்ற உறுப்பினர் வியாழேந்திரன் 2018 நவம்பர் 2 இல் ராசபக்சவின் அமைச்சரவையில் கிழக்கு மாகாண அபிவிருத்திக்கான பிரதி அமைச்சராக நியமிக்கப்பட்டார்.


</doc>
<doc id="258456" url="https://ta.wikipedia.org/wiki?curid=258456" title="ருபீடியம் ஐதரசன் சல்பேட்டு">
ருபீடியம் ஐதரசன் சல்பேட்டு

ருபீடியம் ஐதரசன் சல்பேட்டு "(Rubidium hydrogen sulfate)" என்பது RbHSO4 என்ற மூலக்கூற்று வாய்ப்பாடு கொண்ட கந்தக அமிலத்தினுடைய ருபீடியம் உப்பு ஆகும்.

ருபீடியம் இரு சல்பேட்டுடன் விகிதச்சமநிலை அளவுகளில் ஈரப்பதமற்ற சூழலில் தண்ணீர் சேர்க்கப்பட்டால் ருபீடியம் ஐதரசன் சல்பேட்டு உண்டாகிறது

formula_1.

சோடியம் சல்பேட்டுடன் பொட்டாசியம் சல்பேட்டு சேர்ப்பது போன்ற மற்றொரு முறையும் இதற்காகப் பின்பற்றப்படுகிறது. இவ்வினைக்கு ருபீடியம் குளோரைடு மற்றும் சிறிதளவு சூடான கந்தக அமிலம் தேவைப்படுகிறது. வினையின் இறுதியில் சிறிதளவு ஐதரசன் குளோரைடும் உருவாகும். 

formula_2

P21/n ஒற்றைசரிவு படிக அமைப்பைக் கொண்ட இது ஈரமுறிஞ்சும் ஒரு சேர்மமாகும். அணிக்கோவை மாறிலிகளின் மதிப்புகள் a = 1440 பை.மீ, b = 462,2 பை.மீ, c = 1436 பை.மீ மற்றும் β = 118,0° என்ற அளவுகளில் உள்ளது. ருபீடியம் ஐதரசன் சல்பேட்டு படிகங்கள் அமோனியம் ஐதரசன் சல்பேட்டு படிகங்களுடன் சமவுரு தோற்ற அமைப்பைக் கொண்டுள்ளன

நிலையான உள்ளுறை வெப்பம் −1166 கியூ/மோல் பெற்றுள்ள இச்சேர்மம் தண்ணீரில் கரைந்துருகும் போது 15.62 கி.யூ/ மோல் 
ஆற்றலை வெளிவிடுகிறது.

மீண்டும் சூடு படுத்தும்போது இவ்வுருகல், ருபீடியம் இரு சல்பேட்டு மற்றும் தண்ணீராக மாற்றமடைகிறது:

பொட்டாசியம் மற்றும் சீசியம் உலோகங்கள் போல ருபீடியமும் மற்றொரு ஐதரசன் சல்பேட்டைக் Rb3H(SO4)2. கொண்டுள்ளது.


</doc>
<doc id="258473" url="https://ta.wikipedia.org/wiki?curid=258473" title="மண்ணின் மைந்தன் (திரைப்படம்)">
மண்ணின் மைந்தன் (திரைப்படம்)

மண்ணின் மைந்தன் என்பது 2005ஆவது ஆண்டில் இராம நாராயணன் இயக்கத்தில் வெளியான ஒரு இந்தியத் தமிழ்த் திரைப்படமாகும். சிபிராஜ், சுகா, ஆகியோர் முக்கிய கதாபாத்திரங்களிலும், சத்யராஜ் சிறப்புத் தோற்றத்திலும் நடித்த இத்திரைப்படத்தை, இதன் இயக்குநர் இராம நாராயணனே தயாரித்திருந்தார். இது 2004இல் வெளியான "யக்னம்" என்னும் தெலுங்குத் திரைப்படத்தின் மறுஆக்கமாகும். இத்திரைப்படத்திற்கு பரத்வாஜ் இசையமைத்திருந்தார். 2005 மார்ச் 4 அன்று வெளியான இத்திரைப்படம் எதிர்பார்த்த அளவிற்கு வரவேற்பை பெறவில்லை.


</doc>
<doc id="258474" url="https://ta.wikipedia.org/wiki?curid=258474" title="அச்சல்தா">
அச்சல்தா

அச்சல்தா என்னும் நகரம், இந்திய மாநிலமான உத்தரப் பிரதேசத்தின் அவுரையா மாவட்டத்தில் உள்ளது.

இது திபியாபூர் சட்டமன்றத் தொகுதிக்கும், இட்டாவா மக்களவைத் தொகுதிக்கும் உட்பட்டது..


</doc>
<doc id="258489" url="https://ta.wikipedia.org/wiki?curid=258489" title="அச்சல்தா தொடருந்து நிலையம்">
அச்சல்தா தொடருந்து நிலையம்

அச்சல்தா தொடருந்து நிலையம், இந்திய மாநிலமான உத்தரப் பிரதேசத்தின் அவுரையா மாவட்டத்திலுள்ள அச்சல்தாவில் உள்ளது.

இங்கு நின்று செல்லும் வண்டிகளில் சில: 


</doc>
<doc id="258499" url="https://ta.wikipedia.org/wiki?curid=258499" title="அச்சல்பூர் தொடருந்து நிலையம்">
அச்சல்பூர் தொடருந்து நிலையம்

அச்சல்பூர் தொடருந்து நிலையம், இந்திய மாநிலமான மகாராஷ்டிராவின் அமராவதி மாவட்டத்திலுள்ள அச்சல்பூரில் உள்ளது.

இங்கு நின்று செல்லும் தொடர்வண்டிகளில் சில.


</doc>
<doc id="258506" url="https://ta.wikipedia.org/wiki?curid=258506" title="வணக்கம் தலைவா">
வணக்கம் தலைவா

வணக்கம் தலைவா என்பது 2005ஆவது ஆண்டில் சக்தி பரமேசுவின் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில், சத்யராஜ், அப்பாஸ், சுசன், விவேக் ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு தேவா இசையமைத்திருந்தார். 2005 திசம்பர் 22 அன்று வெளியான இத்திரைப்படம் எதிர்பார்த்த அளவிற்கு வரவேற்பை பெறவில்லை.



</doc>
<doc id="258508" url="https://ta.wikipedia.org/wiki?curid=258508" title="கடிதத்தாள்">
கடிதத்தாள்

அஞ்சலியலில் கடிதத்தாள் என்பது அஞ்சல் நிர்வாகம் ஒன்றினால் வெளியிடப்படுகின்ற ஒரு அஞ்சல் எழுதுபொருள் ஆகும். கடிதம் எழுதக்கூடிய இந்தத்தாளை உரிய முறைப்படி மடித்து ஒட்டி, தேவையானால் அரக்கினால் முத்திரையிட்டுக் கடித உறை பயன்படுத்தாமல் அஞ்சலில் அனுப்ப முடியும். 19ம் நூற்றாண்டின் நடுப்பகுதிக்கு முன் தாள்களில் கடிதங்களை எழுதி தாளின் எழுதப்படாத பின்பக்கம் வெளிப்புறம் வருமாறு மடித்து ஒட்டி வெளிப்பக்கத்தில் முகவரியை எழுதி அனுப்பும் வழக்கம் இருந்தது. அக்காலத்தில் கடிதப் பரிமாற்றங்களுக்குப் பயன்பட்ட இந்த முறையை அடியொற்றியே கடிதத்தாள் முறை உருவானது.

கடிதத்தாள் என்பது, கடித உறைகள் பயன்பாட்டுக்கு வருவதற்கு முன்னர் பயன்பட்ட அஞ்சல்தலையிடப்படாத மடிப்புத்தாள் கடிதங்களையே குறித்தது. 19ம் நூற்றாண்டின் பின்பகுதிக்கு முன்னர் கடித உறைகள் பயன்பாட்டில் இருக்கவில்லை. பலநாடுகளில், கடித உறையையும் கூடுதல் தாளாகக் கருதிக் கட்டணம் அறவிடப்பட்டதால், அவ்வாறு அஞ்சல் அனுப்புவதற்கு கூடுதல் செலவானதே இதற்கான காரணம்.

முன்கட்டணம் செலுத்தப்பட்ட கடிதத்தாள்கள், அஞ்சல்தலை அச்சிடப்பட்டு அல்லது வேறு அடையாளம் இடப்பட்டு அஞ்சல் நிர்வாகங்களால் வெளியிடப்படுவதால் அவை அஞ்சல் எழுதுபொருட்கள் ஆகின்றன. முன்கட்டணம் அறவிடப்படுவதைக் குறிக்கும் அஞ்சல்தலை அச்சிடப்படாத கடிதத்தாள்களைத் தனியார் நிறுவனங்களும் வெளியிடுவது உண்டு. இவ்வாறான கடிதத்தாள்களில் கடிதம் அனுப்பும்போது அஞ்சல்தலை ஒட்ட வேண்டும். பெரும்பாலான நாடுகளின் அஞ்சல் நிர்வாகங்கள் ஏதோவொரு கட்டத்தில் கடிதத்தாள்களை வெளியிட்டுள்ளன. ஆனாலும், இப்போது கடித உறைகளில் கடிதம் அனுப்புவதே விரும்பப்படுவதால், பெரும்பாலானவை இப்போது வான்கடிதத்தாள் தவிர்ந்த கடிதத்தாள்கள் வெளியிடுவதை நிறுத்திவிட்டன.

முதல் அஞ்சல் எழுதுபொருளான ஏகியூ கடிதத்தாள், வெனிசின் அடையாளச் சின்னம் அச்சிடப்பட்டு 1608 ஆம் ஆண்டில் வெளியிடப்பட்டது. 1790ல் லக்சம்பர்க் 25 சதமமீட்டர் கடிதத்தாளை வெளியிட்டது. 1712–1870 காலப்பகுதியில் பிரித்தானியச் செய்திப் பத்திரிகை வெளியீட்டாளர்கள் அரசாங்கம் வழங்கிய தாள்களில் வண்ண முத்திரைகளை அச்சிட்டனர். 1840ல் மல்ரெடி கடிதத்தாள்கள் வெளியிடப்படுவதற்கு இரண்டு ஆண்டுகளுக்கு முன்னர் ஆசுத்திரேலியா கடிதத்தாள்களை வெளியிட்டது. இக்காலத்தில் கடித உறைகள் மிக அரிதாகவே பயன்பட்டன. சிட்னி நகருக்குள் அஞ்சல் சேவைகளுக்கான முன்கட்டணத்துக்குச் சான்றாக மையிடாத புடைப்புருவ முத்திரையிட்ட கடிதத்தாள்களை நியூ சவுத் வேல்சு வெளியிட்டது.


</doc>
<doc id="258509" url="https://ta.wikipedia.org/wiki?curid=258509" title="6'2 (திரைப்படம்)">
6'2 (திரைப்படம்)

6'2 என்பது வி. செந்தில் குமார் இயக்கத்தில் 2005ஆவது ஆண்டில் வெளியான ஒரு இந்தியத் தமிழ்த் திரைப்படமாகும். சத்யராஜ், வடிவேலுவுடன் இணைந்து சுனிதா வர்மா (அறிமுக நடிகை) நடித்திருந்தார். இப்படத்திற்கு டி. இமான் இசையமைத்திருந்தார். 2005 மே 12 அன்று தமிழில் வெளியானது. இத்திரைப்படம் பின்னர் தெலுங்கில் மொழிமாற்றம் செய்யப்பட்டு வெளிவந்தது.



</doc>
<doc id="258510" url="https://ta.wikipedia.org/wiki?curid=258510" title="அச்னேரா">
அச்னேரா

அச்னேரா, இந்திய மாநிலமான உத்தரப் பிரதேசத்தின் ஆக்ரா மாவட்டத்தில் உள்ளது.

இது ஃபத்தேபூர் சிக்ரி சட்டமன்றத் தொகுதிக்கும், ஃபத்தேபூர் சிக்ரி மக்களவைத் தொகுதிக்கும் உட்பட்டது.


</doc>
<doc id="258511" url="https://ta.wikipedia.org/wiki?curid=258511" title="அச்னேரா சந்திப்பு">
அச்னேரா சந்திப்பு

அச்னேரா சந்திப்பு தொடருந்து நிலையம், இந்திய மாநிலமான உத்தரப் பிரதேசத்தின் ஆக்ரா மாவட்டத்திலுள்ள அச்னேராவில் உள்ளது.

இங்கு நின்று செல்லும் வண்டிகள் சில.


</doc>
<doc id="258514" url="https://ta.wikipedia.org/wiki?curid=258514" title="ஆடேசர்">
ஆடேசர்

ஆடேசர், இந்திய மாநிலமான குஜராத்தின் கட்சு மாவட்டத்தில் உள்ளது. இது ராப்பர் வட்டத்துக்கு உட்பட்டது.

இது ராப்பர் சட்டமன்றத் தொகுதிக்கும், கச்சு மக்களவைத் தொகுதிக்கும் உட்பட்டது..


</doc>
<doc id="258515" url="https://ta.wikipedia.org/wiki?curid=258515" title="ருபீடியம் ஐதரைடு">
ருபீடியம் ஐதரைடு

ருபீடியம் ஐதரைடு "(Rubidium hydride)" என்பது RbH. என்ற மூலக்கூறு வாய்ப்பாடு கொண்ட ருபீடியத்தின் ஐதரைடு சேர்மம் ஆகும். ருபீடியம் உலோகத்தை ஐதரசன் வாயுவுடன் வினைபுரியச் செய்வதன் மூலம் ருபீடியம் ஐதரைடை தொகுப்பு முறையில் தயாரிக்கலாம். ஒரு காரவுலோகத்தின் ஐதரைடு என்ற முறையில் இச்சேர்மம் வலிமையற்ற ஆக்சிசனேற்றிகளுடன் அதி தீவிரமாக வினைபுரியும் தன்மை பெற்றுள்ளது. குளோரின் அல்லது புளோரின் உடன் ஏற்ற இறக்க வினையில் பங்கேற்று அதிகமான வெப்பத்தை வெளிவிடுகிறது. ருபீடியம் ஐதரைடு, தண்ணீர் மற்றும் காற்றுடன் அதிக நாட்டம் கொண்டு தீவிரமாக வினைபுரியும் என்பதால் இதை பத்திரமாக பாதுகாப்பதிலும் கவனம் செலுத்த வேண்டும். 


</doc>
<doc id="258516" url="https://ta.wikipedia.org/wiki?curid=258516" title="சுயேட்சை எம். எல். ஏ.">
சுயேட்சை எம். எல். ஏ.

சுயேட்சை எம். எல். ஏ. என்பது 2006ஆவது ஆண்டில் குரு தனபால் இயக்கத்தில் வெளியான ஒரு இந்தியத் தமிழ் அரசியல் திரைப்படமாகும். சத்யராஜ், கவுண்டமணி, மந்த்ரா, அபிதா ஆகியோர் முக்கிய கதாபாத்திரங்களில் நடித்திருந்தனர். சபேஷ் முரளியின் இசையில் உருவான இத்திரைப்படம் நீண்ட தாமதத்திற்கு பிறகு 2006 மே 5 அன்று வெளியானது.


</doc>
<doc id="258517" url="https://ta.wikipedia.org/wiki?curid=258517" title="ஜோன் கொத்தலாவலை">
ஜோன் கொத்தலாவலை

சேர் ஜோன் லயனல் கொத்தலாவலை ("Sir John Lionel Kotelawala", (; 4 ஏப்ரல் 1895 – 2 அக்டோபர் 1980) இலங்கைப் படைத்துறை அதிகாரியும், அரசியல்வாதியும் ஆவார். இவர் 1953 முதல் 1956 இலங்கையின் மூன்றாவது பிரதமராகப் பதவியில் இருந்தார்.

ஜோன் கொத்தலாவலை ஒரு வளமிக்க குடும்பத்தில் பிறந்தவர். தந்தை ஜோன் கொத்தலாவலை (மூத்தவர்) இலங்கை காவல்துறை அதிகாரியாகப் பணியாற்றியவர். தாயார் அலீசு ஆட்டிகலை. ஜோன் 11 வயதாக இருக்கும் போது ஒரு கொலைக் குற்றச்சாட்டை அடுத்து தந்தை தற்கொலை செய்து கொண்டார். இதனை அடுத்து பௌத்தராக இருந்த தாயார் கிறித்தவத்துக்கு மதம் மாறினார். தமது நிலங்களையும் காரீய சுரங்கங்களையும் முறையாக மேலாண்மை செய்ததன் மூலம் அவர் பெரும் சொத்துக்களை ஈட்டினார். அவரது சமூக சேவைகளுக்காக அவருக்கு பிரித்தானிய அரசின் விருது கிடைத்தது.

ஜோன் கொத்தலாவலை கொழும்பு றோயல் கல்லூரியில் கல்வி பயின்றார். 1915 ஆம் ஆண்டில் விடுதலைக்கு ஆதரவான சில நடவடிக்கைகளில் பங்குபற்றியமையால் பாடசாலையை விட்டு விலக நேரிட்டது. அதன் பின்னர் ஐரோப்பா சென்றார். முதலாம் உலகப் போர்க் காலத்தில் இங்கிலாந்திலும், பிரான்சிலும் ஐந்தாண்டுகள் வரை தங்கியிருந்தார். அக்காலத்தில் கேம்பிட்சுப் பல்கலைக்கழகத்தின் கிறைஸ்ட் சேர்ச் கல்லூரியில் வேளாண்மைத் துறையில் பட்டம் பெற்றார்.

இளம் வயதில் துடுப்பாட்டம் உட்படப் பலவித விளையாட்டுகளிலும் ஈடுபாடு கொண்டிருந்தார். சிங்களம், ஆங்கிலம், பிரான்சிய மொழிகளில் பெரும் புலமை பெற்றிருந்தார். இலங்கை திரும்பிய அவர் தமது குடும்பத்தின் தோட்டங்களை நிருவகித்து வந்தார்.

ஜோன் கொத்தலாவலை எஃபி டயசு பண்டாரநாயக்கா என்பவரைத் திருமணம் புரிந்து பின்னர் மணமுறிப்புப் பெற்றார்.



</doc>
<doc id="258522" url="https://ta.wikipedia.org/wiki?curid=258522" title="வான்கடிதத்தாள்">
வான்கடிதத்தாள்

வான்கடிதத்தாள் என்பது, வானஞ்சல் ஊடாக அனுப்புவதற்குரிய கடிதம் எழுதுவதற்கான மிக மெல்லிய, எடை குறைவான மடித்து ஒட்டும்வகையில் வடிவமைக்கப்பட்ட தாள் ஆகும். இதில் தனியான கடித உறை எதுவும் கிடையாது. சலுகைக் கட்டணத்தில் வெளிநாடுகளுக்கு அனுப்பப்படுவதால், இதற்குள் வேறு எதையும் வைத்து அனுப்புவதைப் பெரும்பாலான அஞ்சல் நிர்வாகங்கள் ஏற்றுக்கொள்வதில்லை. இவ்வாறு ஏதாவது பொருளை உள்ளே வைத்து அனுப்புவதால் ஏற்படக்கூடிய விளைவுகள் குறித்த எச்சரிக்கைகள் வான்கடிதத்தாளில் அச்சிடப்பட்டிருப்பது உண்டு.

பெரும்பாலான வான்கடிதத்தாள்களில் முன்கட்டணம் செலுத்தப்பட்டதைக் காட்டும் அஞ்சல்தலை அச்சிடப்பட்டிருக்கும். இதனால் இது, அஞ்சல் எழுதுபொருள் எனக்கொள்ளப்படுவதற்கான தகுதியைப் பெறுகிறது. ஆனாலும், நியூசிலாந்து, சிம்பாப்வே, அயர்லாந்து போன்ர நாடுகள் வான்கடிதத்தாள்களை அச்சிட்ட அஞ்சல்தலை இல்லாமல் விற்கின்றன. இவ்வாறான அஞ்சல்தலை அச்சிடாத வான்கடிதத்தாள்களை அஞ்சல் நிர்வாகங்கள் மட்டுமன்றி தனியார் நிறுவனங்களும் வெளியிட முடியும். அனுப்புபவர்கள் தமது பெயரையும் முகவரியையும் பின்புறத்தில் எழுதவேண்டும். 

வான்கடிதத்தாள்களின் பயன்பாடு இரண்டாம் உலகப் போர்க் காலத்திலேயே (1939-45) பெருமளவுக்குப் பிரபலமானது. அரச பொறியாளர்கள் பிரிவில், இராணுவ அஞ்சல் சேவையின் மத்திய கிழக்குப் பிரிவின் உதவி இயக்குனரக இருந்த லெப்டினன்ட் கர்னல் ஆர். ஈ. இவான்சு, வானஞ்சல் தேவைகளுக்காக 1/10 அவுன்சிலும் குறைந்த எடைகொண்ட கடித அட்டைகளையே பிரித்தானிய இராணுவம் பயன்படுத்த வேண்டும் என முன்மொழிந்தார். போருக்கான அரசாங்கச் செயலாளராக இருந்த சர் அந்தனி ஏடன், 1940ல் மத்திய கிழக்குக்கு வந்திருந்தபோது, அவரிடம் இவான்சு இந்த ஆலோசனையை முன்வைத்தார். அடுத்த ஆண்டு சனவரியில், ஏடன், மத்திய கிழக்குப் படையின் தலைமைத் தளபதியான ஆர்க்கிபால்ட் வேவெல், வேவெல்லின் முதல் ஏர்ல் அவர்களுக்கு இவான்சின் திட்டம்பற்றி எடுத்துரைத்தார். 



</doc>
<doc id="258532" url="https://ta.wikipedia.org/wiki?curid=258532" title="ஆடேசர் தொடருந்து நிலையம்">
ஆடேசர் தொடருந்து நிலையம்

ஆடேசர் தொடருந்து நிலையம், இந்திய மாநிலமான குஜராத்தின் கச்சு மாவட்டத்தில் உள்ள ஆடேசரில் உள்ளது. இது அகமதாபாத் கோட்டத்துக்கு உட்பட்டது.

இங்கு நின்று செல்லும் வண்டிகளில் சில்


</doc>
<doc id="258533" url="https://ta.wikipedia.org/wiki?curid=258533" title="அட்காவ் புஜுர்கு தொடருந்து நிலையம்">
அட்காவ் புஜுர்கு தொடருந்து நிலையம்

அட்காவ் புஜுர்கு தொடருந்து நிலையம், இந்திய மாநிலமான மகாராஷ்டிராவின் அகோலா மாவட்டத்திலுள்ள அட்காவில் உள்ளது.


</doc>
<doc id="258537" url="https://ta.wikipedia.org/wiki?curid=258537" title="மயில் சிலந்தி">
மயில் சிலந்தி

மயில் சிலந்தி (peacock spider) என்பது ஒரு சிலந்தி வகையாகும். தாவும் சிலந்தி வகையில் மயில் சிலந்தியும் ஒன்று. மராடஸ் வோலன்ஸ் (Maratus volans) என்ற இனத்தை சார்ந்தது இவ்வகை சிலந்திகள். சிலந்தி வகைகளில் மிகவும் அழகான சிலந்தி மயில் சிலந்தி. இதன் அழகான நடனமே இதற்குக் காரணப் பெயராக அமைந்தது. 
நீலம் சிவப்பு மஞ்சள் பச்சை போன்ற நிறங்களை உடையது இந்த சிலந்தியின் முதுகுப் பகுதி. இனச் சேர்க்கைக்கு முன்பாக பெண் சிலந்தியை உடன்படச் செய்வதற்காக ஆண் சிலந்தி வயிற்றுப் பகுதியை உயர்த்தி தனது மூன்று ஜோடிக் கால்களையும் (கிரிக்கெட் மைதானத்தில் பார்வையாளர்களைக் குதூகலிக்க செய்ய ஆடும் பெண்கள் கைகளை உயர்த்தி கை தட்டி ஆடுவது போல) உயர்த்தி ஆடத் தொடங்கும். சில நேரங்களில் Bravo நடனமும் ஆடி அசத்த முயற்சி செய்யும். பெண் சிலந்திகளில் இந்த நிறங்கள் மிகவும் வெளிறிக் காணப்படும். 

ஆண் சிலந்தியின் ஆட்டம் பிடிக்காமல் போனாலோ அல்லது பெண் சிலந்தி ஏற்கனவே கருவுற்று சினையாக இருந்தாலோ பெண் சிலந்தி அதன் மேல் தாவிச் சென்று கொன்று தின்று விடும். திறமையான ஒருசில ஆண் சிலந்திகள் வேகமாகத் தாவி தப்பித்து விடும். பெரும்பாலான நேரங்களில் சாவை சந்திக்க நேரிடும். சிறப்பாக ஆடி சேர்க்கைக்கு உடன்பட்ட பிறகு கூட கொன்று தின்றுவிடும் சிலந்திகளும் இந்த வகையில் உண்டு (Thornhill, 1984). பொதுவாக இந்த நடனம் ஐந்து நிமிடம் முதல் ஐம்பது நிமிடங்கள் வரை தொடரும். பெண் சிலந்தியானது தனது சந்ததியில் வரும் சிலந்திகள் மிகவும் அழகாகவும் ஆதிக்கம் மிக்கதாகவும் இருக்க வேண்டும் என்று விரும்புவதே ஆண் சிலந்திகளை அதிக நேரம் ஆடுவதைப் பார்த்து துன்புறுத்தக் காரணம் என்கின்றனர் பூச்சியியல் வல்லுநர்கள் ((Bergstrom, 2012). சேர்கைக்காக உயிரை மாய்த்துக் கொள்ள தயாராக உள்ள ஆண் பூச்சிகள் தனது சந்ததி தன்னோடு நின்று விடக் கூடாது என்பதற்காகவும் இருக்கலாம் எனும் கூற்றும் உண்டு. இந்த சிலந்திகளால் மனிதனுக்கு எந்தவித ஆபத்தும் இல்லை.



</doc>
<doc id="258544" url="https://ta.wikipedia.org/wiki?curid=258544" title="சென்னை எழும்பூர் - தஞ்சாவூர் முதன்மை வழித்தடம்">
சென்னை எழும்பூர் - தஞ்சாவூர் முதன்மை வழித்தடம்

சென்னை எழும்பூர் - தஞ்சாவூர் முதன்மை வழித்தடம், இந்திய மாநிலமான தமிழ்நாட்டிலுள்ள சென்னை எழும்பூரையும், தஞ்சாவூரையும் இணைக்கிறது. இது சென்னை - தஞ்சாவூர் - திருச்சிராப்பள்ளி வழித்தடத்தின் பகுதியாகும். இதன் கிளை தடங்கள்: செங்கல்பட்டு - அரக்கோணம், விழுப்புரம் - பாண்டிச்சேரி, கடலூர் துறைமுகம் - விருத்தாச்சலம், மயிலாடுதுறை - திருவாரூர் ஆகியன. இந்த வழித்தடம் தென்னக இரயில்வேயின் வரம்புக்குள் உள்ளது.



</doc>
<doc id="258549" url="https://ta.wikipedia.org/wiki?curid=258549" title="மாரி (திரைப்படம்)">
மாரி (திரைப்படம்)

மாரி ("Maari") என்பது 2015இல் வெளிவந்த ஓர் அதிரடி நகைச்சுவைத் தமிழ்த் திரைப்படம் ஆகும். பாலாசி மோகன் இத்திரைப்படத்தை எழுதி, இயக்கியுள்ளார். இத்திரைப்படத்தில் தனுஷ், காசல் அகர்வால் ஆகியோர் முதன்மைக் கதைமாந்தர்களாக நடித்துள்ளனர். மேஜிக் ப்ரேம்ஸ், உவொண்டர்பார் பிலிம்ஸ் ஆகிய நிறுவனங்கள் இணைந்து இத்திரைப்படத்தை ஆக்கியுள்ளன. திரைப்படத்திற்கான இசையை அனிருத் இரவிச்சந்தர் வழங்கியுள்ளதுடன், ஓம் பிரகாசு ஒளிப்பதிவு செய்துள்ளார். 2015 சூலை 17ஆம் நாள் மாரி வெளிவந்தது.

இத்திரைப்படத்திற்கு அனிருத் இரவிச்சந்தர் இசையமைத்துள்ளார். 2015 சூன் 7ஆம் நாள் திரைப்படத்தின் இசைத்தொகுப்பைச் சோனி மியூசிக்கு இந்தியா வெளியிட்டது. பிகைண்டுவுட்சு இவ்விசைத்தொகுப்புக்கு ஐந்தில் மூன்று விண்மீன்களை வழங்கித் தரப்படுத்தியிருந்தது.



</doc>
<doc id="258554" url="https://ta.wikipedia.org/wiki?curid=258554" title="சுற்றுத்தாள் (அஞ்சல்)">
சுற்றுத்தாள் (அஞ்சல்)

அஞ்சல் தொடர்பில் சுற்றுத்தாள் (wrapper) என்பது, ஒருவகை அஞ்சல் எழுதுபொருள் ஆகும். செய்தித்தாள்கள், சஞ்சிகைகள் போன்றவற்றை அஞ்சலில் அனுப்பும்போது சுற்றுவதற்கு இது பயன்படுகிறது. இது சுருட்டிய செய்தித்தாள்களைச் சுற்றுவதற்குப் போதுமான அளவு கொண்டதாகவும், அஞ்சலுக்கான முன்கட்டணம் செலுத்தப்பட்டதைக் குறிக்கும் தபால்தலை அச்சிட்டதாகவும் இருக்கும்.

1861ம் ஆண்டில் ஐக்கிய அமெரிக்கா முதன் முதலாக அஞ்சல் தேவைக்கான சுற்றுத்தாளை வெளியிட்டது. தொடர்ந்து நியூ சவுத் வேல்சு (1864), வட செருமன் கூட்டாட்சி (1868), விக்டோரியா (1869), ரோமானியா (1870), பெரிய பிரித்தானியா (1870) என்பனவும் சுற்றுத்தாள்களை வெளியிட்டன. மொத்தமாக 110 நாடுகள் சுற்றுத்தாள்களை வெளியிட்டுள்ளன.

சார்லசு நைட் என்பவரே முதன் முதலாக அஞ்சல்தலையிட்ட சுற்றுத்தாளைப் பயன்படுத்துவது குறித்து முன்மொழிந்தவர் என்றும், சுற்றுத்தாளைக் கண்டுபிடித்தவர் என்றும் கருதப்படுகிறார். 1834ல் நிதித்துறை அமைச்சராக இருந்த அல்தோர்ப் பிரபுவுக்கு எழுதிய கடிதத்தில் சார்லசு இந்தத்திட்டத்தை முன்மொழிந்திருந்தார். 


</doc>
<doc id="258555" url="https://ta.wikipedia.org/wiki?curid=258555" title="டாண்ட்டலம்(III) அலுமினைடு">
டாண்ட்டலம்(III) அலுமினைடு

டாண்ட்டலம்(III) அலுமினைடு "( Tantalum(III) aluminide)" என்பது TaAl3 என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். டாண்ட்டலம் அலுமினேட்டும் டாண்ட்டலம் அலுமினைடும் நிலைப்புத் தன்மை , வெப்ப எதிர்ப்புத் திறன் மற்றும் எதிரொளிக்கும் தன்மை ஆகிய பண்புகளைப் பெற்றுள்ளன. அகச்சிவப்புக் கதிர் ஆடிகளுக்கு பூச்சாக பூசுவதற்கு இவை முன்மொழியப்படுகின்றன.


</doc>
<doc id="258556" url="https://ta.wikipedia.org/wiki?curid=258556" title="சிக்கவீர ராஜேந்திரன் (புதினம்)">
சிக்கவீர ராஜேந்திரன் (புதினம்)

சிக்கவீர ராஜேந்திரன் என்னும் நூல் ஹேமா ஆனந்ததீர்த்தன் என்பவரால் கன்னடத்தில் இருந்து தமிழுக்கு மொழிபெயர்க்கப்பட்ட வரலாற்றுப் புதினமாகும். இதன் மூல நூலான சிக்கவீர ராஜேந்திரா என்ற புதினம் அதை எழுதிய மாஸ்தி வெங்கடேச ஐயங்காருக்கு ஞானபீட விருதை பெற்றுத் தந்தது.

சிக்கவீர ராஜேந்திரன் என்பது தற்போதைய கர்நாடகத்தின் குடகு பகுதியை ஆண்ட மன்னனின் பெயராகும். இவனது ஆட்சிக் காலத்தில்தான் குடகு ஆங்கிலேயரின் ஆதிக்கத்துக்கு வந்தது. வீர ராஜேந்திரன் கெட்ட சகவாசத்தில் சிக்கி மன்னனுக்கான நேர்மையை விட்டு விலகியதாலும், அரச குடும்பத்திற்குள் ஏற்பட்ட பூசல்களாலும் அவன் ஆங்கிலேயர்களிடம் ஆட்சியை பறிகொடுக்க நேர்ந்தது. அவனது ஆட்சியின் இறுதி ஆண்டில் நடந்த நிகழ்வுகளைக் கொண்டு இப்புதினம் புனையப்பட்டுள்ளது.




</doc>
<doc id="258557" url="https://ta.wikipedia.org/wiki?curid=258557" title="ஹெச்எஸ்ஆர் லேஅவுட்">
ஹெச்எஸ்ஆர் லேஅவுட்

ஹெச்எஸ்ஆர் லேஅவுட் என்றறியப்படும் ஓசூர் சர்ஜாப்பூர் சாலை லேஅவுட், தென்கிழக்கு பெங்களூருவில் அமைந்துள்ள குடியிருப்புப் பகுதியாகும். ஆகரா குளத்தருகில் ஓசூர் சாலைக்கும், சர்ஜாப்பூர் சாலைக்கும் நடுவில் இவ்விடம் அமைந்துள்ளது. பூங்காக்களுக்கும் தோட்டங்களுக்கும் பிரபலமான ஹெச்எஸ்ஆர் லேஅவுட் 1984-ம் ஆண்டு பெங்களூரு வளர்ச்சி ஆணையத்தால் உருவாக்கப்பட்டது. 

ஏழு பிரிவுகளாக பிரிக்கப்பட்டுள்ள இந்த ஹெச்எஸ்ஆர் லேஅவுட்டானது, குறுக்கு-நெடுக்கு சாலைகளைக் கொண்டுள்ளது. ஆகரா, பரங்கைப்பாளையா, வெங்கடாபுரா, மங்கம்மாபாளையா, ஹொசப்பாளையா ஆகியவை ஹெச்எஸ்ஆர் லேஅவுட்டின் பகுதிகளாகும். இங்கு பல சிறு பூங்காக்களும் தோட்டங்களும் உள்ளன. 2004ஆம் ஆண்டு தொடங்கப்பட்ட ஜெஎஸ்எஸ் பள்ளி,  1974-ம் ஆண்டு தொடங்கப்பட்ட ஆக்ஸ்போர்டு கல்லூரி, நிவ்ட் NIFT(National Institute of Fashion Technology) ஆகியவை இங்கு அமைந்துள்ளன.

கோரமங்கலாவிலிருந்து 2 கிமீ தொலைவிலும், ஜெயநகரிலிருந்து 7 கிமீ தொலைவிலும் அமைந்துள்ளது. 

சற்றுத் தாழ்வான பகுதியாக இருப்பதால், மழைக்காலங்களில் சாலைகளில் அதிக நீர் காணப்படுகிறது.. எலக்ட்ரானிக் சிட்டி அருகிலிருப்பதாலும், மடிவாலா அருகிலிருப்பதாலும் பெங்களூருவின் கூட்ட நெரிசல் இங்கும் உண்டு.



</doc>
<doc id="258560" url="https://ta.wikipedia.org/wiki?curid=258560" title="பிலிப் சைல்ட்சு கீனான்">
பிலிப் சைல்ட்சு கீனான்

கீனான் ஓர் அமெரிக்க கதிர்நிரலியலாளர். இவர் வில்லியம் வில்சன் மார்கன், எஇத் கெல்மன் (1911–2007) ஆகியோருடன் இணைந்து 1939 முதல்1943 வரை ஆய்வு செய்து MKKஎன்ற விண்மீன் கதிர்நிரல் வகைபாட்டை உருவாக்கினார். இந்த இருபருமான (வெப்பநிலை, ஒளிர்திறன்) வகைபாட்டமைப்பு பிறகு1973இல் மார்கனாலும் கீனானாலும் திருத்தியமைக்கப்பட்டது. இன்றும் இந்த மார்கன்-கீனான் வகைபாட்டமைப்பு வழக்கில் உள்ளது.

அவர்களது நீண்டகால ஆய்வில் கீனான் சூரியனைவிடக் குளிர்வான விண்மீன்களுக்குக் கவனம் செலுத்த, மார்கன் சூரியனைவிடச் சூடான வின்மீன்களின்பால் கவனம் செலுத்தினார். கீனான் நெடுங்காலத்துக்கு ஆய்வு செய்து 1999இல் 70 விண்மீன்களுக்கான தகவல்களை இறுதி ஆய்வுரையில் வெளியிட்டார்.

இவரது பெயரிடப்பட்டவை


Mary Woods Scott, "Philip Childs Keenan", in Hockey et al. eds., "Biographical Encyclopedia of Astronomers" (Springer 2007)






</doc>
<doc id="258561" url="https://ta.wikipedia.org/wiki?curid=258561" title="இந்தியாவிலுள்ள தொடருந்து நிலையங்கள்">
இந்தியாவிலுள்ள தொடருந்து நிலையங்கள்

இது இந்தியாவிலுள்ள தொடருந்து நிலையங்களின் பட்டியல். தொடருந்து நிலையங்களும் அவற்றை உள்ளடக்கிய மண்டலங்களும் , அமைந்துள்ள மாநிலங்களும் கீழே தரப்பட்டுள்ளன. நிலையங்களின் அருகிலேயே அவற்றின் குறியீடுகளும் தரப்பட்டுள்ளன. 

இது முழுமையானது அல்ல. இந்தியாவில் எட்டாயிரத்துக்கும் அதிகமான தொடர்வண்டி நிலையங்கள் இருக்கின்றன.



</doc>
<doc id="258568" url="https://ta.wikipedia.org/wiki?curid=258568" title="டாண்ட்டலம் போரைடு">
டாண்ட்டலம் போரைடு

டாண்ட்டலம் போரைடுகள் "(Tantalum borides )" என்பவைகள் டாண்ட்டலம் மற்றும் போரான் தனிமங்களின் சேர்மங்களாகும். உச்ச அளவு கடினத்தன்மை பெற்றிருப்பதன் காரணமாக இச்சேர்மங்கள் முக்கியத்துவம் பெறுகின்றன.

TaB படலம் மற்றும் TaB2 படிகம் ஆகியவற்றின் கடினத்தன்மை அளவு ~30 கிகாபா என விக்கர்சு கடினத்தன்மை சோதனை முடிவுகள் தெரிவிக்கின்றன. இத்தகையச் சேர்மங்கள் 700 செ வெப்பநிலைக்கு கீழான {[ஆக்சிசனேற்றம்]] மற்றும் அமிலங்களால் அரிக்கப்படாமல் நிலைப்புத் தன்மை கொண்டிருக்கின்றன

பல இருபோரைடுகள் (AlB, MgB) போலவே TaB சேர்மமும் அறுகோணப் படிக அமைப்பையே கொண்டுள்ளது. . சில போரைடுகளின் {[இடக்குழு]]க்கள் இங்கு தரப்படுகின்றன. TaB – நேர்சாய்சதுரப் படிகம், தாலியம்(I) அயோடைடு –வகை Cmcm , Ta5B6 Cmmm வகை, Ta3B4 Immm வகை, அறுகோண அலுமினியம் இருபோரைடு, P6/mmm வகை என்ற இடக்குழுக்களில் இடம்பெற்றுள்ளன. 

மண்டல உருக்குப் படிகமாக்கல் செயல்முறையில் 6 செ.மீ நீளமும் 1 செ.மீ விட்டமும் கொண்டுள்ள ஒற்றைப் படிகங்கள் தயாரிக்கப்படுகின்றன. -TaB, Ta5B6, Ta3B4 or TaB2 

540 முதல் 800 செ வெப்பநிலை அளவுகளில் TaCl5-BCl3-H2-Ar என்ற {[வாயு]]க் கலவையில் இருந்து டாண்ட்டலம் போரைடு படலங்களை படிவுகளாக்க முடியும். 600 செ அளவுக்கு அதிகமான வெப்பநிலையில், ஆதார வளிமத்தின் வளிமப் பாய்வு வீதம் (BCl/TaCl) ஆறு எனவுள்ள போது ஒற்றைத் தறுவாய் TaB சேர்மத்தையும் ஒற்றைத் தறுவாய் TaB BCl3/TaCl5 = 2–4 மற்றும் 600–700 செ வெப்பநிலையிலும் உருவாகின்றன.


</doc>
<doc id="258569" url="https://ta.wikipedia.org/wiki?curid=258569" title="மனோஜ் கே. ஜெயன்">
மனோஜ் கே. ஜெயன்

மனோஜ் கே. ஜெயன் (பிறப்பு 15 மார்ச் 1966) ஓர் இந்தியத் திரைப்பட நடிகர் ஆவார். இவர் தமிழ், மலையாளம், தெலுங்கு மொழித் திரைப்படங்களில் குணச்சித்திர வேடங்களிலும், எதிர்மறை நாயகனாகவும் நடித்து வருகிறார். மலையாளத் திரைப்படங்களில் சிறப்பான நடிப்பை வெளிப்படுத்திவரும் இவர், சிறந்த நடிகருக்கான கேரள மாநில அரசின் திரைப்பட விருதை மூன்று முறை பெற்றுள்ளார்.


</doc>
<doc id="258579" url="https://ta.wikipedia.org/wiki?curid=258579" title="ரோபோ சங்கர்">
ரோபோ சங்கர்

ரோபோ சங்கர்   ஒரு தமிழ் மேடை சிரிப்புரைஞர்  மற்றும் நடிகர்.  இவர் தமிழ்த் திரைப்படங்களில் குணச்சித்திர வேடங்களில் நடித்துள்ளார். விஜய் தொலைக்காட்சியின் கலக்கப் போவது யாரு? நிகழ்ச்சியின் மேடை சிரிப்புரை மூலமாக பரவலாக அறியப்பட்டவர். இவர் விஜய் தொலைக்காட்சியில் நிகழ்ச்சித் தொகுப்பாளராகவும் செயல்பட்டு வருகிறார்.


</doc>
<doc id="258583" url="https://ta.wikipedia.org/wiki?curid=258583" title="பொருட்பெயர்">
பொருட்பெயர்

பொருட்களுக்கு இட்டு வழங்கபெரும் பெயர்ச்சொர்க்களை பொருட்பெயர் என்றழைப்பர். எல்லா மொழியிலக்கணங்களும் மொழியில் பயன்படும் சொற்களைப் பெயர் என்றும், வினை என்றும் பாகுபடுத்திக்கொள்கின்றன. தமழில் பொருட்பெயர் என்பது பொருளைக் குறிக்கும் பெயர். பொருள் உருவமாகவோ, அருவமாகவோ இருக்கும். தமிழ் மொழி பெயர்களை ஆறு வகைகளாகப் பகுத்துக்கொண்டுள்ளது.

ஒரு பொருளுக்கு பெயராகிவருவது பொருட்பெயர் ஆகும். 
இது உயர்திணைப் பொருட்பெயர், அக்றிணைப் பொருட்பெயர் என இரண்டு வகைப்படும். 

ஆண்பால் பொருட்பெயர், பெண்பால் பொருட்பெயர்.
சான்று: முத்து, பேச்சியப்பன், மலர்விழி, தேன்மொழி, அம்மன், பாண்டிமுனி, கருப்பசாமி.

இது இரண்டாகப் பகுக்கப்படும். அவை: உயிருள்ள அக்றிணைப் பொருட்பெயர், உயிரற்ற அக்றிணைப் பொருட்பெயர்.

ஒன்று முதல் ஐந்தறிவுள்ள அனைத்தின் பெயர்களும் உயிருள்ள அக்றிணைப் பொருட்பெயரில் அடங்கும்
சான்று: புல், மீன், நாய், யானை.

இதில் உயிரற்ற இயற்கைப் பொருட்களும், உயிரற்றசெயற்கைப் பொருட்களின் பெயரும் அடங்கும்.
சான்று: நிலா, வான், மலை, நாற்காலி, கணினி, வண்டி



</doc>
<doc id="258586" url="https://ta.wikipedia.org/wiki?curid=258586" title="நோபல் பரிசு பெற்ற பெண்கள்">
நோபல் பரிசு பெற்ற பெண்கள்

நோபல் பரிசுகள் ஆண்டுதோறும் சுவீடிய அரசுக் கல்விக்கழகத்தாலும், சுவீடியக் கல்விக்கழகத்தாலும், கரோலின்ஸ்கா நிறுவனத்தாலும், நோர்வே நோபல் குழுமத்தாலும், தனியொருவருக்கோ அல்லது நிறுவனங்களுக்கோ வேதியியல், இயற்பியல், இலக்கியம், அமைதி, மருத்துவமும், உடலியங்கியலும், பொருளியல் ஆகிய அறிவியல்புலங்களில் பெரும் பங்களிப்பு ஆற்றிய தனியொருவருக்கோ அல்லது நிறுவனங்களுக்கோ வழங்கப்பட்டு வருகிறது. இவை ஆல்பிரட் நோபலின் 1895ஆம் ஆண்டு உயிலின் படி நிறுவப்பட்டுத் தரப்படுகின்றன. இது நோபல் அறக்கட்டளையால் ஆளப்படுமெனக் கூறுகிறது. பொருளியலுக்கான நோபல் நினைவுப் பரிசு 1968இல் சுவீடனின் சுவெரிஜசு ரிக்சுபாங்க் என்ற நடுவண் வங்கியால் பொருளியலில் பெரும்பங்களிப்பவர்களுக்காக நிறுவப்பட்டது. இதில் ஒவ்வொரு பரிசாளருக்கும் பொற்பதக்கமும் பட்டயமும் நோபல் அறக்கட்டளை குறிப்பிட்ட ஆண்டில் முடிவுசெய்யும் பணத்தொகையும் வழங்கப்படும். ஒவ்வொரு பரிசும் ஒரு தனிக்குழுவால் தரப்படுகிறது; இயற்பியல், வேதியியல், பொருளியல் பரிசுகளைச் சுவீடிய அரசுக்கழகம் தருகிறது; கரோலின்சுகா நிறுவனம் உடலியங்கியல் அல்லது மருத்துவப் பரிசை வழங்குகிறது; நார்வே நோபெல்குழு அமைதிக்கான பரிசுகளை அளிக்கிறது. ஒவ்வொருவருக்கும், பதக்கம், சான்றிதழ், மற்றும் பணப் பரிசும் கொடுக்கப்படுகின்றன.

2018 தரவின் படி, நோபல் பரிசுகள் 853 ஆண்களுக்கும், 51 பெண்களுக்கும், 24 அமைப்புகளுக்கும் வழங்கப்பட்டுள்ளன. நோபல் பரிசு பெற்ற முதல் பெண் மேரி கியூரி ஆவார். இவர் 1903 ஆம் ஆண்டில் இயற்பியலுக்கான பரிசை அவரது கணவர் பியேர் கியூரி, மற்றும் என்றி பெக்கெரல் ஆகியோருடன் சேர்ந்து பெற்றார். 1911 ஆம் ஆண்டில் இவருக்கு வேதியியலுக்கான நோபல் பரிசும் கிடைத்தது. கியூரியின் மகள் ஐரீன் ஜோலியட் கியூரி 1935 இல் வேதியியலுக்கான நோபல் பரிசைப் பெற்றார். 17 பெண்கள் அமைதிக்கான நோபல் பரிசையும், 14 பேர் இலக்கியத்துக்கான நோபல் பரிசையும், 12 பெண்கள் மருத்துவம், உடலியங்கியலுக்கான பரிசையும், ஐவர் வேதியியலுக்கான நோபல் பரிசையும், மூவர் இயற்பியலுக்கான நோபல் பரிசையும், ஒருவர் எலினோர் ஒசுட்ரொம், பொருளியலுக்கான நினைவுப் பரிசையும் பெற்றனர். ஒரே ஆண்டில் மிக அதிகமான பெண்கள் நோபல் பரிசைப் பெற்றுக் கொண்ட ஆண்டு 2009 ஆகும். அவ்வாண்டில் ஐந்து பெண்கள் பரிசைப் பெற்றனர். கடைசியாக 2018 இல், நோபல் பரிசைப் பெற்ற பெண்கள் டோனா இசுட்டிரிக்குலாண்ட் (இயற்பியல்) பிரான்செசு ஆர்னோல்டு (வேதியியல்), நாதியா முராத் (அமைதி) ஆகியோராவர்.



</doc>
<doc id="258588" url="https://ta.wikipedia.org/wiki?curid=258588" title="கண்வர்">
கண்வர்

கண்வர் (Kanva) (சமசுகிருதம்: कण्‍व ""), பண்டைய இந்தியாவின் ரிக் வேதகால முனிவர்களில் ஒருவர். அங்கரிசரின் மகன்.
கன்வ முனிவரின் ஆசிரமம் உத்தரகாண்ட் மாநிலத்தின் மாலினி ஆற்றாங்கரையில், கோட்துவாரா எனுமிடத்தில் அமைந்துள்ளது.




</doc>
<doc id="258590" url="https://ta.wikipedia.org/wiki?curid=258590" title="கோத்தா கினபாலு">
கோத்தா கினபாலு

கோத்தா கினபாலு, (Kota Kinabalu) மலேசியா, சபா மாநிலத்தின் தலைநகரம் ஆகும். இதன் பழைய பெயர் ஜெசல்டன் ("Jesselton"). இந்த மாநகரம் போர்னியோ தீவின், வட மேற்கு கடற்கரைப் பகுதியில் அமைந்து உள்ளது. வடக்கே தென் சீனக் கடல் உள்ளது. துங்கு அப்துல் ரஹ்மான் வனப்பூங்கா, நகரத்திற்கு அருகாமையில் இருக்கிறது. கினபாலு மலையின் பெயரைக் கொண்டு இந்த நகரத்திற்கும் ’கோத்தா கினபாலு’ என்று பெயர் வைக்கப்பட்டது.

இரண்டாம் உலகப் போரில் ஒட்டு மொத்தமாக அழிபட்டுப் போன ஒரு நகரம். அழிவின் சாம்பல்களில் இருந்து, இப்போது புதிய பரிமாணங்களைப் பதித்து வரும் ஒரு புதிய நகரம். அண்மைய காலங்களில் பார்ப்பவர்களின் கண்களில் இயற்கை அழகையும் இனிதான கலாசாரத்தையும் அள்ளித் தெளித்து வருகிறது. கோத்தா கினபாலு இயற்கையின் ஒரு வரப்பிரசாதம்.

மலேசியாவிலும், அனைத்துலக ரீதியிலும் கோத்தா கினபாலுவை கே.கே. என்று அழைக்கிறார்கள். சபாவையும் போர்னியோவையும் பார்க்க வரும் சுற்றுப் பயணிகளுக்கு இந்த நகரம் ஒரு சுற்றுலா சொர்க்கபுரியாக விளங்குகிறது. கோத்தா கினபாலுவில் இருந்து 90 கி.மீ. தொலைவில் கினபாலு தேசியப் பூங்கா இருக்கிறது.

இந்த நகரத்தைச் சுற்றிலும் பல சுற்றுலா மையங்கள் அமைந்துள்ளன. இதைத் தவிர, முக்கிய தொழில்துறை, வாணிபத் தளங்களும் கோத்தா கினபாலுவின் புறநகர்ப் பகுதிகளில் உருவாக்கம் பெற்று வருகின்றன. ஆகவே, இந்த நகரம் கிழக்கு மலேசியாவில் துரிதமாக வளர்ச்சி பெற்று வரும் முக்கியமான நகரங்களில் ஒன்றாக விளங்கி வருகிறது.

1800களில், பிரித்தானிய வட போர்னியோ நிறுவனம், வட போர்னியோ நிலப்பகுதிகளில் தன்னுடைய காலனிகளை உருவாக்கி வந்தது. 1882இல், அந்த நிறுவனம் காயா விரிகுடாவில் ஒரு சின்ன குடியிருப்பு பகுதியை உருவாக்கியது. அந்த இடத்தில் ஏற்கனவே பாஜாவ் மக்கள் குடியிருந்து வந்தனர். அதுதான் இப்போதைய காயா தீவு ஆகும்.

1897இல், வட போர்னியோ நிறுவனத்தின் அந்தக் குடியிருப்பு பகுதி, பாஜாவ் பூர்வீகக் குடிமக்களால் தாக்கப்பட்டது. பிரித்தானியர்களின் வீடுகள் எரிக்கப்பட்டன. உயிர்ச்சேதங்களும் ஏற்பட்டன. அதற்கு மாட் சாலே எனும் பாஜாவ் இளைஞர் தலைமை தாங்கினார்.

ஜெசல்டன் (Jesselton) என்பது மலேசியா, சபா மாநிலத்தின் தலைநகரமான கோத்தா கினபாலுவின் பழைய பெயர். 1890களில் அது ஒரு மீனவர் கிராமமாக இருந்தது. அதன் அப்போதைய பெயர் அப்பி-அப்பி. நீராவிக் கப்பல்கள் நங்கூரம் இடுவதற்கு பொருத்தமான ஓர் இடத்தைப் பிரித்தானியர்கள் தேடி வந்தனர். அந்தக் கட்டத்தில், இந்த மீனவர் கிராமம் பிரித்தானியர்களின் கண்களில் பட்டது.

பிரித்தானிய வட போர்னியோ நிறுவனத்தின் அந்தப் புதிய நிர்வாக மையத்திற்கு ஜெசல்டன் என்று பெயர் வைக்கப்பட்டது. அப்போது வட போர்னியோ நிறுவனத்தின் துணைத் தலைவராக சர் சார்ல்ஸ் ஜெசல் என்பவர் இருந்தார். அவருடைய பெயரே அந்த இடத்திற்கும் வைக்கப்பட்டது. காலப் போக்கில் ஜெசல்டன், வட போர்னியோவின் பிரதான வணிகத் தளமாக மாறியது.

வட போர்னியோ நிறுவனத்தின் காயா குடியிருப்பு பகுதி அழிக்கப்பட்டதும், 1898இல், காந்தியான் விரிகுடாவில் தற்காலிகமாக வேறோர் இடம் தேர்வு செய்யப்பட்டது. அந்த இடமும் பொருத்தமாக அமையவில்லை. மறு ஆணடு ஹென்றி வால்க்கர் என்பவர் மீண்டும் நல்ல ஓர் இடத்தைத் தேர்வு செய்வதில் மும்முரமாக இறங்கினார். ஓர் இடத்தையும் கண்டுபிடித்தார்.

அது ஒரு மீனவர் கிராமம் ஆகும். அதன் பெயர் அப்பி-அப்பி. நீராவிக் கப்பல்கள் நங்கூரம் இடுவதற்கு பொருத்தமான இடமாகவும், இரயில் பாதைகள் வந்து துறைமுகத்துடன் இணைவதற்குப் பொருத்தமான இடமாகவும் அமைந்து இருந்தது. தவிர வேகமான காற்றின் தாக்கத்தில் இருந்து பாதுகாப்பான இடமாகவும் இருந்தது.

அந்தப் புதிய நிர்வாக மையத்திற்கு ஜெசல்டன் என்று பெயர் வைக்கப்பட்டது. அப்போது வட போர்னியோ நிறுவனத்தின் துணைத் தலைவராக சர் சார்ல்ஸ் ஜெசல் என்பவர் இருந்தார். அவருடைய பெயரே அந்த இடத்திற்கும் வைக்கப்பட்டது.

காலப் போக்கில் ஜெசல்டன், வட போர்னியோவின் பிரதான வணிகத் தளமாக மாறியது. ரப்பர், ரோத்தான்கள், தேன், மெழுகு போன்ற முக்கிய பொருட்களின் பரிமாற்ற இடமாகவும் மாற்றம் கண்டது. புதிய இரயில் பாதையின் மூலமாக பெருநிலப்பகுதி ஜெசல்டன் துறைமுகத்துடன் இணைக்கப்பட்டது.

மலாய்க்காரர்கள், பாஜாவ் மக்களின் எழுச்சிகளும் புரட்சிகளும் அவ்வப்போது இருக்கவே செய்தன. அவற்றையும் பிரித்தானியர்கள் சமாளித்து வந்தனர். வட போர்னியோ கடல் பகுதிகளில் நீண்ட காலமாக இருந்து வந்த கடல் கொள்ளைச் சம்பவங்களை அடக்குவதற்கு பிரித்தானியர்கள் தீவிரமான முயற்சிகளையும் மேற்கொண்டனர். ஓரளவுக்கு வெற்றியும் பெற்றனர்.


</doc>
<doc id="258593" url="https://ta.wikipedia.org/wiki?curid=258593" title="சத்தியமங்கலம், ஈரோடு மாவட்டம்">
சத்தியமங்கலம், ஈரோடு மாவட்டம்

சத்தியமங்கலம் (ஆங்கிலம்:Sathyamangalam), இந்தியாவின் தமிழ்நாடு மாநிலத்தில் அமைந்துள்ள ஈரோடு மாவட்டத்தில் இருக்கும் ஒரு நகராட்சி ஆகும்.

இந்திய 2001 மக்கள் தொகை கணக்கெடுப்பின்படி 33,738 மக்கள் இங்கு வசிக்கின்றார்கள். இவர்களில் 51% ஆண்கள், 49% பெண்கள் ஆவார்கள். சத்தியமங்கலம் மக்களின் சராசரி கல்வியறிவு 67% ஆகும், இதில் ஆண்களின் கல்வியறிவு 74%, பெண்களின் கல்வியறிவு 61% ஆகும். இது இந்திய தேசிய சராசரி கல்வியறிவான 59.5% விட கூடுதலாகும். சத்தியமங்கலம் மக்கள் தொகையில் 9% ஆறு வயதுக்குட்பட்டோர் ஆவார்கள்.

அணையின் கொள்ளளவு 120 அடி,
அணைக்கு கல்லாறு மற்றும் மாயாறு என்று 2ஆறுகள் ஆதாரமாக உள்ளது,
அணையில் இருந்து மின்சாரம் எடுக்கப்பட்டு பின் விவசாயத்திற்கும் குடிநீருக்கும் தண்ணீர் திறந்து விடப்படுகிறது,

பவானிசாகர் அணையிலிருந்து திறந்துவிடப்படும் தண்ணீரின் அடுத்த நிலை கொடிவேரி தான். ஈரோடு மாவட்டம் முழுவதுமே கீழ் பவானி பாசனத் திட்டம் ("Lower Bhavani Project-LBP") மூலமாக விவசாயம் செய்யப் படுவதால் அங்கங்கே சின்னச் சின்ன அணைகள் கட்டப்பட்டு பராமரிக்கப் படுகிறது. கொடிவேரிக்கு அடுத்தது அணைத்தோப்பு என்ற குட்டி அணை (பவானி ஆறு காவிரியுடன் சங்கமமாகும் கூடுதுறையில் இருக்கிறது - அழகான சங்கமேஸ்வரர் ஆலயத்துடன்).

ஈரோடு மாவட்டத்தில் சத்தியமங்கலம் வட்டத்தில் உள்ளது பண்ணாரி மாரியம்மன் கோவில். சத்தியமங்கலத்திலிருந்து மைசூர் செல்லும் சாலையில் 12 கி.மீ. தொலைவில் தேசிய நெடுஞ்சாலை 209 ல் அமைந்துள்ளது.பண்ணாரி அம்மன் கோவிலிலிருந்து திம்பம் மலைப்பாதை ஆரம்பம். இக்கோவிலின் தெற்கே சுமார் 6 மைல் தொலைவில் பவானி ஆறு மேற்கிலிருந்து கிழக்கு நோக்கி ஓடுகிறது. இந்த ஆற்றில்தான் பவானிசாகர் அணை கட்டப்பட்டுள்ளது. இது மிகச்சிறந்த சுற்றுலா தலமாகும். சத்தியமங்கலம் வழியாக பண்ணாரி செல்லலாம். வழியில் நுணமத்தி, தோரணப் பள்ளம் என்ற இரண்டு பள்ளங்கள் உள்ளன. இவற்றில் தண்ணீர் நிறைந்திருக்கும். பண்ணாரியம்மன் திருக்கோவில் அழகிய கோபுரத்துடனும், அர்த்தமண்டபம், மகா மண்டபம், சோபன மண்டபம் முதலியவற்றுடன் தூண்களில் அற்புதமான சிற்ப வேலைப்பாட்டுடன் காணப்படுகிறது. வனத்தின் மேற்கே சுமார் 3 மைல் தொலைவில் ஓர் ஆலமரத்தினடியில் மாதேசுரசாமிக் கோவிலும், தீர்த்தக் கிணறும் உள்ளன. இங்கு ஆண்டு தோறும் பங்குனி மாதத்தில் பெரிய திருவிழா நடைபெறுகிறது. திருவிழாவிற்கு கோவை, ஈரோடு, சேலம் நாமக்கல் மாவட்டங்களில் இருந்து மட்டுமல்லாமல், தமிழகத்தின் பிற மாவட்டங்களில் இருந்தும், கர்நாடகா மாநிலத்தில் இருந்தும் ஏராளமான மக்கள் கலந்து கொள்கிறார்கள். கூட்ட நெரிசலை சமாளிப்பதற்காக திருவிழா அன்று ஈரோடு மாவட்டம் முழுவதும் உள்ளூர் விடுமுறை அளிக்கப்பட்டுள்ளது.

தேசிய புலிகள் ஆணைய உத்தரவுப்படி, தமிழகத்தின் நான்காவது புலிகள் காப்பகமாக சத்தியமங்கலம் வனக்கோட்டத்தில் உள்ள 1 லட்சத்து 4 ஆயிரம் ஹெக்டேர் வனப்பரப்பு புலிகள் காப்பகமாக அறிவிக்கப்பட்டு , 1.12.2013 முதல் நடைமுறைக்கு வந்தது .சத்தி வனக்கோட்டத்தின் வடக்கு மற்றும் மேற்குப் பகுதியில் கர்நாடக வனப்பகுதியும், தெற்கே நீலகிரி மற்றும் கோவை வனக்கோட்டமும், கிழக்கே ஈரோடு வனக்கோட்டமும் எல்லைகளாக அமைந்துள்ளன.இங்கு யானை, புலி, சிறுத்தை, காட்டெருமை, மான், செந்நாய், கரடி உள்ளிட்ட ஏராளமான வன விலங்குகள் உள்ளன. மேலும், 25க்கும் மேற்பட்ட புலிகள் உள்ளதாக கணக்கெடுப்புகள் தெரிவித்துள்ளன.


</doc>
<doc id="258597" url="https://ta.wikipedia.org/wiki?curid=258597" title="சிரச தொலைக்காட்சி">
சிரச தொலைக்காட்சி

சிரச தொலைக்காட்சி ("Sirasa TV", சிரச டிவி) இலங்கையில் சிங்கள மொழியில் ஒளிபரப்பாகும் தொலைக்காட்சிச் சேவையாகும். 1998, சூன் 10 இல் ஆரம்பிக்கப்பட்ட இச்சேவை மகாராஜா கூட்டு நிறுவனத்தின் ஒரு பகுதியாக இயங்குகின்றது. இதன் சகோதர சேவைகளான எம் டிவி (இலங்கை), சக்தி டிவி என்பன முறையே ஆங்கில, தமிழ் சேவைகளை வழங்குகின்றன.

நாடகங்கள், கருத்தாடல்கள் போன்ற பல்வேறு சிங்கள மொழி நிகழ்ச்சிகளுடன் இசை நடன நிகழச்சிகளையும் தயாரித்து ஒளிபரப்பி வருகின்றது. விளையாட்டு நிகழ்ச்சிகளையும் இந்திப் படங்களை சிங்கள உப தலைப்புகளுடனும் இந்தி மற்றும் தமிழ் நாடகங்களை மொழி மாற்றம் செய்தும் ஆங்கில நிகழ்ச்சிகளை சிங்கள மொழியில் மொழி மாற்றம் செய்தும் ஒளிபரப்பி வருகிறது. முக்கிய செய்திகள் தயாரிக்கப்பட்டு ஒளிபரப்பப்பட்டு வருகின்றன.



</doc>
<doc id="258601" url="https://ta.wikipedia.org/wiki?curid=258601" title="பின்னப்புள்ளி">
பின்னப்புள்ளி

கணிதவியலில் பின்னப்புள்ளி அல்லது கீழ்வாய்ப்புள்ளி என்பது, எண்குறியீடுகளில் முழு எண் பகுதியையும் (பின்னப்புள்ளிக்கு இடப்பக்கத்தில் உள்ள பகுதி), பின்னப் பகுதியையும் (பின்னப் புள்ளிக்கு வலப்பக்கத்தில் உள்ள பகுதி) பிரிக்கும் ஒரு குறியீடு ஆகும். 

பின்னப்புள்ளி ("radix point") என்பது முழு எண்களும், ஒன்றின் பகுதியாகிய பின்னமும் (கீழ்வாய் எண்ணும் அல்லது பிள்வமும்) சேர்ந்து ஒரே எண்தொடராகக் குறிக்கும் பொழுது, கீழ்வாய் எண்ணை, முழு எண்ணில் இருந்து "பிரித்துக்காட்டும் புள்ளி அல்லது ஒரு குறி" ஆகும். எடுத்துகாட்டாக மூன்றேகால் (3¼) என்பதை பதின்ம (தசம) முறையில் 3.25 என்று குறித்தால், அதில் புள்ளிக்கு அடுத்து வரும் 25 என்பது 2/10 + 5/100 என்னும் பகுதிகளை குறிக்கும் கீழ்வாய் எண். இதனை முழு எண்ணாகிய 3 என்பதில் இருந்து பிரித்துக்காட்ட ஒரு புள்ளி இடையே இடப்படுகின்றது. சில நாடுகளில் இது "கமா" அல்லது காற்புள்ளியாகவும் குறிக்கப்பெறுகின்றது. கீழ்வாய் எண்ணை முழு எண்ணில் இருந்து பிரித்துக் காட்டும் புள்ளி அல்லது குறிக்குக் கீழ்வாய்ப்புள்ளி என்று பெயர். பதின்ம முறையில் இல்லாமல் இரண்டின் அடிப்படையிலோ பிற எண்ணை அடியாகக் கொண்ட எண் முறையிலோ அமைந்த பிற அடி எண்முறையிலும் கீழ்வாய் எண்னைக் குறிக்க புள்ளி அல்லது காற்புள்ளி போன்றவை பயன்ப்டுகின்றது. இரண்டின் அடியான எண்ணாக இருந்தால் அதனை "இருமப் புள்ளி" (இருமக் கீழ்வாய்ப்புள்ளி) என்று அழைப்பர். எடுத்துக்காட்டாக 1101.11 என்னும் எண், ஓர் இரும எண்ணாக இருந்தால், இடமிருந்து வலமாக புள்ளிக்கு முன்னே நிற்கும் 1101 என்பது 1x2 + 1x2 + 0x2 + 1x2 = 8+4+0+1 = 13 (பதின்ம முறையில்) என்பதையும் கீழ்வாய்ப்புள்ளிக்கு அடுத்து உள்ள 11 என்பது 1x2 + 1x2 = (பதின்ம முறையில்) 1/2 + 1/4 = 3/4 = 0.75 என்பதையும் குறிக்கும். எனவே இரும எண் 1101.11 என்பது பதின்ம முறையில் 13.75 ஆகும். இவ்விரு எண்முறையிலும் இடையே நிற்கும் புள்ளிக்கு க் கீழ்வாய்ப்புள்ளி என்று பெயர்.

இந்தியா, இலங்கை, உட்படப் பல நாடுகளில் ஒரு புள்ளியே (.) பின்னப்புள்ளியாகப் பயன்படுகிறது. ஆனால், வேறு சில நாடுகளில், காற்புள்ளியைப் (,) பின்னப்புள்ளியாகப் பயன்படுத்துவது உண்டு.

இருநூற்று ஐம்பத்து ஏழே கால் (57 1/4) என்னும் எண்ணை எடுத்துக்கொண்டால்,


எனவே இதன் பதின்ம மதிப்பு கீழ்காணுமாறு கணக்கிடப்படும்:

எனவே கீழ்வாய்ப்புள்ளிக்கு இடப்புற உள்ள 1101 என்னும் எண் இரும எண் முறையில் 13 ஐக் குறிக்கின்றது (பதின்ம முறையில் 13). கீழ்வாய்ப்புள்ளிக்கு வலப்புறம் உள்ள 101 என்னும் இரும எண் பதின்ம முறையில் 625/1000 (அல்லது 5/8) என்னும் கீழ்வாய் எண்ணைக் குறிக்கும். .


</doc>
<doc id="258604" url="https://ta.wikipedia.org/wiki?curid=258604" title="மாவீரர் நாள் உரை">
மாவீரர் நாள் உரை

மாவீரர் நாள் உரை தமிழீழ விடுதலைப்புலிகளின் தலைவர் வேலுப்பிள்ளை பிரபாகரனால் 2008-ஆம் ஆண்டு வரை ஒவ்வோர் ஆண்டும் மாவீரர் நாளன்று உரைக்கப்பட்டது. உலகின் பல நாடுகளுக்கும் நேரடி ஒலிபரப்பாகவும், ஒளிபரப்பாகவும் எடுத்துச் செல்லப்பட்டது. இவ்வுரை தமிழீழ விடுதலைப்புலிகள் அமைப்பில் பற்றுக் கொண்டோர்களால் மட்டுமன்றி தமிழீழ விடுதலையில் நாட்டம் கொண்ட மற்றைய அமைப்பினர்களாலும், மாற்றுக் கருத்துக்கொண்ட அமைப்பினர்களாலும், விடுதலைப்போரையே வெறுப்பவர்களாலும், சாதாரண தமிழ் மக்களாலும், இலங்கை அரசினாலும் கூட மிகுந்த ஆவலுடன் எதிர்பார்க்கப்பட்ட நிகழ்வாக இருந்தது.



தமிழீழ விடுதலைப் புலிகளின் தலைவர் வேலுப்பிள்ளை பிரபாகரன் 2006 மாவீரர் நாள் உரையில் "சிங்களப் பேரினவாதத்தின் கடும் போக்கு, தமிழீழ மக்களுக்கான தனியரசு எனும் தீர்வினை தவிர வேறு ஒரு தெரிவினையும் விட்டு வைக்கவில்லை " என்றார். இந்தக் கூற்று விடுதலைப் புலிகள் நோர்வே அரசின் அனுசரணையுடன் கடந்த ஐந்து ஆண்டுகளாக ஈடுபட்டு வந்த பேச்சுவார்த்தைகளிலும் போர்நிறுத்தத்திலும் இருந்து விலகி போருக்கான அறிவிப்பாகவே கருதப்படுகின்றது. எனினும் இலங்கை அரசுக்கும் புலிகளுக்கும் இடையான 2002 போர்நிறுத்தத்தில் இருந்து தாம் விலகுவதாக அதிகாரப்பூர்வமாக அவர் இங்கு அறிவிக்கவில்லை.





</doc>
