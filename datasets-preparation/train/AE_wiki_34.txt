<doc id="418644" url="https://ta.wikipedia.org/wiki?curid=418644" title="சௌராட்டிர சங்க துடுப்பாட்ட அரங்கம்">
சௌராட்டிர சங்க துடுப்பாட்ட அரங்கம்

சௌராட்டிர சங்க துடுப்பாட்ட அரங்கம் (Saurashtra Cricket Association Stadium) என்பது ராஜ்கோட்,இந்தியாவில் உள்ள துடுப்பாட்ட அரங்கம் ஆகும். இது 

இது காந்தேரி துடுப்பாட்ட அரங்கம் எனவும் அழைக்கப்படுகிறது) , இது குசராத்து மாநிலத்தின் முதல் சூரிய ஆற்றல் அரங்கம் ஆகும்.



நவம்பர் , 2015 இல் இந்த அரங்கம் உட்பட இந்தியாவில் உள்ள ஆறு புதிய துடுப்பாட்ட அரங்குகள் தேர்வுத் துடுப்பாட்டப் போட்டிகள் விளையாடுவதற்குத் தகுதி பெற்றது . குஜராத் லயன்சு அணியின் சொந்த அரங்கமான இதில் 5 போட்டிகள் நடத்தப்பட்டன.

நவம்பர் 9, 2017 இல் இங்கிலாந்து அணிக்கு எதிரான இந்தியத் தொடர் முதல்முறையாக இங்கு நடைபெற்றது.





2015-2016 விஜய் அசாரே போட்டித் தொடர் டி பிரிவு


</doc>
<doc id="418654" url="https://ta.wikipedia.org/wiki?curid=418654" title="துளஜாஜி">
துளஜாஜி

துளஜேந்திர ராஜா அல்லது துளஜாஜி போன்சலே (Thuljaji Bhonsle (மராத்தி: तुळजाजी) (1738–1787) என்பவர் பிரதாபசிம்மனின் மூத்தமனும், தஞ்சாவூர் போன்சலே மரபின் மன்னராக 1763 முதல் 1773 மற்றும் 1776 முதல் 1787 வரை இருந்தவராவார். இவர் மிகவும் தாராள மனமுள்ளவராக இருந்தபோதிலும், பலவீனமான மனமுள்ள அரசராக இருந்தார். இவரது ஆட்சிக்காலமானது தஞ்சாவூரானது பிரித்தானிய கிழக்கிந்திய கம்பெனிக்கு அனுசரணையான ஒப்பந்தங்களை மேற்கொண்டதற்காக அறியப்படுகிறது.

1771ஆம் ஆண்டு இராமநாதபுரம் பாளையத்தினுடன் ஏற்பட்ட ஒரு பிரச்சனையால் அதன்மீது துளஜாஜி படையெடுத்து, அந்தப் பாளையத்துக்கு உட்பட்ட அனுமான்குடியைக் கைப்பற்றிக் கொண்டார். ஆற்காடு நவாப்புக்கு செலுத்தவேண்டிய கப்பத் தொகையை தஞ்சாவூர் செலுத்தாமல் இருந்தது. இதனால் நவாப் தன் மகனின் தலைமையில் தஞ்சையைக் கைப்பற்ற படையை அனுப்பினார். இதையடுத்து சமாதானமாக போக விரும்பிய துளஜாஜி மீது ஒரு அவமாணகரமான ஒப்பந்தம் திணிக்கப்பட்டது, பின்னர் இது பிரித்தானிய கிழக்கு இந்திய கம்பனியின் அதிகாரிகளாலும் அங்கீகரிக்கப்பட்டது. ஆற்காடு நவாப்புக்கு பாக்கியாக வைத்திருந்த எண்பது இலட்சம் அல்லாமல் போர் செலவுத் தொகையாக முப்பத்திரண்டு இலட்சத்தை செலுத்த வேண்டி இருந்தது. மேலும் தஞ்சாவூர்குக் சொந்தமான இரண்டு சுபா பகுதிகளை நவாப் கைப்பற்றிக்கொண்டார். இராமநாதபுரத்திடம் இருந்து கைப்பற்றிய அரணி மற்றும் அனுமன்குடி ஆகியவையும் தஞ்சை அரசரிடம் இருந்து எடுத்துக்கொள்ளப்பட்டன.

ஒப்பந்த விதிகளால் அவமதிப்புக்கும், அதிர்ச்சிக்கும் ஆளான, துளஜாஜி தனக்கு உதவுமாறு பேஷ்வாவை வேண்டினார். இதையடுத்து தஞ்சாவூருக்கு உதவ ஒரு பெரிய படையை ராகோபாவின் தலைமையில் பேஷ்வா அனுப்பினார். ஆனால் சதாராவின் அரசவை ஆலோசனையின்படி படைகள் திரும்ப அழைக்கப்பட்டன. இதன்பிறகு ஆற்காடு படைகள் தஞ்சாவூரைக் கைப்பற்றின. இதையடுத்து துளஜாஜியை ஆற்காடு நவாப் பதவியில் இருந்து நீக்கினார். இதன்பிறகு தஞ்சாவூரானது மூன்று ஆண்டுகள் ( 1773 முதல் 1776 வரை) ஆற்காடு நவாப்பின் ஆட்சியின்கீழ் இருந்தது.

1776 ஆம் ஆண்டு பிரித்தானிய கிழக்கிந்திய நிறுவனத்தின் இயக்குநர் குழுவானது, துளஜாஜியை மீண்டும் அரசராக உத்தரவிட்டது. இதன் பிறகு பட்டமேற்ற துளஜாஜி விரைவில் பிரித்தானியருடன் ஒரு ஒப்பந்தத்தை மேற்கொண்டனர். அதன்படி தஞ்சாவூர் படைகள் கலைக்கப்பட்டு, அதற்கு பதில் கம்பெனி படைகள் நிலை நிறுத்தப்பட்டன. மேலும் நவாப் மற்றும் கம்பெனி ஆகிய இரு தரப்புக்கும் அரசர் கப்பம் செலுத்த வேண்டும்.

இரண்டாம் மைசூர் போரானது 1780 ஆம் ஆண்டு ஐதர் அலி மற்றும் கம்பெனி இடையே துவங்கியது. இதற்கு அடுத்த ஆண்டு, அவர் திப்பு சுல்தானுடன் தஞ்சாவூர் மீது படையெடுத்தார். மைசூர் படைகள் ஆறு மாதங்கள் இராச்சியத்தை ஆக்கிரமித்து இருந்தன. இதனால் இப்பகுதி சூறையாடப்பட்டு மக்கள் வெளியேற்றப்பட்டனர். 1784 ஆம் ஆண்டு தஞ்சாவூரில் இருந்து 20,000 குழந்தைகள் திப்புசுல்தானால் கடத்தப்பட்டதாக மிஷனரியான ஸ்க்வார்ட்ஸ் என்பவர் பதிவு செய்துள்ளார். இந்த சூறையாடல்களால் தஞ்சாவூர் பகுதியில் உற்பத்தி சரிந்து, பேரழிவு ஏற்பட்டது. 19 ஆம் நூற்றாண்டின் துவக்கம் வரை திப்புவின் படையெடுப்பின் ஏற்பட்ட பாதிப்பில் இருந்து தாஞ்சவூர் மீளவில்லை.

துளஜாஜி 1787 ஆம் ஆண்டு 49 வயதில் இறந்தார். இவர் இறந்த பிறகு இவரது இரண்டு மனைவிகள் உடன்கட்டை ஏறினர். இவரது இரு மகன்கள் ஒருவர் பின் ஒருவர் இறந்ததால், இவர் போன்சலே குடும்பத்தின் கிளைரல் குடும்பத்தைச் சேர்ந்த சரபோஜியை தத்தெடுத்திருந்தார். இரண்டாம் சரபோஜி தன் 10 வயதில் அரியணை ஏறினார். சரபோஜியின் அரசப் பிரதிநிதியாக துளஜாஜியின் தம்பியான அமர்சிங் இருந்து ஆட்சி செய்தார்.




</doc>
<doc id="418666" url="https://ta.wikipedia.org/wiki?curid=418666" title="அமர்சிங்">
அமர்சிங்

அமர்சிங் அல்லது ராமசாமி அமர்சிங் போன்சலே (Amar Singh or Ramaswami Amarasimha Bhonsle) (மராத்தி: रामस्वामी अमरसिंह भोसले) என்பவர் தஞ்சாவூர் மராத்திய அரசர் பிரதாபசிம்மனின் இளைய மகனாவார். இவர் தஞ்சாவூர் மராத்திய மன்னரான துளஜாஜியின் வளர்ப்பு மகனும், அவருக்கு அடுத்து சிறுவயதில் பட்டத்துக்கு வந்த இரண்டாம் சரபோஜியின் அரச பிரதிநிதியாக இருந்து 1787 முதல் 1793 வரை. ஆண்டவர் ஆவார்.

தஞ்சாவூர் அரசரின் வளர்ப்பு மகனான இரண்டாம் சரபோஜி பாலகனாக இருந்த காரணத்தினால், இவர் அரச பிரதிநிதியாக இருந்து 1793 முதல் 1798 வரை அமர்சிங் ஆட்சி செய்தார்.

அமர்சிங் மிக தாராள மனம் கொண்டவராக இருந்தார். கற்றவர்களுக்கு நிறைய அளவில் நிலம் வழங்கியதாக கூறப்படுகிறது. தன் அண்ணனின் வளர்ப்பு மகனுக்கு தன்னிடம் இருந்து ஆட்சி அதிகாரத்தை ஆங்கிலேயர்கள் 1798 சூன் 29 அன்று ஒப்படைத்ததை தீவிரமாக எதிர்த்தார்.

தெலுங்கு மற்றும் சமஸ்கிருத நாடகங்களில் இவர் ஆர்வம் காட்டினார். மத்ருபூதன என்பவர் இவரது அவையில் புகழ்பெற்ற ஒரு கவிஞராக இருந்தார், அவர் உருவாக்கிய பாரிஜாதபவணம் இசையமைப்புக்கு குச்சுப்புடி நடணம் ஆடப்பட்டது.



</doc>
<doc id="418685" url="https://ta.wikipedia.org/wiki?curid=418685" title="சோடியம் 2-ஆந்தராகுயினோன்சல்போனேட்டு">
சோடியம் 2-ஆந்தராகுயினோன்சல்போனேட்டு

சோடியம் 2-ஆந்தராகுயினோன்சல்போனேட்டு "(Sodium 2-anthraquinonesulfonate)" என்பது CHNaOS என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இச்சேர்மம் தண்ணீரில் கரையக்கூடிய ஆந்தராகுயினோன் வழிப்பெறுதியாகும். ஆந்தராகுயினோனை சல்போனேற்றம் செய்து இதைத் தயாரிக்கிறார்கள் .
சோடா செயல்முறையில் காரமரக்கூழ் உற்பத்தி செய்யும்போது வினையூக்கியாக சோடியம் 2 ஆந்தராகுயினோன்சல்போனேட்டு பயன்படுகிறது. இது ஏற்ற ஒடுக்க சுழ்ற்சியில் ஆந்தராகுயினோன் போல உட்புகுந்து வினையூக்கியாக செயல்படுகிறது. ஆந்தராகுயினோனுக்கு முன்னர் திறன் மிக்கதொரு மரக்கூழ் வினையூக்கியாக சோடியம் 2 ஆந்தராகுயினோன்சல்போனேட்டு கண்டறியப்பட்டிருந்தது . ஆனால் இதற்கு அதிக செலவு பிடிக்கும் என்பது குறிப்பிடத்தகுந்தது ஆகும். 


</doc>
<doc id="418688" url="https://ta.wikipedia.org/wiki?curid=418688" title="ஜான் பி வாட்சன்">
ஜான் பி வாட்சன்

ஜான் பிராடஸ் வாட்சன் (John Broadus watson) (ஜனவாி 9, 1878 - செப்டம்பா் 25, 1958) ஒரு அமெரிக்க உளவியலாளா். இவா் உளவியலில் நடத்தைக் கொள்கைச் சிந்தனை வழியை (Psychological School of behaviorism) நிறுவியவா். கொலம்பிய பல்கலைக் கழகத்தில் 1913 ஆம் ஆண்டு, ‘உளவியல் -நடத்தைக் கொள்கையுடையவா் பாா்வையில்’ (Psychology as the behaviorist views it)) என்னும் தலைப்பில் ஆற்றிய உரையின் மூலம் உளவியல் பாா்வையில் மாற்றத்தைக் கொண்டுவந்தாா். நடத்தைக் கொள்கையின் அடிப்படையில் இவா் மிருகங்களின் நடத்தை, குழந்தை வளா்ப்பு மற்றும் விளம்பரம் குறித்த ஆய்வினை மேற்கொண்டாா். மேலும் சா்ச்கைக்கு உட்பட்ட “லிட்டில் ஆல்பொ்ட்” என்னும் சோதனையையும் “கொ்ப் லங்க்” என்னும் சோதனையையும் மேற்கொண்டாா். அறிவியல் அணுகுமுறையைப் பயன்படுத்தி நடத்தைக் கொள்கையை பிரபலப்படுத்தியவா் இவரே. 1910 முதல் 1915 வரை உளவியல் மறு ஆய்வு (Pscychological Review) என்னும் இதழை வெளியிட்டாா். உளவியல் ஆய்வு குறித்து 2002 ஆம் ஆண்டு வெளியிடப்பட்ட மறு ஆய்வு அறிக்கையின்படி இருபதாம் நூற்றாண்டில் அதிகமாக மேற்கோள்கள் காட்டப்பட்ட உளவியலாளா்களில் பதினேழாவது இடத்தைப் பிடித்தவா் இவா். 

பிக்கன்ஸ் பட்லா் மற்றும் எம்மா என்னும் தாய் தந்தையருக்கு தெற்கு கரோலினா, டிராவலா்ஸ் ரெஸ்ட் என்னும் இடத்தில் பிறந்தாா். இவரின் தாயாா், மிகுந்த மத நம்பிக்கை கொண்டவா். குடிப்பழக்கம், புகைபிடித்தல், நடனம் போன்ற பழக்கங்களை வெறுத்தவா். வாட்சனுக்கு ஒரு மதகுருவின் பெயரை வைத்தாா். இவரை இளம் வயதில் கடுமையான மதப்பழக்கங்களில் ஈடுபடுத்தி வளா்த்ததால் வாட்சனுக்கு மதங்களின் மீது ஒரு வெறுப்பு ஏற்பட்டு இறுதியில் கடவுள் நம்பிக்கையில்லாதவராக மாறிவிட்டாா்.

இவருடைய குடிகாரத் தந்தை இவா் 13 வயதாக இருக்கும்பொழுது தாயை விட்டு விட்டு இரண்டு இந்தியப் பெண்களிடம் வாழச் சென்றுவிட்டாா். வாட்சன் இறுதிவரை இவரை மன்னிக்கவே இல்லை. வறுமையிலிருந்து மீள, வாட்சனின் தாய், நிலத்தை விற்றுவிட்டு, வாட்சனுக்கு நல்ல வாய்ப்பை ஏற்படுத்திக் கொடுக்க தெற்கு கலோலினா, கிரின்வில்லி என்னும் இடத்திற்கு குடிபெயா்ந்தாா். ஒரு சிறிய கிராமத்திலிருந்து பலதரப்பட்ட மக்கள் வாழும் நகருக்கு வந்தது வாட்சனுக்கு பலதரப்பட்ட மக்களைப் பாா்ப்பதன் மூலம் தமது உளவியல் பாா்வையை மேம்படுத்த உதவியாக இருந்தது. உயா்கல்வியின்" முக்கியத்துவத்தையும் அவா் நன்கு உணா்ந்திருந்தாா். 

படிப்பில் சிறந்து விளங்காமல் இருந்தாலும், தவறு செய்து இரண்டு முறை சிறை சென்றிருந்தாலும் தமது தாயாரின் உதவியுடன் தெற்கு கரோலினா, கிரின்வில்லியில் உள்ள ஃபா்மன் பல்கலைக் கழகத்தில் சோ்ந்து படிக்க முடிந்தது. இவா் படிப்பில் சிறந்திருக்கவில்லை என்பதை அறிந்திருந்தாா். மற்றவா்கள் இவரை அமைதியானவா், சோம்பேரி. மற்றும் கீழ்ப்படியாதவா் என்று கருதி வந்தனா். ஒருசில உளவியல் பாடங்களை இவா் பல்கலைக் கழகத்தில் கற்றிருந்தாலும் சாதனை எதுவுமில்லை. இவா் தமது சமூக பண்புகளை வளா்த்துக் கொள்ளாததால் நகர வாழ்க்கைக்கு தன்னை மாற்றிக் கொள்வதில் சிரமப்பட்டாா். 16 வயதில் கல்லூாியில் சோ்ந்தவா் 21 வயதில் பட்டம் பெற்றாா். கல்லூரியில் படித்துக் கொண்டே வேலை செய்து கல்லூாிச் செலவை சரிகட்டினாா். படிப்பை முடித்தபின் “பேடங் பா்க்” நிறுவனத்தில் முதல்வராகச் சேர்ந்து, இப்பள்ளியில் அனைத்துப் பணிகளையும் இவரே செய்து வந்தாா். ஜான் டிவே (John Deway) என்னும் அறிஞாிடம் தத்துவம் பயின்றாா். ஜான் டிவே, ஜேம்ஸ் ரௌலேண்ட் ஏன்ஜல், ஹென்றி ஹொ்பா்ட் டொனால்டுசன் மற்றும் ஜேக்கஸ் லியோப் போன்ற அறிஞா்களின் கருத்துத் தாக்கத்தால் வாட்சன் புறநிலை அடிப்படையில் நடவடிக்கையை ஆராய்ந்து தமது நடத்தைக் கொள்கையை (behaviorism) முன்வைத்தாா்.

வாட்சன் தமது கல்லூாி அனுபவத்தாலும் மற்ற பேராசிரியா்கள் நட்பினாலும் ஒரு பொிய உளவியலாளராக உருவெடுத்தாா். தமது நடத்தைக் கொள்கையை உருவாக்குவதற்கு இவா்கள் நட்பு பெரிதும் உதவியாக இருந்தது. இவரது நடத்தைக் கொள்கை நம்பிக்கையின் அடிப்படையில் அமைந்தது. முறைப்படி ஆய்வு செய்ய முடியும் என்பது உளவியலை ஒரு அறிவியலாக்கும் என்று கூறினாா். உளவியலை அறிவியல் அடிப்படையில் ஏற்றுக்கொள்ள வைக்க வேண்டும் என்று விரும்பினாா். இவான் பவ்லவி (Ivan Pavlov)ன் ஆய்வினை அறிந்து இதன் எளிமையான வடிவத்தை இவருடைய கட்டுரைகளில் பயன்படுத்திக் கொண்டாா்

வாட்சன் சிகாகோ பல்கலைக் கழகத்தில் 1903 ஆம் ஆண்டு முனைவா் பட்டம் பெற்றாா். இவா் மிருகங்களின் நடத்தை குறித்து ஆய்வு செய்து வழங்கிய ஆய்வுரையில் எலிகளின் மூளையில் நரம்புக் கொழுப்பு அதிகாித்து துடிப்பாக செயல்படும் இயல்பிற்கும் கற்கும் திறனுக்கும் உள்ள தொடா்பை விளக்கினாா். மூளை வளா்ச்சிக்கும் செயல்பாடு வேகத்திற்கும் கற்றுக்கொள்ளும் திறமை வளா்ச்சி வேகத்திற்கும் தொடா்பு உள்ளது. ஒரு சிக்கலரையில் எலிகள் வழியைக் காண ஓடுவது, எலிகள் ஏற்கனவே செய்து பாா்த்துக் கற்றுக் கொண்ட செயலால் கட்டுப்படுத்தப்படுகிறது என்று விளக்கினார். 1908 ஆண்டு ஜான் ஹாப்கின்ஸ் பல்கலைக் கழகத்தில் விாிவுரையாளராகச் சோ்ந்தவா் உடனடியாக உளவியல் பிரிவின் தலைவராக நியமிக்கப்பட்டாா்.

1913 ஆம் ஆண்டு வாட்சன் தமது “உளவியல் -நடத்தை கொள்கை உடையவா் பாா்வையில்” என்னும் கட்டுரையை வெளியிட்டாா். இது ஒரு கொள்கை விளக்க அறிக்கையாகவே கருதப்பட்டது. இக்கட்டுரையில் வாட்சன், உளவியலில் புதிய தத்துவமான நடத்தைக் கொள்ககையின் முக்கியமான அம்சங்களை விளக்கியுள்ளாா். உளவியல் என்பது புறநிலை ஆராய்ச்சிக்குகந்த ஒரு இயற்கை அறிவியல். நடத்தையை முன்கூட்டியே அனுமானிப்பதும், கட்டுப்படுத்துவதும் இதன் நோக்கம் ஆகும். எண்ணிப் பாா்த்து, கருத்துக் கேட்டு, அதனடிப்படையில் ஆய்வுசெய்வது என்பது இதற்குப் பொருந்தாது. நடத்தைக் கொள்கையாளா் ஆராய்ச்சியில் ஈடுபடும் பொழுது, நடத்தையை ஆராய்வதில் மிருகத்திற்கும் மனிதனுக்கும் வேறுபாடு காட்டுவதில்லை. இவான் பாவ்லோவின் “நிபந்தனையற்ற பிரதிபலிப்பு” உடலில் சுரக்கும் நீரினால் ஏற்படும் உடல் தொடா்பானது என்று வாட்சன் கருதினாா். 1916 ஆம் ஆண்டிற்கு பின்புதான் வாட்சன், பாவ்லோவின் பரிசோதனைகைளை அமெரிக்க உளவியல் சங்கத்தில் தாம் ஆற்றிய உரையில் சோ்த்தாா். இவ்வுரை, உளவியல், புறநிலை ஆய்வுக்குகந்தது என்பதை மிகவும் வலியுறுத்தியது.

நடத்தைக் கொள்கையின் அடிப்படையில் வாட்சன் மனிதனின் புறநடவடிக்கைகளையும் அதற்கு அவா்களின் எதிா்வினையை மட்டுமே பொருப்பாக்க முடியும், மனநிலையை கொள்ள முடியாது என்று வலியுறுத்தினாா். இந்த அணுகுமுறை, முடிவான கருத்துக் குறித்த பாராட்டுகள், பாிணாம வளா்ச்சியின் தொடா்ச்சி, அனுபவ வாதம் ஆகியவற்றுடன் சோ்ந்து புரட்சிகரமான நடத்தைக் கொள்கையாக உருவெடுத்தது. இந்தப் புதிய அணுகுமுறையே உளவியலை புதிய உயரத்திற்குக் கொண்டு செல்லும் என்று வாட்சன் நம்பினாா். ‘வுன்ட்’ என்னும் உளவியலாளருக்கு முன்பு உளவியல் என்பதே இல்லை என்றும் வுன்டிற்குப் பின் குழப்பமே நிலவியது என்றும் வாட்சனின் நடத்தைக் கொள்கைக்குப் பின்புதான் உண்மையான உளவியல் வந்தது என்பர்.

வாட்சன் உருவாக்கிய நடத்தைக் கொள்கை “உணா்வை” ஆராய்ச்சி செய்வதை மறுத்து வந்தது. உணா்வு என்பது அகநிலை தொடா்பானது, ஆராய்ச்சிக்கு உட்படுத்த முடியாதது என்று நம்பினாா். ஏற்கனவே இவ்வாறு செய்தது உளவியல் முன்னேற்றத்திற்குத் தடையாக அமைந்தது என்று கூறினாா். உளவியல் என்பது மனிதனின் மனத்தைப் பற்றி அறிவது அல்ல என்றும் அது அவனின் நடத்தைப் பற்றியது, உணா்வு தொடா்பானது அல்ல என்றும் வலியுறுத்தினாா்.

வாட்சன், தத்துவ மற்றும் உளவியலின் தெற்கு சங்கத்தின் (Southern Society of Philosophy and Psychology) தலைவராக 1915 ஆம் ஆண்டு பணியாற்றினாா்.

மனிதனின் எண்ணங்களை நோக்குவது என்பது இயலாதது. வாட்சன், மொழி என்பது என்ன? சொல், நினைவு என்பவை என்ன? என்பது குறித்த கருத்துக்களை தமது ‘நடவடிக்கைக் கொள்கை’ என்னும் புத்தகத்தில் எழுதியுள்ளாா்.

வாட்சன் உணா்ச்சிகளை சீரமைப்பது குறித்து ஆராய்வதில் ஆர்வம் காட்டினாா். நடவடிக்கைக் கொள்கை, மனிதா்கள் புற நடவடிக்கைகளை ஆய்வு செய்வது, இருந்தாலும் உணா்ச்சிகளுக்கு புறத்தில் எதிா்வினை இருக்கும். ஆதலால் அவையும் கவனிக்கப்படும். பிறவியிலேயே மனிதனுக்கு பயம், கோபம் மற்றும் அன்பு இருக்கும், இவை யாரும் சொல்லிக் கொடுக்காமலே வரும் என்று வாட்சன் நம்பினாா்..

குழந்தைகளுக்கும் வயது வந்தவா்களுக்கும் பண்பு சாா்ந்த வேறுபாடுகள் உள்ளன என்பது இருபதாம் நூற்றாண்டில் சுட்டப்பட்ட முக்கிய கருத்து. தமது மனைவி ரோசாலி ரேய்னா் உதவியுடன் வாட்சன் “மழலைகளுக்கும் குழந்தைகளுக்கும் அக உணா்வு குறித்த கவனிப்பு” (1928) (Psychological care of Infant and Child (1928) என்னும் புத்தகத்தை எழுதினாா். நடத்தைக் கொள்கையில் நம்பிக்கை உள்ளவா்கள், மழலையா்களுக்கும் குழந்தைகளுக்கும் அக உணா்வு தொடா்பான கவனிப்பு தேவை என்பதை நம்புகிறாா்கள் என்று தமது புத்தகத்தில் விளக்கியுள்ளாா். குழந்தைகள் வயதில் இளையவா்களாக இருந்தாலும் வயது வந்தவா்களைப் போன்றுதான் கையாளப்பட வேண்டும் என்று வலியுறுத்தியுள்ளாா். தாய்மாா்கள் குழந்தைகளிடம் அளவு கடந்த பாசத்தையும் அன்பையும் காட்டுவது தவறு என்பது இவர் வாதம். நடத்தைக் கொள்கையில் நம்பிக்கையுள்ளவா்களுடைய பாா்வையில், அன்பு காட்டுவது என்பது, முன் அனுபவத்தால் தூண்டப்பட்ட ஒன்று. குழந்தைகள் வயது வந்தவா்களான பிறகு சமூகம் அவா்களிடம் அன்பு காட்டுவதில்லை ஆதலால் தாய்மாா்கள் குழந்தைகளிடம் அளவுக்கு அதிகமாக அன்பு காட்டி தவறான எதிா்பாா்ப்புகளை வளா்க்கக் கூடாது. சூசேன் ஹௌக் என்னும் எழுத்தாளா் தமது “மழலைகளுக்கும் குழந்தைகளுக்குமான அக உணா்வு கவனிப்பு; ஆசிரியரின் காலமும் அவா் கருத்து குறித்த ஆய்வும்” என்னும் புத்தகத்தில், தாய்க்கும் குழந்தைக்கும் உள்ள உறவினை வாட்சன் கூறுவது போன்று வணிக நோக்கில் அணுக இயலாது என்று வாட்சனின் கருத்திற்கு தமது மறுப்பைத் தெரிவித்துள்ளாா். வாட்சன், கைவிரல் சூப்புதல், சுய இன்பம் தேடல், ஓரினச் சோ்க்கை போன்ற தவறான பழக்கங்களைக் கண்டித்ததுடன், பெற்றோா் குழந்தைகளுக்கு பாலினம் குறித்த உண்மைகளைத் தொிவிக்க வேண்டும் என்று கூறியுள்ளார். நமக்கு உள்ள பல இயலாமைகள், பயப்படுவது, தனிமைப்படுவது, எச்சரிக்கையாக இருப்பது, தாழ்வாக நினைத்துக் கொள்வது போன்றவை நமது பெற்றோா்களிடமிருந்து நாம் கற்றுக் கொண்டவை என்று வாட்சன் கூறிவந்துள்ளார்.

அதிகக் குழந்தைகள் வேண்டாம் நன்கு வளா்க்கப்பட்ட குழந்தைகள் வேண்டும் என்பது இவா் வாதம். குழந்தைகளின் பிற்கால நடத்தை இயற்கையாகவே பிறவியில் வருவது அல்லது வளா்க்கும் முறையில் வருவது என்ற இரு கொள்கைகளில் வளா்க்கும் முறையில் தான் வரும் என்பது வாட்சன் கருத்து. குழந்தைகளுக்கு உள்ளுணா்வு என்பது கிடையாது. குழந்தைகள், அனைத்தையும் சூழ்நிலையுடன் உறவாடுவதில் கற்றுக் கொள்ளும் ஆதலால் பெற்றோருக்குப் பொறுப்பு அதிகம் ஏனென்றால் எந்தவகையான சூழ்நிலையை அமைத்துக் கொடுப்பது என்பதை அவா்கள்தான் முடிவு செய்வா்.

குழந்தை வளா்ப்பு குறித்த பல கட்டுரைகளும், ஒரு புத்தகமும் எழுதியிருந்தாலும், தாம் அதிகம் தெரிந்திராத ஒரு பொருள் குறித்து எழுதி விட்டோம் என்று வாட்சன் பிற்காலத்தில் வருத்தப்பட்டுள்ளாா். குழந்தைகளை மதிப்புடன் நடத்த வேண்டும் ஆனால் உணா்வு பூா்வமாக பற்றின்மையுடன் அணுக வேண்டும் என்னும் வாட்சனின் கருத்து பல கண்டனங்களுக்கு உட்படுத்தப்ட்பட்டது. 

ஜே எம் ஒ டென்னல் தமது “நடத்தைக் கொள்கையின் மூலம்” (The Origins of Behaviorism) என்னும் புத்தகத்தில் வாட்சனின் கொள்கைகளை மறுத்துள்ளாா்.

குழந்தை வளா்ச்சியை நடத்தைக் கொள்கை மூலம் ஆய்வு செய்யும் அணுகு முறைக்கு வாட்சனின் கருத்துதான் தொடக்கம். வாட்சன் கருத்தை மறுத்த பலா், குழந்தை உளவியலில் வாட்சனின் ஈடுபாட்டையும் வெற்றியையும் கண்டு சலிப்படைந்தனா். ஆர் டேல் நான்ஸ் என்பவா் வாட்சன், சிறுவயதில் சிரமங்களுக்கிடையே அவா் வளா்ந்த விதமும், தமது யோசனையற்ற சிறுபிள்ளைத்தனமும், குழந்தை வளா்ப்பு குறித்த அவா் கருத்துக்களைப் பாதித்திருக்கலாம் என்று கூறியுள்ளாா். வாட்சன் தெற்கு கரேலாலினா மாநிலத்தில் ஒரு ஏழ்மையான விவசாய குடும்பத்தில் பிறந்தவா், சிறு வயதில் தந்தையால் கைவிடப்பட்டது உட்பட பல குடும்பப் பிரச்சினைகளை சந்திக்க வேண்டியிருந்தது. சூசன் ஹௌக்கும் இது போன்ற கவலைகளைத் தெரிவித்துள்ளாா். வாட்சன், ரோசலி ரேய்னருடன் தவறான உறவு கொண்டதினால், ஜான் ஹாப்கின்ஸ் பல்கலைக் கழகத்திலிருந்து வெளியேற்றப் பட்ட பின்புதான், குழந்தை வளா்ப்பு குறித்து தம் கவனத்தைத் திருப்பியுள்ளார். ஆதலால் அவருடைய தனிப்பட்ட விருப்பு வெறுப்பு இவா் கருத்தில் தாக்கம் ஏற்படுத்தியிருக்கும் என்றாா். வாட்சன் தம் வாழ்நாளில் பல விதமானபொருட்கள் குறித்து ஆய்வு செய்திருந்தாா். ஆனால் குழந்தை வளா்ப்புத்தான் முக்கியமானது. இவா் புத்தகம் மிகவும் பிரபலமானது. இவரைக் கண்டித்தவா்கள் கூட, இவா் கருத்துக்கு இருந்த வரவேற்பைக் கண்டு ஆச்சாியப்பட்டனா். 
வாட்சன், குழந்தை வளா்ப்பிற்கு அளித்த முக்கியத்துவம் ஒரு புதிய வரவு, இவருக்குப் பின் பலா் அதனைத் தொடா்ந்து வலியுறுத்தினாா்கள் என்றாலும், ஜி ஸ்டான்லி ஹால் போன்றவா்கள் இப்பொருள் குறித்து ஏற்கனவே எழுதியிருந்தனா். “வளா் இளம் பருவம்” (1904) (Adolescence) என்று ஜி ஸ்டான்லி ஹால் எழுதிய புத்தகம் மிகவும் பிரபலமானது. ஸ்டான்லி ஹால் குழந்தைகளின் பரம்பரையும், பிறப்பு குணமும், பிற்கால நடவடிக்கைகளைத் தீா்மானிக்கும் என்று கூறியுள்ளாா். இது வாட்சன் கூற்றிற்கு முரணாக இல்லாவிட்டாலும், அவை அனைவரின் கவனத்தையும் கவா்ந்து ஏற்றுக் கொள்ளப்பட்ட ஒன்றாகும்.
வாட்சன் மனைவி ரோசலி ரேய்னா், வாட்சனின் எவ்வளவு கருத்துக்களை ஏற்றுக் கொண்டாா் என்பது கேள்விக்குறி, இவா் தமது “குடும்பத்தின் எதிா்காலம்” என்று எழுதிய கட்டுரையில் இது விவாதிக்கப்பட்டுள்ளது.

ரோசலின் ரேய்னர் தமது 36 ஆவது வயதில் 1935 ஆம் ஆண்டு காலமானார். வாட்சன் தமது பண்ணையில் தமது இறுதிக்காலம் வரை தங்கியிருந்து 1958ஆம் வருடம் 80ஆவது வயதில் காலமானார். 1957ஆம் ஆண்டு இறப்பதற்கு முன் , இவர் உளவியலுக்கு ஆற்றிய பணிக்காக, தங்கப்பதக்கதை அமெரிக்க உளவியல் சங்கம் வழங்கி கவுரவித்தது

</doc>
<doc id="418689" url="https://ta.wikipedia.org/wiki?curid=418689" title="அழகிரி நாயக்கர்">
அழகிரி நாயக்கர்

அழகிரி நாயக்கர் (Alagiri Nayak) என்பவர் தஞ்சாவூரின் கடைசி நாயக்க மன்னராவார். இவர் மதுரை நாயக்கரான சொக்கநாத நாயக்கரின் தம்பியாவார். சிவாஜியின் ஒன்றுவிட்ட தம்பியான வெங்கோஜி 1675இல் அழகிரி நாயக்கரை வெற்றிகொண்டு தஞ்சாவூர் மராத்திய அரசை நிறுவினார்.


</doc>
<doc id="418690" url="https://ta.wikipedia.org/wiki?curid=418690" title="சோடியம் ஆல்கைல் சல்பேட்டுகள்">
சோடியம் ஆல்கைல் சல்பேட்டுகள்

சோடியம் ஆல்கைல் சல்பேட்டுகள் "(Sodium alkyl sulphates)" என்பவை நீரில் கரையும் உப்புகளாகும். இவை அழுக்கு நீக்கிகள் அல்லது ஈரமாக்கும் முகவர்களாகச் செயல்படுகின்றன. 

சோடியம் ஆல்கைல் சல்பேட்டு என்பது சோடியம் ஆல்கைல் சல்பேட்டுகள் என்ற பொதுக் குழுவில் இடம்பெற்றுள்ள ஒரு தனி உப்பு ஆகும். வெவ்வேறு ஆல்கைல்களின் கலவை இவ்வுப்பு என்பதை இதன் பெயரே அடையாளம் காட்டுகிறது. உதாரணம் சோடியம் லாரைல் சல்பேட்டு. இவையாவும் வெளிர் மஞ்சள் நிறத்திலான திண்மங்கள்/தூள்கள்/அடர்நீர்மங்களாகும். இவை அழுக்கு நீக்கியைப் போல மணம் வீசுகின்றன. நிரில் கரைகின்றன மற்றும் சோப்புக் குமிழ்களாக உருவாகின்றன. இதன் பொது வேதி வாய்ப்பாடு CnH2n+1OSO2O Na ஆகும். மேலும் இதனுடைய சிஏஎசு எண் 68955-19-1 ஆகும் . கொதிக்கும்போது சோடியம் ஆல்கைல் சல்பேட்டு சிதைவடைகிறது. 50 பாகை செல்சியசு வெப்பநிலையில் நீராற்பகுப்பு அடைகிறது. 

அழுக்குநீக்கிகள், பாத்திரங்கள் கழுவும் நீர்மங்கள், மழைக் கூழ்மங்கள், தலைக் குளியல் நீர்மங்கள், முடிச்சீராக்கிகள், துணி மென்மைப்படுத்திகள் போன்றவற்றில் சோடியம் ஆல்கைல் சல்பேட்டுகள் பயன்படுத்தப்படுகின்றன . எளிதில் தீப்பற்றாது என்பதால் இதை தீத்தடுப்பு முகவராகப் பயனபடுத்துகிறார்கள். ஈரபதமூட்டும் பொருட்கள் அல்லது பற்பசை போன்ற எண்ணெய்ப் பசையும் நீரில் கரையக்கூடியதுமான சேர்மங்களை கலக்க ஒரு பால்மமாக்கியாக இது உபயோகமாகிறது .

சூடாக்கும்போது இவை கார்பனீராக்சைடு, கார்பனோராக்சைடு, கந்தக டை ஆக்சைடு போன்ற வாயுக்களை உள்ளடக்கிய மற்றும் பல எரிச்சலூட்டும் ஆவிகளை உற்பத்தி செய்கின்றன. எல்லா அழுக்கு நீக்கிகளையும் போல இதுவும் கண்களிலும் தோலிலும் எரிச்சலை உண்டாக்குகிறது. உட்கொள்ளப்பட்டால் குமட்டல் வாந்தி போன்ற உபாதைகளுடன் இதனுடைய உயிர் கொல்லும் அளவு (LD50) 0.5 முதல் 5 கிராம்/ கிலோகிராம் ஆகும் .

நன்னீர் நீர் வாழ் மீன்களுக்கு ஒரு நச்சாக இது பாதிப்பை ஏற்படுத்துகிறது. இதன் நீர்நச்சு அளவு மில்லியனுக்கு 6-7 பகுதிகள்/மீன்/நிமிடம் என்று குறிக்கப்படுகிறது. உணவுச் சங்கிலியில் இது அவ்வளவாக முக்கியத்துவம் பெறுவதில்லை . கிளைச்சங்கிலி ஆல்க்கீன்கள் பாக்டிரியாக்களால் நிகழும் தரங்குறைத்தல் வினையை எதிர்க்கின்றன என்பதால் நேர்கோட்டு ஆல்கைல் சல்போனேட்டுகள் அழுக்குநீக்கிகளாகப் பயன்படுத்தப்படுகின்றன .


</doc>
<doc id="418692" url="https://ta.wikipedia.org/wiki?curid=418692" title="ஒட்டாவைட்டு">
ஒட்டாவைட்டு

ஒட்டாவைட்டு "(Otavite)" என்பது CdCO என்ற மூலக்கூற்று வாய்ப்பாட்டால் விவரிக்கப்படும் ஓர் அரிய காட்மியம் கார்பனேட்டுக் கனிமம் ஆகும். ஒட்டாவைட்டு கனிமம் முக்கோண வடிவமைப்புத் திட்டத்தில் படிகமாகிறது. தகடுகளாகவும் சிறிய சம்பக்கமில்லாத முக்கோணங்களாகவும் முத்துப்போல ஒளிர்வும் வளைந்து கொடுக்காத தன்மையும் கொண்ட கனிமமாக இது உருவாகிறது. வெண்மை, சிவப்பு கலந்த வெண்மை, வெண்மை கலந்த மஞ்சள் பழுப்பு நிறங்களில் இது காணப்படுகிறது. ஒட்டாவைட்டின் மோவின் கடினத்தன்மை மதிப்பு அளவு 3.5 முதல் 4 ஆகவும் ஒப்படர்த்தி அளவு 5.04 ஆகவும் மதிப்பிடப்பட்டுள்ளன. அசூரைட்டு, கால்சைட்டு, மாலகைட்டு, சிமித்சோனைட்டு போன்ற கனிமங்களுடன் கலந்து இது காணப்படுகிறது. 

1906 ஆம் ஆண்டு நமீபியா நாட்டில் உள்ள மத்திய நமீபிய நகரமான ஒட்டாவியில் அமைந்திருக்கும் திசுமெப் மாவட்டத்தில் முதன்முதலாக இக்கனிமம் கண்டறியப்பட்டது. 


</doc>
<doc id="418706" url="https://ta.wikipedia.org/wiki?curid=418706" title="மார்பகப் புற்றுநோய்">
மார்பகப் புற்றுநோய்

மார்பகப் புற்றுநோய் அல்லது மார்புப் புற்று நோய் என்பது பெண்களுக்கே வரும் புற்று நோய்களுள் ஒன்று. ("Breast cancer") என்பது மார்பகத் திசுக்களில் ஆரம்பிக்கும் புற்றுநோய்களைக் குறிக்கும், இது பெரும்பாலும் பால் சுரப்பி நாளங்களின் அல்லது அந்த குழாய்களுக்கு பாலைக் கொண்டு சேர்க்கும் நுண்ணறைகளின் உள் அடுக்குகளில் தோன்றும். நாளங்களில் உருவாகும் புற்றுநோய்களுக்கு நாள புற்றுநோய் (டக்டல் கார்சினோமாஸ்) என்று பெயர்; அதேபோல நுண்ணறைகளில் தொடங்கும் புற்றுகளுக்கு நுண்ணறை தீவிரபுற்றுநோய் (லோபுளர் கார்சினோமாஸ்) என்று பெயர். மார்பக புற்றுநோய்களில், பல வகையான நிலைகள் (நோய் பரவல்), தீவிரம், மற்றும் மரபுசார் காரணிகள் உள்ளன: இவற்றின் அடிப்படையிலேயே நோயிலிருந்து மீளுதலின் சாத்தியம் அடங்கியுள்ளது. நோயுற்றவரின் வாழும் காலத்தைக் கணக்கிட கணினி மாதிரிகள் உள்ளன. மிகச்சிறந்த சிகிச்சை முறைகளுடன், நோய் நீங்கி 10-ஆண்டுகாலம் வாழுவதற்கான வாய்ப்புகள் 98% முதல் 10% வரை வேறுபடுகின்றன. இந்த சிகிச்சைகளில், அறுவை, மருந்துகள் (இயக்கு நீர் மருத்துவம் (ஹார்மோன் தெரபி) மற்றும் வேதிசிகிச்சை (கீமோதெரபி)), மற்றும் கதிரியக்கம் ஆகிய சிகிச்சைகள் அடங்கும்.

உலகெங்கும் பெண்களுக்கு ஏற்படும் புற்றுநோய்களில், 10.4% நிகழ்வுகள் மார்பக புற்றுநோயால் ஏற்படுகிறது, இது தோல் மேல் ஏற்படாத புற்றுநோயில் இரண்டாவது இடத்தையும் (நுரையீரல் புற்றுநோய்க்கு அடுத்ததாக) புற்றுநோயால் ஏற்படும் மரணங்களில் ஐந்தாவது பெரிய காரணமாகவும் இருக்கிறது. 2004ஆம் ஆண்டில், உலகெங்கும் 519,000 மரணங்கள் மார்பக புற்றுநோயால் ஏற்பட்டது (புற்றுநோய் மரணங்களில் 7%; மொத்த மரணங்களில் 1% ). மார்பக புற்றுநோயானது, ஆண்களை விட 100 மடங்கு அதிகமாக பெண்களுக்கு வருவதற்கான வாய்ப்புகள் உள்ளன, அதேநேரத்தில் பிழைப்பதற்கான வாய்ப்புகள் இரண்டு பாலினங்களிலும் ஒரே மாதிரியே உள்ளன.

சில புற்றுநோய்கள் வளர்ச்சியடைய, ஹார்மோன்கள் (தூண்டி முட்கள்) தேவைப்படுகின்றன, அதாவது பெண்மை இயக்க நீர் (ஈஸ்ட்ரோஜன்) மற்றும் மாதவிடாய் ஒழுக்கு இயக்கி நீர் (புரோஜெஸ்டிரோன்) போன்றவை மேலும் அந்த ஹார்மோன்களுக்கான ஏற்பிகளைக் கொண்டுள்ளன. அறுவை சிகிச்சைக்கு பின்னர், அவ்வகை புற்றுநோய்கள், ஹார்மோன்களுடன் செயல்புரியும் டாமோக்சிஃபென் போன்ற மருந்துகளால் சிகிச்சையளிக்கப்படுகின்றன, மற்றும் முட்டைப்பை (ஓவரி) அல்லது வேறு இடங்களில் ஈஸ்ட்ரோஜன் உருவாவதைத் தடுக்கின்றன, இதனால் ஓவரியும் கருத்தரிக்கும் வாய்ப்புகளும் பாதிப்படையக் கூடும். அறுவை சிகிச்சைக்கு பின்னர், ஆபத்து குறைந்த, ஹார்மோனால் தூண்டப்படும் மார்பக புற்றுநோய்கள் ஹார்மோன் தெரபி மற்றும் கதிரியக்கம் ஆகியவற்றை மட்டும் கொண்டு சிகிச்சையளிக்கப்படலாம். ஹார்மோன் ஏற்பிகள் இல்லாத, அல்லது அக்குள்களில் உள்ள நிணநீர் சுரப்பிகளுக்கு பரவி விட்ட, அல்லது சில வெளிப்படையான மரபுசார் குணநலன்களைக் காட்டுகின்ற மார்பக புற்றுநோய்கள் அதிக ஆபத்தானவை, எனவே அவற்றுக்கு மிகவும் தீவிர சிகிச்சையளிக்கப்படுகின்றன. அமெரிக்காவில் பிரபலமான, ஒரு முக்கியமான மருந்தானது, சைக்ளோபாஸ்பமைடு உடன் டோக்சோரூபிசின் (அட்ரியாமைசின்), சிஏ என்றறியப்படுகிறது; இந்த மருந்துகள், வளரும் புற்றில் உள்ள டிஎன்ஏக்களை அழிக்கும், அதேநேரத்தில் வேகமாக வளரும் சாதாரண செல்களையும் அழிக்கக்கூடியது, இந்நிலையில் இவை தீவிரமான பக்கவிளைவுகளை ஏற்படுத்தக்கூடியது. சிலநேரங்களில் டாக்ஸேன் மருந்து, டாகிடாக்ஸல் போன்றவை, சேர்க்கப்படுகின்றன, இதனால் இந்த மருந்தின் பெயர் CAT என்றழைக்கப்படுகிறது; டாக்ஸேன் புற்றுநோய் உயிரணுக்களில் உள்ளை மைக்ரோடியூப்லஸை அழிக்கிறது. இதே போல ஒரு சிகிச்சை முறை ஐரோப்பாவிலும் பிரபலமாகவுள்ளது, அது சைக்ளோபாஸ்மைடு, மீதோட்ரெக்சேட், மற்றும் ஃப்ளூரோசில் (CMF) ஆகியவையாகும். ட்ராஸ்டுஸூமாப் போன்ற மோனோக்ளோனால் ஆன்டிபாடிகள், HER2 உருமாற்றத்தைக் கொண்ட புற்றுநோய் உயிரணுக்களில் பயன்படுத்தப்படுகின்றன. கதிரியக்கமானது, அறுவை சிகிச்சையின்போது தவறிய புற்றுநோய் செல்களை அழிக்க பொதுவாக பயன்படுத்தப்படுகிறது, இதனால் வாழ்நாள் அதிகமாகும், ஆனாலும் இதயமானது கதிரியக்கத்தின் தாக்குதலைப் பெற்றால் அதற்கு பின்வரும் ஆண்டுகளில் இதய செயலிழப்பும் கூட ஏற்படும் வாய்ப்புண்டு.

வெவ்வேறு நிலைகளின் அடிப்படையில் மார்பக புற்றுநோயை வகைப்படுத்தலாம். இவற்றில் ஸ்டேஜ் (TNM), நோயியல் (பேத்தாலஜி), தரம் (கிரேட்), ஏற்பி நிலை மற்றும் டிஎன்ஏ சோதனையால் தீர்மானிக்கப்பட்ட மரபணுக்கள் உள்ளதா அல்லது இல்லையா என்பன அடங்கும்:



மார்பக புற்றுநோய் பெரும்பாலும், ஆனால் எப்போதும் அல்ல அதனுடைய ஹிஸ்டோலாஜிக்கல் தோற்றத்தின்படி வகைப்படுத்தப்படுகின்றன. அரிதான சில வகைகள் உடல்ரீதியான சோதனை கண்டுபிடிப்புகள் மூலம் வரையறுக்கப்படுகின்றன. எடுத்துக்காட்டாக, வீக்கத்துடன் கூடிய மார்பக புற்றுநோய் (IBC), அதாவது ஒரு வகை டக்டல் கார்சினோமா அல்லது குழாய்களில் ஏற்படும் மாலிக்னான்ட் கான்சர் ஆனது பிறவகை கார்சினோமாக்களிலிருந்து நோய் பாதிப்படைந்த மார்பகத்தின் வீக்கமடைந்த தோற்றத்தின் மூலமாக வேறுபடுத்தி அறியப்படுகிறது. எதிர்காலத்தில், சில நோய்க்குறியியல் வகைப்பாடுகள் மாறக்கூடும்.


மார்பக புற்றுநோயை கண்டறியக்கூடிய முதல் அறிகுறியானது மார்பகத்தின் திரட்சியானது பிறத் திசுக்களிலிருந்து வேறுப்பட்டதாக இருப்பதை அறிவதாகும். ஒரு பெண் கட்டியை உணர்ந்தவுடனே 80% மார்பக புற்றுநோய்கள் கண்டறியப்பட்டு விடுகின்றன. மார்பகத்தின் திரட்சி கண்ணுக்கு புலனாகும் அளவுக்கு மாறும்போது, அது பல ஆண்டுகளாக வளர்ந்து வந்திருக்கும் நிலையே ஆகும். ஆரம்பநிலை மார்பக புற்றுநோய்கள் முலை ஊடுகதிர்ப்பட சோதனை (மேமோகிராம்) மூலமாக அறியப்படுகின்றன. அக்குள்களில் உள்ள நிணநீர் முடிச்சுகளில் உள்ள திரட்சிகளும் மார்பக புற்றுநோயைச் சுட்டிக்காட்டக் கூடும்.

திரட்சியில் ஏற்படும் மாற்றம் தவிர, மார்பக புற்றுநோயின் பிற அறிகுறிகளாவன, மார்பக அளவு, வடிவம் ஆகியவற்றில் மாற்றம், தோலில் பருக்கள் தோன்றுதல், மார்பு காம்பு திரும்புதல் அல்லது ஏதேனும் ஒரு காம்பிலிருந்து தானாகவே நீர்வடிதல். மார்பக புற்றுநோய் இருக்கிறதா அல்லது இல்லையா என்று தீர்மானிப்பதில், வலியானது ("மாஸ்டோடைனியா") ஒரு நம்பகமற்ற கருவியாகும், ஆனால் இது பிற மார்பக நலக் கோளாறுகளைத் தீர்மானிக்க உதவும்.

டெர்மல் லிம்பாடிக்ஸ் எனப்படும் மார்பக தோல்பகுதியில் உள்ள சிறிய நிணநீர் பைகளை மார்பக புற்றுநோய் செல்கள் தாக்கும்போது, அதனுடைய வெளிப்பாடானது தோல் வீக்கத்தை ஏற்படுத்தக்கூடும், எனவே இது வீக்கமுடைய மார்பக புற்றுநோய் ( inflammatory breast cancer- IBC) என்றழைக்கப்படுகிறது. வீக்கம் கொண்ட மார்பக புற்றுநோயின் அறிகுறிகளாவன, வலி, வீக்கம், மார்பு முழுவதும் எரிச்சல் மற்றும் சிவந்து காணப்படுதல், மேலும் ஆரஞ்சு தோலைப் போன்ற அமைப்பு மார்பகத்தின் தோல்முழுவதும் காணப்படுவது ஆகியவை ஆகும். இது "பீயவ் டி' ஆரஞ்சு" என்று குறிப்பிடப்படுகிறது.

மார்பகப் புற்றுநோயின் அறிகுறி என்று குறிப்பிடப்படும் மற்றொன்று மார்பகத்தில் பேஜட் குறைபாடு (Paget's disease of the breast) ஏற்படுவதாகும். இந்த அறிகுறியானது எக்சிமாடாய்ட் தோல் மாற்றங்களால் வெளிப்படும். அதாவது மார்பு காம்பின் தோலானது சிவந்தும், சிறிதளவு உறிந்து வருமாறும் மாறும். பேஜட் தீவிரமடையும்போது, எரிச்சல், அரிப்பு, அதிகமான உணர்திறன் மற்றும் வலி ஆகியவைக் காணப்படும். காம்பிலிருந்து கசிவு ஏதேனும் கூட ஏற்படலாம். பேஜட் இருப்பதாக கண்டறியப்பட்ட பெண்களில் ஏறத்தாழ பாதிப்பேரின் மார்பகங்களில் நிணநீர் (லிம்ப்) இருப்பதும் கண்டறியப்பட்டது.

சில நேரங்களில், மார்பக புற்றுநோய், மெட்டாஸ்டாடிக் (மாற்றிடமேறிய) குறைபாடாக இருக்கும், அதாவது புற்று ஏற்பட்ட இடத்திலிருந்து பிற இடங்களுக்கு பரவக்கூடும். மெட்டாஸ்டாடிக் மார்பக புற்றுநோயானது மெட்டாஸ்டாடிஸின் இருப்பிடத்தைப் பொறுத்து அறிகுறிகளை ஏற்படுத்தக் கூடும். மெட்டாஸ்டாடிஸ் உருவாகக் கூடிய பொதுவான இடங்களாவன: எலும்பு, கல்லீரல், நுரையீரல் மற்றும் மூளை ஆகியவையாகும். காரணமற்ற எடையிழப்பும் கூட, சில நேரங்களில் மார்பக புற்றுநோயின் புதிரான அறிகுறியாக கொள்ளப்படலாம், இதே போல காய்ச்சல் அல்லது குளிரும் கூட அறிகுறிகளாகக்கூடும். எலும்பு அல்லது மூட்டு வலிகள் ஆகியவையும் சில நேரங்களில் மெட்டாஸ்டாடிக் மார்பக புற்றுநோயின் பிரதிபலனாக உருவாகக்கூடும், இதே போல மஞ்சள் காமாலை அல்லது நரம்பியல் அறிகுறிகள் போன்றவையும் இதன் அறிகுறிகளாக இருக்கக்கூடும். இந்த அறிகுறிகள் "குறிப்பானவை" அல்ல, அதாவது இவை வேறு நோய்களின் அறிகுறிகளாகவும் இருக்க வாய்ப்புண்டு.

மார்பகக் குறைபாடுகளின் பல அறிகுறிகள், மார்பக புற்றுநோயைக் குறிப்பதில்லை. மார்பக வீக்கம்/0} மற்றும் [[கொழுப்புக் கட்டிகள்]] போன்ற பெனின் மார்பக நோய்கள் பொதுவான மார்பகக் குறைபாடு அறிகுறிகளாகும். புதிய அறிகுறிகள் தோன்றுவதை நோயாளிகளும், அவர்களின் மருத்துவர்களும் மிகவும் கவனமாக எடுத்துக் கொள்ள வேண்டும், ஏனெனில் மார்பக புற்றுநோயின் ஆபத்து எல்லா வயதினருக்கும் பொதுவானது.

முதன்மையான ஆபத்து காரணிகளாக அறியப்பட்டவை, பாலுறவு, வயது, குழந்தை பெறுதல் அல்லது பாலூட்டுதல் இல்லாமை, மற்றும் உயர்ந்த ஹார்மோன் அளவுகள் ஆகியவை ஆகும்.

1995ஆம் ஆண்டில் வெளியிடப்பட்ட ஒரு ஆய்வில், மிகவும் விரிவான ஆபத்துக்காரணிகளே 47% நோயாளிகளுக்கு காரணமாக இருந்துள்ளன, வெறும் 5% பேர் மட்டும் மரபு வழியாக இந்த நோய்களைப் பெற்றுள்ளனர். குறிப்பாக, மார்பக புற்றுநோய் ஊடுருவு மரபணுக்களைக் கொண்ட கடத்திகளான, BRCA1 மற்றும் BRCA2 ஆகியவை, மார்பகம் மற்றும் கருப்பை புற்றுநோய்க்கான வாய்ப்பை 30-40% உயர்த்தியது, இது மரபணுவில் உள்ள புரதத்தின் எந்த பகுதி உருமாற்றம் அடைகிறது என்பதை சார்ந்துள்ளது..

சமீப ஆண்டுகளில், உணவூட்டம் மற்றும் பிற நடத்தைகளால் மார்பக புற்றுநோய்க்கான வாய்ப்புகள் அதிகரிக்கின்றன என்று கண்டறிந்துள்ளனர். இந்த கூடுதல் ஆபத்து காரணிகளில், அதிக கொழுப்பு நிறைந்த உணவு, ஆல்கஹால் உட்கொள்ளுதல், உடல்பருமன், மற்றும் புகையிலை பயன்பாடு, கதிரியக்கம் போன்ற சுற்றுச்சூழல் காரணிகள், நாளமில்லா சுரப்பிகளைப் பாதிப்பது மற்றும் ஷிஃப்ட்வொர்க் போன்றவை அடங்கும். முலை ஊடுகதிர்ப்படத்தின் (மேமோகிராஃபி) மூலம் பெறப்படும் கதிரியக்கம் மிகவும் குறைவாக இருந்தாலும், தொடர்ந்து பெறப்படும்போது அது புற்றுநோயை உருவாக்கக் கூடும்.

மேலே குறிப்பிடப்பட்ட ஆபத்துக் காரணிகளுடன், மக்கள்தொகை பரவல் மற்றும் மருத்துவ ஆபத்துக்காரணிகளும் உள்ளன. அவையாவன:


கருக்கலைப்பு செய்வது மார்பக புற்றுநோயை ஏற்படுத்தும் என்று கண்டறியப்படவில்லை. ஆனாலும், கருக்கலைப்பினால் மார்பக புற்றுநோய் என்ற கருத்து சில கருப் பாதுகாப்பு குழுக்களால் தொடர்ந்து பரப்பப்பட்டு வருகிறது.

சர்வதேச புற்றுநோய் ஜீனோம் கன்சோர்டியம் என்பதில் உறுப்பினராக உள்ள ஐக்கிய இராஜ்யம் (யுனைடெட் கிங்டம்) முழுமையான மார்பக புற்றுநோய் ஜீனோமைக் கண்டறியும் செயல்பாடுகளில் முன்னிலை வகிக்கிறது.

எல்லா புற்றுநோய்களையும் போலவே, மார்பக புற்றுநோயும், ஒரு குறைபாடுடைய மரபணு அதனுடைய சூழலுடன் தொடர்பு கொள்வதன் மூலமாக ஏற்படுகிறது. சாதாரண செல்கள் தேவையான அளவுக்கு பிளவுப்பட்டு, பின்னர் நின்றுவிடும். அவை பிற செல்களுடன் ஒட்டிக்கொண்டு, திசுக்களில் தங்கியிருக்கும். உருமாற்றத்தின் காரணமாக, செல்கள் பிளவுறுவதை நிறுத்தும் திறனை இழந்து, மற்ற செல்களுடன் ஒட்டியிருக்கும் தன்மையை இழந்து, அவற்றுக்கு சொந்தமான இடங்களில் தங்கியிருக்கும் திறனையும் இழந்து விடும்போது அவை புற்றுகளாக மாறுகின்றன. செல்கள் பிளவுறும்போது, அவற்றின் டிஎன்ஏ பொதுவாகவே பல தவறுகளுடன் நகலெடுக்கப்படுகின்றன. இந்த தவறுகளை பிழை-திருத்தும் புரதங்கள் சரிசெய்யும். p53, BRCA1 மற்றும் BRCA2 போன்ற உருமாற்றங்கள் கான்சரை ஏற்படுத்தும் என்று அறியப்பட்டுள்ளன, இவை பிழை திருத்தும் செயல்பாடுகளில்தான் இருக்கின்றன. இந்த உருமாற்றங்கள் மரபுவழியாகவோ அல்லது பிறந்தபின்னர் பெறப்பட்டதாகவோ இருக்கலாம். இவையே, பிற உருமாற்றங்களை, கட்டுப்பாடற்ற பிளவு, ஒட்டியிருக்கும் தன்மை இழப்பு மற்றும் தொலைவில் உள்ள உறுப்புகளில், மெட்டாஸ்டாடிஸ் ஆகியவற்றுக்கு காரணமாக உள்ளன என்று யூகிக்கப்படுகிறது.

சாதாரண செல்கள், அவை தேவைப்படாத நிலை ஏற்படும்போது, தற்கொலை (அபோப்டோசிஸ்) செய்து கொள்கின்றன. அதுவரை, அவை, பல புரத தொகுப்புகள் மற்றும் தடங்களால் (பாத்வே) தற்கொலையிலிருந்து பாதுகாக்கப்படுகின்றன. இம்மாதிரியான ஒரு பாதுகாப்பு பாத்வேயானது PI3K/AKT பாத்வே ஆகும்; மற்றொன்று RAS/MEK/ERK பாத்வே ஆகும். சில நேரங்களில், இந்த பாதுகாப்பு பாத்வேக்களில் உள்ள சில ஜீன்கள் உருமாற்றம் அடைந்து இவற்றை எப்போதுமே "இயங்கிக்" கொண்டிருக்குமாறு மாற்றி விடுகின்றன, இதனால் செல்லின் தேவை இல்லாத நிலையிலும் செல் தற்கொலை செய்து கொள்ள முடியாமல் போகிறது. பிற உருமாற்றங்களுடன் இணைந்து புற்றுநோயை உருவாக்கும் படிகளில் இதுவும் ஒன்று. சாதாரணமாக, ஒரு செல்லானது தற்கொலைக்கு தயாராகும்போது PTEN புரதமானது PI3K/AKT பாத்வேயின் இயக்கத்தை நிறுத்தி விடுகிறது. சில மார்பக புற்றுநோய்களில், PTEN புரதத்தின் ஜீன் உருமாற்றம் அடைகிறது, எனவே PI3K/AKT பாத்வே "இயங்கும்" நிலையில் தங்கிவிடுகிறது, இதனால் கான்சர் செல்கள் தற்கொலை செய்து கொள்வதில்லை.

மார்பக புற்றுநோயை உருவாக்கும் உருமாற்றங்கள், ஈஸ்ட்ரோஜன் பயன்பாட்டோடு தொடர்புடையவை என்று ஆராய்ச்சி பூர்வமாக நிரூபிக்கப்பட்டுள்ளது.

நோய்த்தடுப்பு கவனிப்பு, மாலிக்னான்ட் செல்களை ஒருவருடைய ஆயுள் முழுவதும் நோய்த்தடுப்பு அமைப்பு நீக்கி விடும் என்ற கொள்கை.

இயல்புக்கு மாறான வளர்ச்சி வீதமானது ஸ்ட்ரோமல் செல்/0}கள் மற்றும் [[எபிதீலியல் செல்]]கள் ஆகியவற்றுக்கு இடையே தொடர்பு ஏற்பட்டுள்ளதையும் வீரியம் மிக்க (மாலிக்னன்ட்) செல் வளர்ச்சியையும் காண்பிக்கிறது.

வளர்ந்த நாடுகளை விட குறைவாக வளர்ந்த நாடுகளில் உள்ள மக்கள் குறைவாக நோய் பாதிப்புக்கு உள்ளாகின்றனர்.

அமெரிக்காவில், மார்பக அல்லது கருப்பை புற்றுநோயைக் கொண்ட மக்களில் 10 முதல் 20 சதவீதம் பேர் அவர்களின் முதல் நிலை அல்லது இரண்டாம் நிலை உறவினர்களில் ஒருவருக்கு இந்த நோய்களில் ஒன்று இருப்பதாக தெரிவிக்கின்றனர். இரண்டு முக்கிய நோய் காரணி ஜீன்களில் உருமாற்றங்கள், அதாவது மார்பக புற்று தாக்கி ஜீன் 1 (breast cancer susceptibility gene 1 -BRCA1) மற்றும் மார்பக புற்று தாக்கி ஜீன் 2 (BRCA2) ஆகியவை மார்பக புற்றுநோய்க்கான ஆபத்தை வாழ்நாள் முழுவதும் 60 மற்றும் 85 சதவீதமாகவும், கருப்பை புற்றுநோய்க்கான ஆபத்தை வாழ்நாள் முழுவதற்கும் 15 மற்றும் 40 சதவீதத்துக்கு இடையிலும் கொண்டுள்ளது. ஆனாலும், இந்த ஜீன்களில் ஏற்படும் உருமாற்றங்கள், ஒட்டுமொத்த மார்பக புற்றுநோய்களில் 2 முதல் 3 சதவீதமாகவே இருக்கிறது.

கண்டறிதல் நுட்பங்கள், (கீழே விரிவாக விளக்கப்படுகின்றன) கான்சரின் வாய்ப்புகளைத் தீர்மானிக்கப் பயன்படுகின்றன என்றாலும், கண்டறியப்பட்ட கட்டி, சாதாரண கட்டி போன்றவையாக இல்லாமல், புற்றுநோய்தான் என்று கண்டறிய கூடுதல் சோதனைகள் அவசியம்.

மருத்துவ அமைப்புகளில், மார்பக புற்றுநோயானது, மார்பக பரிசோதனையில் ஒரு "மும்மை சோதனை" மூலம் கண்டறியப்படுகிறது (பயிற்சி பெற்ற மருத்துவரின் மார்பக பரிசோதனை), மேம்மோகிராஃபி, மற்றும் நுண் ஊசி கண்டறிதல் சைட்டோலஜி ஆகியவை ஆகும். மேம்மோகிராஃபி மற்றும் கிளினிக்கல் மார்பக சோதனை ஆகிய இரண்டுமே, ஒரு கட்டி புற்றுநோய்தானா என்று அறியவும், சில நேரங்களில் பிற காயங்கள் ஏதும் உள்ளனவா என்று அறியவும் கூட பயன்படுத்தப்படுகின்றன. நுண் ஊசி கண்டறிதல் மற்றும் சைட்டோலஜி (FNAC), என்ற சோதனையை, GP இன் அலுவலகத்தில், மரத்துப்போகும் பொருளைப் பயன்படுத்தி, கட்டியிலிருந்து திரவத்தை எடுக்க முயற்சி செய்வதாகும். தெளிவான திரவமானது, கட்டி புற்றுநோயாக இல்லை என்று தெரிவிக்கும், ரத்தத்துடன் கூடிய திரவமானது புற்றுநோய் செல்கள் உள்ளனவா என்று நுண் பெருக்கி கண்ணாடி (மைக்ரோஸ்கோப்) பரிசோதனைக்கு அனுப்பப்படும். இந்த மூன்று சோதனைகளையும் ஒன்றிணைத்து, மார்பக புற்றுநோயை மிக அதிக துல்லியத்துடன் கண்டறிய பயன்படுத்தலாம்.

உடல் திசு ஆய்வு (பயாப்ஸி)க்கான பிற வாய்ப்புகளாவன கோர் பயாப்ஸி, இதில் மார்பகத்தின் ஒரு பகுதி நீக்கப்படும், மற்றும் துண்டித்தல் பயாப்ஸி, இதில் முழு கட்டியும் அகற்றப்படும்.

மார்பக புற்றுநோய் கண்டறிதல் என்பது, ஆரோக்கியமான பெண்ணுக்கு, முன்னதாகவே மார்பக புற்றுநோய் இருக்கிறதா என்று கண்டறியும் முயற்சியாகும். முன்னதாகவே கண்டறிவதால் எளிதாக குணமாக்க முடியும் என்று நம்பப்படுகிறது. பல கண்டறிதல் சோதனைகள் பயன்படுத்தப்படுகின்றன, அவையாவன: மருத்துவ மற்றும் சுய மார்பக சோதனைகள், முலை ஊடுகதிர்ப் படம் (மேம்மோகிராஃபி), மரபுசார் சோதனை, செவியுணரா ஒலி அலை வரைவு (அல்ட்ராசவுண்ட்) மற்றும் காந்த அதிர்வு அலை வரைவு (மாக்னடிக் ரெசொனன்ஸ் படமெடுத்தல்).

மருத்துவ அல்லது சுய மார்பக பரிசோதனை என்பதில் மார்பகத்தில் கட்டிகள் அல்லது பிற அசாதாரண மாற்றங்கள் உள்ளனவா என்று அறியப்படுகிறது. இந்த இரண்டு வகை மார்பக பரிசோதனையிலும், சிறந்த முடிவுகள் பெறப்படுகின்றன என்பதற்கு ஆராய்ச்சிப்பூர்வமான சான்றுகள் ஏதுமில்லை, ஏனெனில் கண்டறியக்கூடிய அளவுக்கு பெரிதாக கட்டி வளர்ந்திருக்கும்போது, அது முன்பே பல ஆண்டுகளாக வளர்ந்திருக்கக் கூடும், விரைவிலேயே அதனை பரிசோதனை இல்லாமலே கண்டறியலாம். மார்பக புற்றுநோய்க்கான மேமோகிராஃபிக் ஸ்கிரீனிங் எக்ஸ்-ரேக்களைப் பயன்படுத்துகின்றன, இதன் மூலம் ஏதேனும் வழக்கத்துக்கு மாறான கட்டிகள் அல்லது லம்ப்கள் உள்ளனவா என்று அறியப்படுகின்றன. 2009 ஆம் ஆண்டில் கொக்ரேன் கொலாப்ரேஷன், மேமோகிராம்கள் மார்பக புற்றுநோய்களில் பிழைக்கும் வாய்ப்பை 15 சதவீதம் வரை குறைக்கின்றன. மேலும் தேவையற்ற அறுவைசிகிச்சை மற்றும் தொல்லைகளை உருவாக்கும் என்று கூறியது. இதன் விளைவாக மேம்மோகிராஃபி சோதனைகள் நன்மை செய்வதை விடவும் தீமையைத்தான் அதிகம் செய்கின்றன என்று கூறினார்கள். ஆனாலும், பல தேசிய நிறுவனங்கள், வழக்கமான மேமோகிராஃபியைப் பரிந்துரைக்கின்றன. 50 முதல் 74 வயதான சாதாரண பெண்ணுக்கு, அமெரிக்க முன்னெச்சரிக்கை சேவைகள் அமைப்பு இரண்டாண்டுகளுக்கு ஒருமுறை மேம்மோகிராஃபி செய்து கொள்ளுமாறு பரிந்துரைக்கிறது. இந்த டாஸ்க் ஃபோர்ஸ், தேவையற்ற அறுவை சிகிச்சை மற்றும் தொல்லைகளுடன் கூடவே அடிக்கடி மேம்மோகிராம்களை எடுத்துக் கொள்வதால், சிறிய ஆனால் குறிப்பிடத்தக்க அளவுக்கு மார்பக புற்றுநோயின் வாய்ப்புகள் அதிகரிக்கும் என்றும் சுட்டிக்காட்டுகிறது.

அதிகமான பெண்கள் புற்றுநோயால் பாதிக்கப்பட்ட குடும்பங்களின் பெண்கள் போன்ற அதிக ஆபத்தில் உள்ள பெண்களுக்கு, மேம்மோகிராஃபி கண்டறிதல் சிறிய வயதிலேயே பரிந்துரைக்கப்படுகிறது, மேலும் BRCA ஜீன்கள் மற்றும் / அல்லது மாக்னடிக் ரெசொனன்ஸ் இமேஜிங் போன்ற கூடுதல் சோதனைகளும் பரிந்துரைக்கப்படுகின்றன.

மார்பக புற்றுநோயை கண்டறிய டாக்டர் கே. சாந்தா மார்பக புற்றுநோய் அமைப்பு 2012-ம் ஆண்டு தமிழ்நாட்டில் நடமாடும் கண்டறிதல் சேவையை தொடங்கி வைத்தது. குறைந்த செலவில் மார்பக புற்றுநோயின் அறிகுறிகளை கண்டறிய மாமோகிராம் கருவிகள் பொருத்தப்பட்ட ஒரு வாகனம் தமிழ்நாடு மாநிலத்தின் பல்வேறு பகுதிகளுக்குச் சென்று இச்சேவையை வழங்கி வருகிறது. பழைய வாகனம் ஒன்றை வைத்துக்கொண்டு தொடங்கப்பட்ட இச்சேவைக்காக, ஒரு தனியார் வாகன தயாரிப்பு நிறுவனம் புதிய வாகனம் ஒன்றை நண்கொடையாக வழங்கியுள்ளது. அதன் மூலம் தொலை தூரத்திற்கு இச்சேவை வழங்கும் கருவிகளை எடுத்துச் செல்ல முடியும். தொடங்கப்பட்ட ஒரே ஆண்டில் 1000-த்துக்கும் மேற்பட்டோர் இச்சேவையை பயன்படுத்தியுள்ளனர்.

மார்பக புற்றுநோயானது முதலில், அறுவைசிகிச்சை மூலமாகவும் பின்னர் மருந்துகள், கதிரியக்கம் அல்லது இரண்டினாலும் சிகிச்சையளிக்கப்படுகிறது. கண்டறிதல் மற்றும் மீண்டும் வருவதற்கான வாய்ப்பு ஆகியவற்றின் அடிப்படையில் சிகிச்சைகள் அதிக தீவிரத்துடன் தரப்படுகின்றன. நல்ல முன் கண்டறிதலுடன் கூடிய ஆரம்பநிலை கான்சர்கள் (DCIS அல்லது நிலை 1 அல்லது நிலை 2) லம்பெக்டோமி மற்றும் கதிரியக்கம் ஆகியவை மூலம் மட்டுமே சிகிச்சையளிக்கப்படுகின்றன. மிகவும் குறைவாக கண்டறியப்பட்ட மற்றும் மீண்டும் வருவதற்கான வாய்ப்புகள் அதிகம் கொண்ட பிந்தைய நிலை கான்சர்கள் அதிதீவிர கீமோதெரபி மூலமாக சிகிச்சையளிக்கப்படுகின்றன. இதில் விரும்பத்தகாத மற்றும் வாழ்வுக்கு ஆபத்தளிக்கக் கூடிய பக்க விளைவுகளும் இருக்கக்கூடும், இவை குணமாவதற்கான வாய்ப்புகள் மற்றும் மீண்டும் வருவதற்கான வாய்ப்புகளை குறைப்பதற்காக செய்யப்படுகின்றன.

அறுவை சிகிச்சையுடன் கூடிய மருந்துகள் துணை நிலை சிகிச்சை என்று அழைக்கப்படுகின்றன. ஹார்மோன் தெரபி என்பது ஒரு வகையான துணைநிலை சிகிச்சையாகும். சில மார்பக புற்றுநோய்கள தொடர்ந்து வளர்ச்சியடைய, ஈஸ்ட்ரோஜன் தேவைப்படுகிறது. இவற்றை ஈஸ்ட்ரோஜன் ஏற்பிகள் இருப்பதை வைத்தும் (ER+) புரோஜெஸ்ட்ரான் ஏற்பிகள் (PR+) இருப்பதை வைத்தும் அறியலாம் (இவை சில நேரங்களில் மொத்தமாக ஹார்மோன் ஏற்பிகள், HR+ என்று குறிப்பிடப்படுகின்றன). ஈஸ்ட்ரோஜன் உருவாகத்தைத் தடுக்கும் அல்லது ஏற்பிகளை முடக்கும் டமோக்ஸிஃபென் அல்லது அரோமாடாஸ் இன்ஹிபிட்டர்) போன்ற மருந்துகளின் மூலமாக இந்த ER+ கான்சர்களுக்கு சிகிச்சையளிக்க முடியும்.

நோயின் தீவிரமான நிலைகளுக்கு சிகிச்சையளிக்க கீமோதெரபி தரப்படுகிறது. இவை பொதுவாக இணைத்து தரப்படுகின்றன. மிகப்பொதுவான சிகிச்சை முறைகளில் ஒன்று சைக்ளோபாஸ்மைடு உடன் டோக்ஸோரூபிசின் (அட்ரியாமைசின்) ஆகும், இது CA என்றழைக்கப்படுகிறது; இந்த மருந்துகள் கான்சரில் உள்ள DNA வை அழிக்கின்றன, கூடவே வேகமாக வளரும் சாதாரண செல்களையும் அழிக்கின்றன, இதனால் மிக மோசமான பக்க விளைவுகள் ஏற்படக்கூடும். டோக்சோரூபிசின் மருந்தின் மிக ஆபத்தான பக்கவிளைவு இதய தசைகள் பாதிப்படைவதாகும். டாக்டாக்சல் போன்ற டாக்ஸேன் மருந்துகள், இந்த கூட்டுமருந்துடன் சேர்க்கப்படுகின்றன, அவை CAT என்றழைக்கப்படுகின்றன; டாக்ஸேனானது, கான்சர் செல்களில் உள்ள நுண்குழாய்களைத் தாக்குகிறது. இதேபோன்ற முடிவைத் தரும் , மற்றொரு பொதுவான சிகிச்சை முறையானது, சைக்ளோபாஸ்மைடு, மீதோட்ரெக்சேட் மற்றும் ஃப்ளூரோவ்ராசில் (CMF) ஆகியவையாகும். (கீமோதெரபி என்பது பொதுவாக எந்த மருந்தையும் குறிப்பிடலாம், ஆனால் பொதுவாக பாரம்பரிய ஹார்மோன் அல்லாத சிகிச்சை முறைகளைக் குறிக்கின்றன.)

மோனோக்ளோனல் ஆண்டிபாடிகள் ஆகியவை சில நேரங்களில் பயன்படுத்தப்படுகின்றன. சில கான்சர் செல்களின் பரப்புகளில் HER2 என்ற ஏற்பிகள் உள்ளன. இந்த ஏற்பியானது, பொதுவாக, ஒரு செல்லை பிளவுற செய்யும் வளர்ச்சி காரணியால் தூண்டப்படுகிறது. வளர்ச்சி காரணி இல்லாத நிலையில் செல்லானது வளர்வதை நிறுத்தி விடுகிறது. மார்பக புற்றுநோயில், HER2 ஏற்பியானது "இயங்கும்" நிலையில் தங்கி விடுகிறது (தொடர்ந்து தூண்டப்படுகிறது). இந்த செல் நிற்காமல் தொடர்ந்து பிளவுறுகிறது. ட்ராடுஸுமாப் (ஹெர்செப்டின்), என்ற மோனாக்ளோனல் ஆன்டிபாடி HER2 உடன் தரப்படும்போது, இந்த வகை கான்சர்களின் பிழைக்கும் வாய்ப்பை அதிகரிக்க உதவுகிறது. பிற மோனோக்ளோனல் ஆன்டிபாடிகள் செல்லில் உள்ள பிற கான்சர் செயல்பாடுகளைத் தடுக்க பயன்படுகின்றன.

ரேடியோதெரபி என்பது கட்டி இருந்த இடத்தில் அறுவை சிகிச்சைக்கு பின்னர் தரப்படுகிறது, இந்த மைக்ரோஸ்கோபிக் கட்டிகள் அறுவை சிகிச்சையிலிருந்து தப்பி விடக்கூடும் கதிரியக்க தெரபியை, வெளிப்புற கற்றை ரேடியோதெரபியாகவும் அல்லது ப்ராச்சிதெரபி (அக ரேடியோதெரபி) ஆகவும் தரப்படலாம். சரியான அளவுக்கு தரப்படும்போது, கதிரியக்கத்தால் புற்று மீண்டும் வரும் வாய்ப்பு, 50-66% குறைகிறது (1/2 - 2/3 வரை ஆபத்து குறைக்கப்படுகிறது).

சிகிச்சை முறைகள் தொடர்ந்து தோராயமான, கட்டுப்படுத்தப்பட்ட முயற்சிகளில் மதிப்பாய்வு செய்யப்படுகின்றன. இந்த மதிப்பாய்வில், தனித்தனி மருந்துகள், கூட்டு மருந்துகள் மற்றும் கதிரியக்க நுட்பங்களும் ஆராயப்படுகின்றன. இதிலிருந்து தனிப்பட்ட மற்றும் தொகுப்பு மருந்துகள் ஒப்பிடப்படுகின்றன. அமெரிக்கன் சொசைட்டி ஆஃப் கிளினிக்கல் ஆன்கோலஜி, சான் ஆன்டானியோ ப்ரெஸ்ட் கான்சர் சிம்போசியம், மற்றும் ஸ்விட்சர்லாந்தில் உள்ள செயின்ட். காலெனில் உள்ள செயின்ட். காலென் ஆன்காலஜி கான்ஃபரன்ஸ் போன்ற அறிவியல் சந்திப்புகளில் ஆண்டுதோறும் சமீபத்திய ஆய்வு முடிவுகள் வெளியிடப்படுகின்றன. இந்த ஆய்வுகள் தொழில்முறை நிபுணர்களாலும், பிற நிறுவனங்களாலும் மதிப்பாய்வு செய்யப்பட்டு, குறிப்பிட்ட சிகிச்சைக் குழுக்கள் மற்றும் ஆபத்து வகையின்படி ஒழுங்கமைக்கப்பட்டு, ஒழுங்குகளாக வரையறுக்கப்படுகின்றன.

நோய் முன் கணிப்பு என்பது, நோயின் முடிவை முன்னரே அறிவதாகும், பொதுவாக மரணத்தின் (அல்லது பிழைப்பதன்) சதவீதம் , மற்றும் நோய் வளர்ச்சி இல்லாத வாழ்நாள் (PFS) அல்லது நோயின்றி வாழுதல் (DFS) இன் சதவீதம் ஆகியவை ஆகும். இந்த யூகங்கள் ஒத்த வகையான மார்பக புற்றுநோய் நோயாளிகளுடனான அனுபவங்களின் அடிப்படையில் செய்யப்படுகின்றன. ஒரு நோய் முன்கணிப்பு என்பது தோராயமானதே, ஏனெனில் ஒரே மாதிரியான வகைப்பாட்டைக் கொண்ட நோயாளிகளும் வெவ்வேறு கால அளவுக்கு வாழ்வதற்கு வாய்ப்புண்டு மற்றும் வகைப்பாடுகள் எப்போதும் துல்லியமாக இருக்க வாய்ப்பில்லை. 50% நோயாளிகள் வாழக்கூடிய, சராசரி மாதங்களின் (அல்லது ஆண்டுகளின்) எண்ணிக்கையை வைத்து கணக்கிடப்படுகிறது, அல்லது 1, 5, 15 மற்றும் 20 ஆண்டுகளுக்கு பின்னரும் வாழும் நோயாளிகளின் சதவீதம் மூலமாக கணக்கிடப்படுகிறது. நோய் முன்கணிப்பு சிகிச்சை முடிவுகளுக்கு அதிக முக்கியத்துவம் வாய்ந்தது, ஏனெனில் நீண்டகாலம் உயிர்வாழ்வதற்கான வாய்ப்புடைய நோயாளிகளுக்கு லம்பக்டோமி மற்றும் கதிரியக்கம் அல்லது ஹார்மோன் தெரபி ஆகிய குறைவான தீவிரமுடைய சிகிச்சைகள் வழங்கப்படுகின்றன, அதே நேரத்தில், குறைவான பிழைக்கும் வாய்ப்புடைய நோயாளிகளுக்கு தீவிர மாஸ்டெக்டோமி போன்ற அதிதீவிர சிகிச்சைகளும் அல்லது கூடுதல் கீமோதெரபி மருந்துகள் வழங்கப்படுகின்றன.

ஸ்டேஜிங், கட்டி அளவு மற்றும் இருப்பிடம், கிரேட் ஆகியவை நோய் முன்கணிப்பு காரணிகளும் அடங்கியுள்ளன. இவற்றின் மூலம் நோய் முறையானதா (மெட்டாஸ்டாஸைஸ்டு, அல்லது உடலின் மற்ற பாகங்களுக்கு கடத்தப்பட்டுள்ளதா என்பது) அல்லது மீண்டும் வரக்கூடியதா மற்றும் நோயாளியின் வயது ஆகியவை அறியப்படுகின்றன.

ஸ்டேஜ் அதிக முக்கியத்துவம் வாய்ந்தது, ஏனெனில் இதில் கருதப்படும் அளவு, பகுதியின் பாதிப்பு, நிணநீர் முடிச்சுகளின் நிலை மற்றும் நோய் வேறு பகுதிகளுக்கு பரவியுள்ளதா என்று அறிய உதவுகிறது. நோய் கண்டறிதலின்போது இந்த ஸ்டேஜ் அதிகமாக இருந்தால், நோயின் முடிவு அதிக மோசமாக இருக்கும். இந்த நிலையானது, நோயானது நிணநீர் முடிச்சுகளுக்கும், மார்பின் சுவர்களுக்கும், தோல் அல்லது அதைத் தாண்டி பரவியுள்ளதா என்பதையும் புற்றுநோய் செல்களின் தீவிரத்தையும் வைத்து அதிகமாகிறது. கான்சர் அல்லாத பகுதிகள் இருப்பது, இயல்பான செல்களைப் போன்ற இயக்கம் (கிரேடிங்) ஆகியவற்றைப் பொருத்து இந்த நிலையானது குறைக்கப்படுகிறது. புற்றுநோய் பரவும் நிலையில் இல்லாத வரை அளவு ஒரு முக்கிய காரணி அல்ல. மார்பகம் முழுவதும், சிட்டு டாக்டல் கார்சினோமா பரவியிருப்பது ஸ்டேஜ் ஜீரோ ஆகும்.

கிரேடிங் என்பது, எவ்வகையில் பயாப்ஸி செய்யப்பட்டது என்பதையும், வளர்ச்சியடைந்த செல்களின் நடத்தையையும் அடிப்படையாக கொண்டது. இயல்பான கான்சர் செல்களுக்கு நெருக்கமாக இருக்கும் வரை, அவற்றின் வளர்ச்சி மெதுவாக இருந்து, நோயின் முடிவு சிறப்பாக இருக்கும். செல்களை சரியாக வகைப்படுத்த முடியவில்லை என்றால், அவை முதிர்ச்சியடையாதவையாக தோன்றும், மற்றும் இன்னும் வேகமாக பிரிவடையும் மற்றும் அதிக வேகமாக பரவும். அதிகம் வகைப்படுத்தக்கூடியவை 1 கிரேடாகவும், மிதமானவை 2 வது கிரேடாகவும், மோசமாக அல்லது வகைப்படுத்தவே முடியாததாகவும் இருப்பதை 3 அல்லது 4 என்ற கிரேடாகவும் வகைப்படுத்தப்படுகின்றன (இவை பயன்படுத்தப்படும் அளவீட்டை அடிப்படையாக கொண்டது).

மெனோபாஸுக்கு பின்பான பெண்களை விட பல காரணிகளின் காரணமாக, இளம்பெண்கள் மோசமான நோயின் முடிவைப் பெற்றுள்ளனர். ஏனெனில் அவர்களின் மார்பகங்கள், அவர்களின் மாதவிடாய் சுழற்சிகளின் காரணமாக அதிக இயக்கத்துடன் உள்ளன. அவர்கள் கைக்குழந்தைகளுக்கு பாலூட்டிக் கொண்டிருக்கலாம், மற்றும் அவர்களின் மார்பகங்களில் ஏற்படும் மாற்றங்களை அறியாதவர்களாக இருக்கின்றனர். எனவே, இளம்பெண்களுக்கு நோய் இருப்பதைக் கண்டறியப்படும்போது கூடுதலாக மேம்பட்ட நிலைகளில் இருக்கின்றனர். இளம்பெண்களுக்கு மார்பக புற்றுநோய் மீண்டும் வருவதற்கான ஆபத்துகள் அதிகமாக உயிரியியல் காரணங்களும் இருக்கக்கூடும்.

ஈஸ்ட்ரோஜன் மற்றும் புரோஜெஸ்ட்ரான் ஏற்பிகள் கான்சர் செல்களில் இருப்பது, முன்கணிப்பு செய்ய முடியாத போது, சிகிச்சையைக் கட்டமைப்பதில் அதிக முக்கியத்துவம் வாய்ந்தது. இந்த குறிப்பிட்ட ஏற்பிகளுக்கு பாசிட்டிவாக முடிவைப் பெறாத நபர்களுக்கு ஹார்மோன் தெரபிக்கு பயனளிக்காது.

இதேபோன்று, HER2/neu நிலையானது சிகிச்சையின் கால அளவைத் தீர்மானிக்கிறது. HER2/neu -க்கு பாசிட்டிவாக காண்பிக்கும் கான்சர் செல்களைக் கொண்ட நோயாளிகள், தீவிரமான நோய் பாதிப்பைப் பெற்றிருப்பார்கள். அவர்களுக்கு இந்த புரதங்களைத் தாக்கும் ட்ராடுஸுமாப் என்ற மோனோக்ளோனால் ஆன்டிபாடி என்ற மருந்தின் மூலம் சிகிச்சையளிக்கப்படுகின்றன.

அல்கலைன் பாஸ்பாடாஸ் உடன் சேர்ந்த, எலிவேட்டட் CA15-3 என்பது மார்பக புற்றுநோய் திரும்பி வரும் வாய்ப்புகளை அதிகரிப்பதாக காண்பிக்கப்பட்டுள்ளன.

புற்றுநோய் இருப்பதாக கண்டறிதல், அதன் அறிகுறிகள், சிகிச்சை மற்றும் தொடர்புடைய சிக்கல்கள் மிகவும் தீவிரமானவை. பெரும்பாலான பெரிய மருத்துவமனைகளில், புற்றுநோய் ஆதரவு குழுக்கள் இயங்கி வருகின்றன, இவற்றின் மூலம் நோயாளிகள் புற்றுநோயிலிருந்து பிழைத்தவர்களுடன் பழகவும், அதன் தன்மைகளை உணர்ந்து கொள்ளவும் உகந்த சூழல் ஏற்படுத்தித் தரப்படுகிறது. ஆன்லைன் கான்சர் ஆதரவுக் குழுக்களும், கான்சர் நோயாளிகளுக்கு மிகவும் பயனளிக்கக் கூடியவையாக உள்ளன, குறிப்பாக, நிச்சயமின்மை, உடலழகு கெடுதல் போன்று புற்றுநோய்களில் பொதுவாக அமைந்த சிக்கல்களை சமாளிக்க உதவுகின்றன.

எல்லா மார்பக புற்றுநோய் நோயாளிகளும் ஒரே மாதிரியான சுகவீனத்தை உணர மாட்டார்கள். கான்சர் கண்டறியப்பட்ட பிறகு, வயது போன்ற பல காரணிகள் நோயின் தன்மையைத் தீர்மானிக்கின்றன. ஈஸ்ட்ரோஜன் ஏற்பி பாசிட்டிவ் மார்பக புற்றுநோயைக் கொண்ட மாதவிடாய் நிறுத்தத்திற்கு (மெனோபாஸ்) முன்பான நிலையில் உள்ள பெண்களுக்கு, அவர்களின் மார்பக புற்றுநோயை குணப்படுத்த வழங்கப்படும் பல கீமோதெரபி மருந்துகளின் தூண்டுதலால் முந்தையதாகவே மெனோபாஸ் வரக்கூடும், குறிப்பாக கருப்பை செயல்பாட்டைத் தடுப்பதற்கு பயன்படுத்தப்படும் ஹார்மோன் மருந்துகள் இவற்றை உருவாக்கக் கூடும். அவர்கள் இதனை சமாளித்தே ஆக வேண்டும்.

மற்றொரு வகையில், ஜார்ஜியா பல்கலைக்கழகத்தில் உள்ள காலேஜ் ஆஃப் பப்ளிக் ஹெல்த்தின் ஆராய்ச்சியாளர்கள், வயதான பெண்கள், இளம்பெண்களை விட நோயிலிருந்து குணமடைவதற்கு அதிக சிரமம் அடைகின்றனர் என்று கண்டறிந்துள்ளனர். 50 வயதுக்கு மேற்பட்ட பெண்களுக்கு மார்பக புற்றுநோய் ஏற்படுவதற்கான வாய்ப்புகள் அதிகரிப்பதால், பிழைக்கும் வீதம் குறைகின்றன. எனவே மார்பக புற்றுநோயானது தொடர்ந்து வயது சார்ந்த சிக்கலாக மாறி வருகிறது. இதை சார்ந்த விரிவான ஆய்வும், வெவ்வேறு வயதை சார்ந்தவர்களுக்கு வெவ்வேறு வகையான சிகிச்சை முறைகளும் உருவாக்கப்பட வேண்டும்.

உலகளாவிய அளவில், பெண்களுக்கு ஏற்படக்கூடிய புற்றுநோய்களில் தோல் புற்றுநோய்க்கு அடுத்ததாக பொதுவான புற்றுநோயாக மார்பக புற்றுநோய் இருந்து வருகிறது. இது பெண்களுக்கான புற்றுநோய்களில் 16% ஆகும். இந்த சதவீதமானது குடல் மற்றும் கருப்பை வாய் புற்றுநோய்களின் வீதத்தின் இருமடங்காகும். நுரையீரல் புற்றுநோயைப் போல மூன்று மடங்காகும். உலகெங்கும் பெண்களிடையே நுரையீரல் புற்றுநோயால் ஏற்படும் மரணத்தை விடவும், 25% அதிக மரணத்தை இது ஏற்படுத்துகிறது. 2004 -ஆம் ஆண்டில் மட்டும், உலகெங்கும் மார்பக புற்றுநோயால் மரணமடைந்த பெண்களின் எண்ணிக்கை 519,000 ஆகும். (புற்றுநோய் மரணங்களில் 7% ஆகும் மற்றும் ஒட்டுமொத்த மரணங்களில் 1% ஆகும்). 1970களுக்கு பிறகு, உலகெங்கும் மார்பக புற்றுநோயாளிகளின் எண்ணிக்கை கணிசமாக அதிமாகியுள்ளது, இதற்கு ஒருவகையில் நவீன வாழ்க்கைமுறையும் காரணமாகும்.

மார்பக புற்றுநோயின் பாதிப்பு உலகெங்கும் பரவலாக வேறுபட்டுள்ளது, குறைவாக வளர்ச்சியடைந்த நாடுகளில் குறைவாகவும், அதிக வளர்ச்சியடைந்த நாடுகளில் அதிகமாகவும் இது இருக்கிறது. பன்னிரண்டு உலக பிராந்தியங்களில், 100,000 பெண்களுக்கு வருடாந்திர வயதால்-தரநிலைப்படுத்தப்பட்ட நோய் தாக்க வீதங்கள்: கிழக்காசியாவில் 18; தென் மத்திய ஆசியாவில், 22; துணை-சஹாரா பகுதியில் 22; தென் கிழக்கு ஆசியாவில் 26; வட ஆப்பிரிக்கா மற்றும் மேற்கு ஆசியாவில் 28; தென் மற்றும் மத்திய அமெரிக்காவில், 42; கிழக்கு ஐரோப்பாவில், 49; தென் ஐரோப்பாவில், 56; வட ஐரோப்பாவில், 73; ஓஷியானா, 74; மேற்கு ஐரோப்பா, 78; மற்றும் வட அமெரிக்காவில் 90.

மார்பக புற்றுநோயானது, வயதுடன் மிகவும் நெருக்கமான தொடர்புடையது, 40 வயதுக்கு குறைவான பெண்களில் 5% பேர் மட்டுமே மார்பக புற்றுநோயால் பாதிக்கப்படுகிறார்கள்.

அமெரிக்காவில் மார்பக புற்றுநோயால் பெண்கள் பாதிக்கப்பட, 8 இல் 1 (12.5%) பெண்ணுக்கு வாய்ப்பு உள்ளதாகவும், அதில் 35 இல் 1 (3%) ஒருவர் மரணமடையும் வாய்ப்பு உள்ளதாகவும் கூறப்படுகிறது. ஒரு சமீபத்திய ஆய்வு இந்த கணிப்பைத் தவறு எனக்கூறியது, அதில் ஆரோக்கியமான பெண்களில் 6% பேர் மட்டுமே பாதிப்படையும் வாய்ப்புடையவர்களாக இருக்கின்றனர்.

அமெரிக்காவில் மார்பக புற்றுநோயின் நோய்த்தாக்க வீதம் உலகிலேயே மிகவும் அதிகமானதாகும்; வெள்ளை பெண்களில் 100,000 பேர்களில் 128.6 பேர்களுக்கும் ஆப்பிரிக்க அமெரிக்கர்களில் 100,000 பேர்களில் 112.6 பேர்களுக்கும் ஏற்படுகிறது. இதுவே பொதுவாக காணப்படும் புற்றுநோயில் இரண்டாவது இடத்திலும் (தோல் புற்றுநோய்க்கு அடுத்ததாக) புற்றுநோயால் ஏற்படும் மரணங்களில் இரண்டாவது முக்கிய காரணமாகவும் (நுரையீரல் புற்றுநோய்க்கு அடுத்ததாகவும் இருந்து வருகிறது. 2007ஆம் ஆண்டில், அமெரிக்காவில் மட்டும் 40,910 மரணங்கள் மார்பக புற்றுநோயால் ஏற்படும் என்று எதிர்பார்க்கப்படுகிறது (இது புற்றுநோய் மரணங்களில் 7%; ஒட்டுமொத்த மரணங்களில் 2% ஆகவும் உள்ளது). இந்த எண்ணிக்கையில், 2000 புற்றுநோய் மரணங்களில், வருடம் முழுவதும் இறக்கும் 450-500 ஆண்களும் அடங்குவர்.

கடந்த சில ஆண்டுகளாக, அமெரிக்காவில், அமெரிக்க பூர்வீகம் கொண்டவர்கள் மற்றும் அலாஸ்கா பூர்வீகம் கொண்டவர்கள் ஆகியோரில் மார்பக புற்றுநோய் தாக்கம் மற்றும் மரண வீதங்கள் தொடர்ந்து குறைந்து வருகின்றன. ஆனாலும், பெண்களிடையே மரணம் ஏற்படுவதற்கான பொதுவான காரணமாக இதய நோய் இருந்தாலும், 2005 ஆம் ஆண்டில், அமெரிக்காவில் நடத்தப்பட்ட ஆய்வில் பெண்களிடையே, மார்பக புற்றுநோயே மிகவும் அஞ்சப்படும் நோயாக இருந்து வருகிறது. பெண்கள் மார்பக புற்றுநோயின் ஆபத்தை ஊதி பெரிதாக்கி பயம் கொள்கின்றனர் என்று பல மருத்துவர்கள் தெரிவிக்கின்றனர்.


அமெரிக்காவில் வெள்ளையின பெண்களே அதிக அளவில் மார்பக புற்றுநோய் இருப்பதாக கண்டறியப்பட்டாலும், கருப்பின பெண்களே அதிகமாக மரணமடைகிறார்கள் என்று பல ஆய்வுகள் தெரிவித்தன. நோய் கண்டறியப் பட்ட பின்னரும், கருப்பின பெண்கள் மிகவும் குறைவான அளவே சிகிச்சைப் பெறுகின்றனர். இந்த வேற்றுமைகளுக்கு பல காரணங்களை அறிஞர்கள் தெரிவிக்கின்றனர், அதில் கண்டறிதலுக்கான போதுமான அணுகல் இல்லாமை, மிகவும் மேம்பட்ட அறுவை சிகிச்சை மற்றும் மருத்துவ முறைகள் குறைவாக கிடைப்பது, அல்லது சில ஆப்பிரிக்க அமெரிக்க மக்களில் நோய் ஏற்படுத்தும் சில உயிரியல் ரீதியான பண்புகள். சில ஆய்வுகளில், மார்பக புற்றுநோய்களில் காணப்படும், இனம் சார்ந்த வேற்றுமைகள், உயிரியல் சார்ந்த வேறுபாடுகளை விடவும் கலாச்சாரம் சார்ந்த வேறுபாடுகளையே சார்ந்திருக்கிறது என்று அறியப்பட்டுள்ளது. உயிரியல் மற்றும் கலாச்சார ரீதியான காரணிகளின் பங்கு தொடர்பான ஆய்வு தற்போது நடந்து வருகிறது.

ஆண்டுக்கு, 45,000 நோயாளிகள் கண்டறியப்படுகின்றனர் மற்றும் 12,500 பேர் மரணமடைகின்றனர். 60% நோயாளிகள் டாமோக்சிஃபென் கொண்டு சிகிச்சையளிக்கப்படுகின்றனர். இதில் 35% பேர்களிடையே இந்த மருந்து பலனளிக்காமல் போகிறது.

வளரும் நாடுகள் வளர்ச்சியடையும்போது, மேற்கத்திய கலாச்சாரத்தைப் பின்பற்றுகிறது, இதனால் அவையும் மேற்கத்திய கலாச்சாரத்தையும் அதன் பழக்கவழக்கங்களைப் (கொழுப்பு/ஆல்கஹால் உட்கொள்ளுதல், புகைப்பிடித்தல், வாய்வழி கருத்தடை மருந்துகள், குழந்தை தாங்குதல், பாலூட்டுதல் ஆகியவற்றில் மாறும் வழக்கம், குறைந்த எண்ணிக்கையில் குழந்தைகள் போன்றவை) பின்பற்றுவதால், அங்கு உருவான பல நோய்களைப் பெற்றுக்கொள்ளும் வாய்ப்புகளைப் பெறுகின்றனர். எடுத்துக்காட்டாக, தென் அமெரிக்கா வளர்ச்சியடைய ஆரம்பித்தவுடன் அங்கு மார்பக புற்றுநோய் பாதிப்புகளின் எண்ணிக்கையும் அதிகரித்தது.
"தென் அமெரிக்க நாடுகளைப் போன்ற அதிகம் வளராத நாடுகளில் மார்பக புற்றுநோய் என்பது மிகப்பெரிய உடல்நல சிக்கலாகும். அர்ஜெண்டினா, உருகுவே மற்றும் பிரேசில் போன்ற நாடுகளில், புற்றுநோய் தொடர்பான மரணங்களுக்கு இதுவே மிக முக்கிய காரணமாக உள்ளது. 2001 ஆம் ஆண்டில் மார்பக புற்றுநோயால் பாதிக்கபட்டோர் மற்றும் மரணமடைந்தோரின் எதிர்பார்க்கப்படும் எண்ணிக்கையானது முறையே தோராயமாக 70,000 மற்றும் 30,000 ஆகும்." 
ஆனாலும், போதுமான நிதி மற்றும் ஆதாரங்கள் இல்லாததால், மார்பக புற்றுநோயால் பாதிப்படைந்தோருக்கு தொடர்ந்து சிகிச்சை கிடைப்பதில்லை.

மனிதர்களில் கண்டறியப்பட்ட மிகவும் பழமையான புற்றுநோய்க் கட்டிகளில் மார்பக புற்றுநோயும் ஒன்றாகும். புற்றுநோயைப் பற்றிய மிகவும் பழமையான விவரணை எகிப்தில் கண்டறியப்பட்டது, அது கிமு 1600 ஐச் சேர்ந்ததாக இருக்கக்கூடும் என்று கூறப்படுகிறது. எட்வின் ஸ்மித் பேப்பரஸ் 8 வகையான கட்டிகள் அல்லது புண்களை விவரிக்கிறது, இவற்றுக்கு கவுட்டரிசேஷன் முறைப்படி சிகிச்சை அளிக்கப்பட்டது."இந்த நோயைப்பற்றி எழுதுகையில், "இதற்கு ஒரு சிகிச்சையும் கிடையாது" என்றுரைத்துள்ளது. பல நூற்றாண்டுகளாக, மருத்துவர்கள் இதே மாதிரியான நோய்களை, இதே முடிவுடன் எழுதி வந்தனர். இரத்த ஓட்ட மண்டலத்தைப் பற்றி சிறந்த புரிதலை 17 ஆம் நூற்றாண்டில் பெற்ற பின்னர் அவர்கள் மார்பக புற்றுநோய்க்கும் அக்குள்களில் உள்ள நிணநீர் முடிச்சுகளுக்கும் உள்ள தொடர்பை அறிந்து கொண்டனர். பிரஞ்சு சர்ஜன் ஜீன் லூயிஸ் பெடிட் (1674–1750) என்பவரும் பின்னர் ஸ்காட்டிஷ் சர்ஜன் பெஞ்சமின் பெல் (1749–1806) என்பவரும் தான் முதன்முதலாக நிணநீர் முடிச்சுகள், மார்பக திசுக்கள் மற்றும் அதற்கு கீழுள்ள மார்பு தசை ஆகியவற்றை அகற்றினார்கள். இவர்களின் வெற்றிகரமான பணியானது, வில்லியம் ஸ்டிவர் ஹால்ஸ்டெட் என்பவரால் தொடரப்பட்டது, இவர் 1882ஆம் ஆண்டில் மாஸ்டெக்டோமிகளை செய்து வர தொடங்கினார். ஹால்ஸ்டெட் ரேடிகல் மாஸ்டெக்டோமி என்பதில் பெரும்பாலும் இரண்டு மார்பகங்களையும் நிணநீர் முடிச்சுகளும் கீழே இருக்கும் மார்பு தசைகளும் அகற்றப்படும். இதனால் நீண்டகாலத்துக்கு வலியும், முடங்கியிருக்கும் நிலையும் ஏற்படக்கூடும், ஆனால் இதை நீக்குவது கான்சர் மீண்டும் வராமல் தடுப்பதற்கு அவசியமாக இருந்தது. 1970கள் வரையிலும் ரேடிகல் மாஸ்டெக்டோமிகள் ஒரே வழியாக இருந்து வந்தது, அப்போது மெட்டாஸ்டாஸிஸ் என்பதை விரிவாக புரிந்து கொண்டதால், கான்சர் என்பது ஒரு முறையான, அதேநேரத்தில் குறிப்பிட்ட இடம் சார்ந்த நோய் என்று அறியப்பட்டது, மேலும் ஒழுங்கமைக்கும் சில வழிமுறைகள் உருவாக்கப்பட்டு பயனைத் தந்தன.

மார்பக புற்றுநோயால் இறந்த மிகப்பிரபலமான பெண்கள் பின்வருமாறு, ராணி தியோடரா, ஜஸ்டானியனின் மனைவி; ஆஸ்திரிய ராணி, பிரான்சின் 14 ஆம் லூயி மன்னரின் தாய்; மேரி வாஷிங்டன், ஜார்ஜின் தாய், மற்றும் ராச்சல் கார்சன், என்ற சுற்றுச்சூழல் ஆய்வாளர்.

ஜேனட் லேன்-கிளேய்போன் என்பவரால் மார்பக புற்றுநோய் பரவலைப் பற்றி, முதன்முதலாக கட்டுப்படுத்தப்பட்ட நோய் ஆய்வு செய்யப்பட்டது, அவர் பிரிட்டிஷ் உடல்நல அமைச்சகத்தினால், 1926ஆம் ஆண்டில் ஒரே பின்புலம் மற்றும் வாழ்க்கை முறையை கொண்டவர்களில் 500 மார்பக புற்றுநோய் நோயாளிகள் மற்றும் 500 கட்டுப்படுத்தப்பட்ட நோயாளிகளைப் பற்றிய ஒப்பீட்டு ஆய்வை சமர்ப்பித்தார்.

அறுவை சிகிச்சைக்கு முன்பு, இரண்டாவது கருத்துக்களை கேட்பதற்கான ஏற்பு, குறைந்த தாக்கத்தை ஏற்படுத்தும் அறுவை சிகிச்சை வழிமுறைகள், ஆதரவு குழுக்கள் மற்றும் நோயாளியின் கவனிப்பில் ஏற்பட்டுள்ள பிற முன்னேற்றங்கள் ஆகியவை ஏற்பட்டுள்ளன. இவற்றுக்கு மார்பக புற்றுநோய் ஆலோசனை இயக்கத்தின் செயல்களும் ஓரளவுக்கு காரணமாகும்.

அக்டோபர் மாதமானது தேசிய மார்பக புற்றுநோய் விழிப்புணர்வு மாதமாக ஊடகங்களாலும், நோயிலிருந்து மீண்டவர்களாலும், நோய் பாதிப்பு கொண்டவர்கள், அதனால் இறந்தவர்களின் நண்பர்கள், குடும்பங்கள் ஆகியோரால் அனுசரிக்கப்படுகிறது. புற்றுநோயுடன் போராடும் நோயாளிகளின் போராட்டத்தை நினைவு கூறும் வகையில் ஒரு பிங்க் நிற ரிப்பன் அணியப்படுகிறது.

மார்பக புற்றுநோயின் முன்னோடியாக அகதா ஆஃப் சிசிலி என்பவர் கூறப்படுகிறார்.

1991ஆம் ஆண்டின் ஆரம்பத்தில், சூசன் ஜி. கோமன் என்பவர் மார்பக புற்றுநோயிலிருந்து மீண்டவர்களுக்கான பந்தயத்தில் அதில் பங்கேற்றவர்களுக்கு பிங்க் ரிப்பன்களை வழங்கினார்.

1996ஆம் ஆண்டில் நான்சி நிக் என்பவரால் பிங்க் மற்றும் நீல நிற ரிப்பன்கள் வடிவமைக்கப்பட்டன. இவர் ஜான் டபள்யூ. நிக் ஃபவுண்டேஷன் என்ற அமைப்பின் நிறுவுனர் மற்றும் தலைவர் ஆவார். இந்த அமைப்பின் நோக்கம் "ஆண்களுக்கும் மார்பக புற்றுநோய் வரக்கூடும்! (Men Get Breast Cancer Too!)" என்ற விழிப்புணர்வை ஏற்படுத்துவதே ஆகும்.

2009ஆம் ஆண்டில் அவுட் ஆஃப் தி ஷாடோ, ஏ மேன்ஸ் பிங்க் மற்றும் பிராண்டன் கிரீனிங் ஃபவுண்டேஷன் ஃபார் பிரெஸ்ட் கான்சர் இன் மென் ஆகிய ஆண்கள் மார்பக புற்றுநோய் ஆலோசனைக் குழுக்கள் ஒன்றாக இணைந்து அக்டோபர் மூன்றாம் வாரத்தை "ஆண் மார்பக புற்றுநோய் விழிப்புணர்வு வாரம்" என்று அறிவித்தன.

35 வயதைக் கடந்து விட்ட பெண்களுக்கு இந்த மார்பகப் புற்றுநோய் ஏற்படும் சாத்தியங்கள் அதிகம். எனவே 35 வயதுக்கு மேற்பட்ட பெண்கள் மார்பை இறுக்கமாக அழுத்தும் உடைகளைத் தவிர்த்தல், மிதமான உடற்பயிற்சிகளை தினசரி மேற்கொள்தல், வைட்டமின் சி மற்றும் ஏ ஆகியவை சரியான விகிதத்தில் கலந்த உணவை சாப்பிடுதல், ஆண்டுக்கு ஒரு முறை மகளிர் சிறப்பு மருத்துவர்களிடம் மார்பகப் பரிசோதனை செய்து கொள்வது போன்றவை மார்பகப் புற்று நோய் வராமல் தவிர்க்க உதவும். பாட்டி, அம்மா, பெரியம்மா, சித்தி அல்லது சகோதரி என நெருங்கிய உறவினரில் எவருக்கேனும் புற்று நோயிருந்தால் கூடுதல் கவனத்துடன் இருப்பது நல்லது.

சில உண்மைகள்


குறிப்புதவிகள்



</doc>
<doc id="418715" url="https://ta.wikipedia.org/wiki?curid=418715" title="ரோல்டைட்டு">
ரோல்டைட்டு

ரோல்டைட்டு "(Roaldite)" என்பது ((Fe,Ni)N) என்ற மூலக்கூற்று வாய்ப்பாட்டால் விவரிக்கப்படும் ஓர் உலோகக் கனிமம் ஆகும். விண்வீழ்கல்லாகக் கருதப்படும் இவ்வகைக்க் கனிமத்தில் இரும்பு, நிக்கல், நைட்ரசன் போன்ற தனிமங்கள் கலந்து காணப்படுகின்றன. 

1981 ஆம் ஆண்டு மேற்கு ஆசுத்திரேலியாவில் கிடைத்த விண்வீழ்கல்லில் ரோல்டைட்டு முதன் முதலாகக் கண்டறியப்பட்டது. டென்மார்க் நாட்டைச் சேர்ந்த ரோல்டு நார்பேச்சு நீல்சன் (1928) என்ற மின்னணு நுண்ணாய்வி வல்லுநர் நினைவாக கனிமத்திற்கு ரோல்டைட்டு என்ற பெயர் சூட்டப்பட்டது. டென்மார்க் நாட்டில் காணப்பட்ட யெர்சுலெவ் விண்கல்லிலும், அமெரிக்காவின் அரிசோனா மாநிலத்தில் காணப்பட்ட விண்வீழ் பள்ளத்திலும் இக்கனிமம் காணப்படுவதாக கூறப்படுகிறது. 


</doc>
<doc id="418719" url="https://ta.wikipedia.org/wiki?curid=418719" title="சிங்சோங்கைட்டு">
சிங்சோங்கைட்டு

சிங்சோங்கைட்டு "(Xingzhongite)" என்பது (Pb,Cu,Fe)(Ir,Pt,Rh)S4 என்ற மூலக்கூற்று வாய்ப்பாட்டால் விவரிக்கப்படும் ஓர் உலோகக் கனிமம் ஆகும். சீனாவிலுள்ள சிங்சோங்கு என்ற இடத்தில் கனிமம் கண்டறியப்பட்டதால் இக்கனிமம் சிங்சோங்கைட்டு என்ற பெயரைப் பெற்றது. ஒளிபுகாப் பண்பை கொண்ட கனிமம் என்ற இயற்பியல் பண்பைக் கொண்டுள்ளது. சல்பைடுக் கனிமம் என்று வகைப்படுத்தப்படுகிறது.


</doc>
<doc id="418731" url="https://ta.wikipedia.org/wiki?curid=418731" title="தோனா இசுட்டிரிக்குலாண்டு">
தோனா இசுட்டிரிக்குலாண்டு

தோனா இசுட்டிரிக்குலாண்டு ("Donna Strickland", பிறப்பு: 27 மே 1959) என்பவர் கனடிய ஒளி இயற்பியலாளரும் நோபல் விருதாளரும் ஆவார். மிகுந்த அடர்த்தியும் மிகக் குறைவான நீளமும் கொண்ட துடிப்புச் சீரொளி கற்றையை உருவாக்கியதற்காக, இவருக்கும் செரார் மூரு என்பவருக்கும் 2018 ஆம் ஆண்டுக்கான இயற்பியலுக்கான நோபல் பரிசு வழங்கப்பட்டது. நோபல் பரிசின் மற்றைய அரைப்பங்கு ஆர்தர் ஆசுக்கின் என்பவருக்கு உயர்நுட்ப சீரொளி இடுக்கிகளைக் கண்டுபிடித்தமைக்காக வழங்கப்பட்டது.

55 ஆண்டுகளுக்குப் பிறகு இயற்பியலில் நோபல் பரிசு பெற்ற பெண்ணான இவர், இந்தத் துறையில் நோபல் பரிசு பெறும் மூன்றாவது பெண் ஆவார். தோனா தனது இளங்கலைப் பொறியியல் பட்டத்தை மெக்மாசுடர் பல்கலைக்கழகத்திலும், முனைவர் பட்டத்தை இரோச்செசுடர் பல்கலைக்கழகத்திலும் பெற்றார். தற்போது கனடாவின் வாட்டர்லூ பல்கலைக்கழகத்தில் இணைப் பேராசிரியராகப் பணியாற்றுகிறார்.



</doc>
<doc id="418736" url="https://ta.wikipedia.org/wiki?curid=418736" title="உளவுத்துறை மதிப்பீடு">
உளவுத்துறை மதிப்பீடு

உளவுத்துறை மதிப்பீடு என்பது பரந்த அளவில் கிடைக்கும் வெளிப்படையான மற்றும் இரகசிய தகவல்களின் அடிப்படையில் நடப்புக் கணிப்புகளின் வளர்ச்சி அல்லது நடக்கும் நிகழ்வுகளை ஓர் அமைப்பின் தலைமைக்குப் பரிந்துரைப்பது ஆகும். முடிவுகள் எடுப்பதற்குத் தகவல் கொடுக்க தலைமை அறிவிப்பு தேவைகளுக்கு வினையாக மதிப்பீடுகள் வளர்கின்றன. ஒவ்வொன்றிற்கும் கிடைக்கும் தகவல் மூலங்களின் எல்லைகளினால் ஓர் அரசாங்கம், இராணுவம் அல்லது வணிக அமைப்பு ஆகியவற்றிற்காக மதிப்பீடுகள் செயல்படுத்தப்படலாம்.

</doc>
<doc id="418747" url="https://ta.wikipedia.org/wiki?curid=418747" title="ஊக்கம்">
ஊக்கம்

ஊக்கம் அல்லது தன்முனைப்பாற்றல் (Motivation) என்பது மக்களின் செயல்கள், ஆசைகள் மற்றும் தேவைகளுக்குக் காரணமாக அமைவதாகும். இதுவே ஒருவரின் செயலுக்கான வழியும், ஒருவர் ஒரு செயலைத் திரும்பச் திரும்பச் செய்வதற்கான காரணமும் ஆகும். உணர்வு நிலைக் காரணிகள் மற்றும் தன்னையறியாமல் இருக்கும் உள்மன நிலைக் காரணிகள் ஆகிய இரண்டிற்கும் இடையிலான ஒருங்கிணைந்த விளைவாகவே ஊக்கம் இருக்கின்றது.

ஒரு நபர் முன்னோக்கிச் செல்ல ஊக்குவிப்பதில் இது ஒரு மிக முக்கியக் காரணமாகக் கருதப்படுகிறது. ஊக்கத்தைப் பெறுவதன் மூலம் நீடித்த மற்றும் திட்டமிட்ட பயிற்சியை செய்வது என்பது உயர்தர சாதனைகளின் (எ.கா. விளையாட்டு, மருத்துவம் மற்றும் இசை உலகில்) மையம் ஆகும். ஊக்கம் என்பது ஒரு நடத்தையை விளக்க பயன்படுத்தப்படும் ஒரு கட்டமைப்பு எனவும் கொள்ளலாம். ஒரு குறிப்பிட்ட முறையில் ஒரு நபர் செயல்படுவதற்கு இதுவே காரணமாகின்றது.

ஒருவர் திருப்தியடைவதற்கான தேவையே ஊக்கம் ஆகின்றது. இந்தத் தேவைகள் சமூகம், வாழ்க்கை முறை, கலாச்சாரம் போன்றவற்றினால் ஏற்படுவதாகவோ, அல்லது இயல்பாகவே தோன்றியதாகவோ இருக்கலாம். ஒரு தனி நபருக்குக் கொடுக்கப்படும் ஊக்கம் மற்றவர்களாலோ, அல்லது சில நிகழ்வுகளாலோ ஏற்படலாம். அவ்வாறாயின் அது வெளிப்புற ஊக்கமாகும் (Extrinsic motivation). அவ்வாறின்றி, ஒருவரின் உள்ளிருந்தே கூட ஊக்கம் கிடைக்கலாம். அது உட்புற ஊக்கமாகும் (Intrinsic motivation).


</doc>
<doc id="418749" url="https://ta.wikipedia.org/wiki?curid=418749" title="சிறுநீர்ப்பாதைத் தொற்று">
சிறுநீர்ப்பாதைத் தொற்று

சிறுநீர்ப்பாதைத் தொற்று (UTI) என்பது சிறுநீரகப் பகுதிகளில் பாதிப்பை ஏற்படுத்தும் ஒரு தொற்றுநோயாகும். சிறுநீரகம், சிறுநீர் வடிகுழாய், சிறுநீர்ப்பை, சிறுநீரகக்குழாய், ஆகிய பகுதிகளில் பாக்டீரியா எனப்படும் தீநுண்மம் தாக்குவதால் சிறுநீர்ப்பாதைத் தொற்று ஏற்படுகிறது. இந்நோய்த் தொற்றானது சிறுநீரக அமைப்பின் கீழ்ப்பகுதியில் (சிறுநீர்ப்பையில்) ஏற்படில் இதனை ”சிறுநீர்ப்பைத் தொற்று” எனப்படுகிறது. இது ஆரம்பநிலையாகும். மேல்பகுதியில் ஏற்படின் ”சிறுநீரகத் தொற்று எனவும்” அழைக்கப்படுகிறது. சிறுநீர் கழிக்கையில் வலி ஏற்படுதல், அடிக்கடி சிறுநீர்க் கழித்தல், அடிக்கடி சிறுநீர்க்கழிக்கவேண்டும் என்ற உணர்வு ஏற்படுதல் ஆகியவை சிறுநீர்ப்பைத் தொற்றின் அறிகுறிகளாகும் இந்த அறிகுறிகளுடன் கூடவே காய்ச்சல், அடிவயிற்று வலி ஆகியவை இருப்பின் சிறுநீரகத் தொற்று என அறியலாம். சில நேரங்களில் அரிதாக சிறுநீர் இரத்தத்துடன் வெளியேறும். மிக இளம் வயது அல்லது வயதானோர்க்கு இவ்வறிகுறிகள் குறிப்பிட்டுச் சொல்ல முடியாததாக இருக்கும்.

ஈக்கோரியா கோலி எனும் பாக்டீரியா தாக்குவதால் பொதுவாகச் சிறுநீர்ப்பாதைத் தொற்று ஏற்படுகிறது. சில நேரங்களில் பிற தீநுண்மங்களாலும் பூஞ்சைகளாலும் ஏற்படலாம். பெண்களின் உடற்கூறு, பாலியல் உறவு, நீரிழிவு, உடற்பருமன், குடும்பத்தில் யாருக்கேனும் இத்தொற்று பாதித்திருத்தல் ஆகியவை சிறுநீர்ப்பாதைத் தொற்றுக்கான ஆபத்துக் காரணிகளாகும். பாலியல் உறவு இந்நோய்க்கான மிகத் தீவிரக் காரணியாக இருந்தாலும் பாலியல் மூலம் பரவும் தொற்றுநோயாக சிறுநீர்ப்பைத் தொற்று வகைப்படுத்தப்படவில்லை. சிறுநீர்ப்பையில் தொற்று ஏற்படின் அதனைத் தொடர்ந்து சிறுநீரகத் தொற்றும் ஏற்படுகிறது. இது இரத்தம் மூலம் பரவும் தொற்றினால் கூட ஏற்படலாம். 

ஆரோக்கியமான இளம் பெண்களுக்குக் காணப்படும் இந்நோய்க்கான தனித்த, தெளிவான அறிகுறிகுறிகள் மூலம் இந்நோய்த் தொற்று இருப்பதைக் கண்டறியலாம். ஆனால் தெளிவற்ற, அறிகுறிகள் இல்லாமல் இருப்பவர்களுக்கு இந்நோய்த் தொற்றினைக் கண்டறிவது கடினம். ஏனெனில் இந்நோய்த் தொற்று இல்லாமலும் அப்பாக்டீரியாக்கள் அங்கு இருக்கக்கூடும். சிக்கலான சந்தர்ப்பங்களில் அல்லது சிகிச்சை பலனளிக்கவில்லை என்றாலோ சிறுநீர்ச் சோதனை(urine culture) செய்வது பயனுள்ளாத இருக்கும்.
ஆரம்ப நிலையில் சிக்கலற்ற சிறுநீர்ப்பாதைத் தொற்றுக்கு, குறுகிய நாட்களே உட்கொள்ளப்படும் நைட்ரோஃப்யூரண்டைன், ட்ரைமெத்தோப்ரிம், சல்ஃபாமெத்தாசோல் ஆகிய நோய்க்கொல்லி மருந்துகள் வழங்கப்படுகின்றன. இந்த நிலையில் அதிகமான நோய்க்கொல்லி மருந்துகளை உண்பது குறிப்பாக சல்ஃபாமெத்தாசோல் உட்கொள்வதற்கு எதிர்ப்பு உள்ளது. தீவிரமான தொற்றுக்கு அதிகநாட்கள் உட்கொள்ளவேண்டிய அல்லது நரம்புவழி செலுத்தக்கூடிய நோய்க்கொல்லிகள் தேவை. நோய்த்தொற்று அறிகுறிகள் இரண்டு அல்லது மூன்று நாட்கள் வரை நீடிக்குமாயின் நோய்க்கண்டறியும் பரிசோதனை அவசியமானதாகும். 

ஒருவருக்கு தீநுண்மம் அல்லது இரத்த வெள்ளையணுக்கள் சிறுநீரில் தென்பட்டு நோய்த்தொற்றுக்கான அறிகுறிகுறிகள் ஏதுமில்லையெனில் அவர்களுக்கு நோய்க்கொல்லி மருந்துகள் தேவையற்றது. கருவுற்ற காலத்தில் ஏற்படும் தொற்று இதற்கு விதிவிலக்காகும். அடிக்கடி தொற்று ஏற்படுவோர் மிகக்குறுகியகால நோய்க்கொல்லி அல்லது நீண்டகாலம் உட்கொள்ளவேண்டிய உயிர்க்கொல்லி மருந்துகளை எடுத்துக்கொள்வது நோய்த்தடுப்புகான நிவாரண மருந்தாகப் பயன்படுகிறது.

ஆண்டுதோறும் சுமார் 150 மில்லியன் மக்கள் சிறுநீர்ப்பாதைத் தொற்றினால் பாதிக்கப்படுகின்றனர் பொதுவாக ஆண்களைவிடப் பெண்களே இதற்கு அதிகம் பாதிப்படைகின்றனர். பெண்களிலும் குறிப்பாக தீநுண்மத்தால் பாதிக்கப்படுவோர் அதிகளவில் உள்ளனர்.ஆண்டுதோறும் 10 விழுக்காட்டிற்கும் மேலான பெண்கள் சிறுநீர்ப்பாதைத் தொற்றினால் பாதிக்கப்படுகின்றனர், மேலும் பாதிப்பெண்களுக்குமேல் அவர்கள் வாழ்வில் ஒருமுறையேனும் இந்நோய்த்தொற்று ஏற்படுகிறது. 

பொதுவாக 16 முதல் 35 வயதுக்குட்பட்ட பெண்களுக்கு அடிக்கடி இத்தொற்று ஏற்படுகின்றது. சிறுநீர்ப்பாதைத் தொற்று மீண்டும் மீண்டும் ஏற்படுவது பொதுவானதாகும். சிறுநிர்ப்பாதைத் தொற்று பழங்காலம் முதலே இருந்து வந்துள்ளது. கி.பி 1550 ஆண்டு என்று நாள் குறிப்பிடப்பட்ட ஏப்ரஸ் பாப்பிரைஸ் என்ற நூலில் முதன்முதலாக சிறுநீர்ப்பாதைத் தொற்று குறித்து விளக்கத்துடன் ஆவணப்படுத்தப்பட்டுள்ளது.


</doc>
<doc id="418758" url="https://ta.wikipedia.org/wiki?curid=418758" title="ஹெர்த்தா அயர்டன்">
ஹெர்த்தா அயர்டன்

போபி சாரா ஹொ்த்தா அயா்டன் (பிறப்பு 28 ஏப்ரல் 1854- மறைவு 26 ஆகஸ்ட் 1923) )(Phoebe Sarah Hertha Ayrton) ஒரு பிாித்தானிய பொறியாளா், கணிதவியலாளா், இயற்பியலாளா் மற்றும் கண்டுபிடிப்பாளா். ஹொ்த்தா அயா்டன் என்று அறியப்பட்ட இவருக்கு ராயல் சங்கம் (Royal Society) மின்சார வட்டவில் (Arc) மற்றும் மணலிலும் நீரிலும் ஏற்படும் அதிர்வுகள் குறித்த இவரது ஆராய்ச்சிக்கு ஹயூக்ஸ் விருதை வழங்கி கவுரவித்துள்ளது.

ஹொ்த்தா அயா்டன் இங்கிலாந்து நாட்டில் ஹேம்ப்சைர், போா்ட்சியில் உள்ள டோப்சாரா மாாிக்ஸ் போபி சாரா மார்க்ஸ் என்னும் இடத்தில் 1854 ஆம் ஆண்டு ஏப்ரல் 28 ஆம் நாளன்று பிறந்தாா். லிவி மாா்க்ஸ் என்ற போலந்து நாட்டிலிருந்து குடிபெயா்ந்த கடிகாரம் செய்து வாழ்க்கை நடத்திய யூதருக்கும் அலைஸ் தெரசா மோஸ் என்னும் தாயாருக்கும் மூன்றாவது குழந்தையாகப் பிறந்தாா் Her father died in 1861, leaving Sarah's mother with seven children and an eighth expected. Sarah then took up some of the responsibility for caring for the younger children.

At the age of nine, Sarah was invited by her aunts, who ran a school in northwest London, to live with her cousins and be educated with them. 
ஏழு குழந்தைகளையும் கருவுற்றுருந்த மனைவியையும் விட்டுவிட்டு இவா் தந்தை 1861 ஆம் ஆண்டு காலமாகிவிட்டாா். சாரா அதன்பின் தமது இளைய சகோதர சகோதரிகளைப் பாா்க்கும் பணியையும் செய்துவந்தாா்.

இவருக்கு 9 வயது ஆகும் பொழுது, இவருடைய பெற்றோாின் உடன் பிறந்தோா் அழைப்பின் பேரில் லண்டன் நகரம் சென்றார். அங்கு அவா்களின் குழந்தைகளுடன் சோ்ந்து கல்வி கற்க முடிந்தது.ref name=oxdnb></ref> She was known to her peers and teachers as a fiery, occasionally crude personality. 
இவருடைய நண்பா்கள் மற்றும் ஆசிரியா்கள் மத்தியில் இவா் ஒரு கோபக்காரா் பண்படாதவா்
என்று அறியப்பட்டாா். இவா் உறவினா்கள் இவரை அறிவியலுக்கும் கணிதவியலுக்கும் அறிமுகப்படுத்தினா். தமது 16வது வயதில் இவா் குழந்தைகளுக்கு வீடுகளில் பாடம் கற்பிக்கும் பெண்ணாகப் பணிபுாியத் துவங்கினாா். 

இவா் வளா் இளம் பருவத்தினராக இருக்கும் பொழுதே ஒடுக்கப்படும் பெண்கள் இயக்கத்தில் ஈடுபட்டு வந்தாா். இதன் தொடா்ச்சியாக கேம்பிரிட்ஜ் கிா்டன் கல்லூாியின் இணை நிறுவனா் பாா்பரா போடிசன் அவா்களுடன் தொடா்பு கிடைத்தது. போடிசன்,அயா்டன் கிா்டன் கல்லூரியில் படிப்பதற்கு உதவி செய்ததுடன் தனது சொத்தையும்இறுதியில் அயா்டனுக்கு அன்பளிப்பாக வழங்கிவிட்டாா்.

அயா்டன், கிா்டன் கல்லூரியில் கணிதவியலும், ரிச்சா்டு கிளேசு புக் அவா்களிடம் இயற்பியலும் கற்றுக் கொண்டாா். கேம்பிரிட்ஜ் பல்கலைக் கழகத்தில் படிக்கும் பொழுது அயா்டன், ‘ஸ்பிக்மோமேனே’ மீட்டரை (இரத்த அழுத்தமானி) உருவாக்கினாா். கோரல் சங்கத்தை நிறுவினாா். கிா்டன் கல்லூரியின் தீயணைக்கும் படையை நிறுவியதுமட்டுமல்லாமல் சாா்லட் ஸ்காட்டுடன் சோ்ந்து கணிதவியல் சங்கத்தையும் ஏற்படுத்தினாா். 1880 ஆம் வருடம் அயா்டன் கணிதத்தில் சிறப்புப் பட்டத் தோ்வில் தோ்ச்சி பெற்ற போதும் கேம்பிரிட்ஜ் பல்கலைக் கழகம் இவருக்கு பெண் என்பதால் பட்டம் வழங்காமல் நற்சான்றிதழ் மட்டும் வழங்கியது. 1881 ஆம் ஆண்டு லண்டன் பல்கலைக் கழகத்தில் அறிவியல் இளங்கலை வகுப்பில் ஒரு வெளி மாணவியாகத் தேறி பட்டம் பெற்றாா்
லண்டன் திரும்பிய அயா்டன் துணியில் தையல் பூவேலை செய்வதை சொல்லிக் கொடுத்தும், வேலை செய்யும் பெண்களுக்காக குழு ஒன்றை நடத்தியும் பணம் ஈட்டி தமது மாற்றுத் திறனாளியான சகோதரியைக் கவனித்து வந்தாா். தாம் கற்றுக் கொண்ட கணிதத்தைப் பயன்படுத்தி பல சவால்களுக்குத் தீா்வும் கண்டு வந்தாா். இவைகளை “எஜிகேசனல் டைம்ஸ்” என்னும் பத்திரிக்கையில் ‘கணிதக் கேள்விகளும் அவற்றின் விடைகளும்’ என்ற தலைப்பில் வெளியிட்டுள்ளாா். நாட்டில் ஹில் மற்றும் யேலிஸ் உயா்நிலைப் பள்ளியில் கணிதம் கற்பித்தும் வந்தாா்.

1884 ஆம் ஆண்டு அயா்டன் ஒரு நோ்கோட்டை பிரிக்கும் கருவியைக் கண்டுபிடித்து காப்புரிமையும் பெற்றாா்</ref>. இக்கருவி ஒரு நோ்கோட்டை எத்துணை சம பாகங்களாகவும் பிரிக்க வல்லது. பிரித்தவற்றை பெரிதாக்கவும், சிறிதாக்கவும் இயலும். இக்கருவி ஓவியா்களுக்கும் பொறியாளா்களுக்கும் கட்டிடக் கலைஞா்களுக்கும் உதவியாக இருக்கும். இதுவே இவா் முதல் கண்டுபிடிப்பாகும். இவருடைய, காப்புரிமை பெரும் முயற்சிக்கு, லௌசிய கோல்ட்ஸ் மிட் என்பவரும், பெண் உாிமை முன்னோடி பாா்பரா போடிசன் அவா்களும் நிதி உதவி செய்து வந்தனா். இவருடைய இந்த கண்டுபிடிப்பு பெண்களுக்கான தொழிற்கண்காட்சியில் காட்சிப் படுத்தப்பட்டு பெரும் வரவேற்பைப் பெற்றது. அயா்டன் பெற்ற காப்புரிமைகளில் 1884 ஆம் ஆண்டு பெற்றது முதல் காப்புரிமைதான். இதனைத் தொடா்ந்து இறுதிவரை 26 காப்புரிமைகள் பெற்றுள்ளாா். இவற்றில் 5 கணிதவியல் தொடா்பானவை, 13 வட்டவில் விளக்கு மற்றும் எலக்ட்ரோடு தொடா்பானவை, ஏனைய காற்றின் உந்து சக்தி தொடா்பானவையாகும்.

மின்சார பொறியியலில் பாடத்தையும் இயற்பியல் பாடத்தையும், அயா்டன், பின்ஸ்பரி பொறியியல் கல்லூரியில், 1884 ஆம் ஆண்டு சோ்ந்து கற்று வந்தாா். 1885 ஆண்டு மே மாதம் 6 ஆம் நாள் தனது முன்னாள் ஆசிரியரைத் திருமணம் செய்து கொண்டு இயற்பியல் மற்றும் மின்சாரம் குறித்த அவரின் ஆராய்ச்சிக்கு உறுதுணையாக இருந்துவந்தார். இதனைத் தொடா்ந்து மின்சார வட்டவில் தொடா்பான தமது ஆராய்ச்சியிலும் ஈடுபட்டு வந்தாா்.

19 ஆம் நூற்றாண்டு இறுதியில் பொது இடங்கில் மின்சார வட்டவில் விளக்கின் பயன்பாடு அதிக அளவில் இருந்து வந்தது. இந்த விளக்குகள் மின் மினுப்பதும் ஹிஸ் என்று ஒலி எழுப்புவதும் பெரிய சிக்கலாக இருந்து வந்தது. இதுகுறித்து, அயா்டன், வட்டவில்லை ஏற்படுத்தப் பயன்படுத்தப்படும் காா்பன் கட்டைகளுடன் பிராணவாயு தொடா்பு கொள்வதுதான் இதற்குக் காரணம் என்று தொடா்ச்சியாக கட்டுரைகள் எழுதி “எலக்டிாிசியன்” என்னும் இதழில் வெளியிட்டு வந்தாா். 1899 ஆம் ஆண்டு மின்சார பொறியாளா்கள் நிறுவனத்தில் (Institution of Electrical Engineers) தாம் வெளியிட்ட கட்டுரையை தாமே வாசிக்கும் முதல் நபா் என்னும் பெருமையைப் பெற்றாா். “மின்சார வட்டவில்லின் ஹிஸ் சத்தம்” என்பது அக்கட்டுரையின் பெயா். இதனைத் தொடா்ந்து இந்த நிறுவனத்திற்கு தோ்ந்தெடுக்கப்பட்ட முதல் பெண்மணி என்னும் பெருமை பெற்றாா். இவருக்கு அடுத்து வேறொரு பெண்மணி தோ்ந்தெடுக்கப்பட்டது 1958ல் தான். ராயல் சங்கத்தில் இதுபோன்று தமது கட்டுரையை வாசிக்க அனுமதி கேட்டபோது, இவா் பெண் என்பதால் அது மறுக்கப்பட்டது. அதன்பின் 1901 ஆம் ஆண்டு “மின்சார வட்டவில்லின் இயந்திர அமைப்பும் அது வேலை செய்யும் விதமும்” (The mechanism of Electri Arc) என்னும் இவா் கட்டுரை இவருக்காக ஜான் பொி என்பவரால் வாசிக்கப்பட்டது. மணலிலும் நீரிலும் ஏற்படும் அதிர்வுகளின் இயக்கம் குறித்தும், மின்சார வில் குறித்தும் இவருடைய ஆராய்ச்சிகளுக்காக 1906 ஆம் ஆண்டு இவருக்கு ஹயூக்ஸ் விருது வழங்கப்பட்டது. இவ்விருதைப் பெரும் முதல் பெண்மணி இவா்தான். 19 ஆம் நூற்றாண்டின் இறுதியில் மின்சாரப் பொறியியல் தொடா்பாக இவருடைய பங்கு உள்நாட்டிலும் வெளிநாடுகளிலும் பொிதும் அங்கீகரிக்கப்பட்டது. 1899 ஆண்டு லண்டனில் நடந்த பன்னாட்டு பெண்கள் மகாசபையில் இயற்பியல் தொடா்பான பிரிவிற்கு இவா் தலைமை வகித்தாா். 1900 ஆண்டு பாரிசில் நடந்த பன்னாட்டு மின்சார மகாசபையில் இவா் உரையாற்றினாா். இங்கு இவருக்குக் கிடைத்த வெற்றியினால் அறிவியல் முன்னேற்றத்திற்கான பிரித்தானிய சங்கத்தில் பொதுக் குழு மற்றும் பிரிவுக் குழுக்களில் பெண்கள் பங்கேற்க வகை செய்தது.

1895, 1896 ஆம் ஆண்டுகளில் தாம் வெளியிட்ட மின்சார வட்டவில் தொடா்பான கட்டுரைகளின் சாரத்தை 1902 ஆம் ஆண்டு அயா்டன் மின்சார வட்டவில் என்று புத்தகமாக வெளியிட்டாா். இந்த வெளியீட்டினால் மின்சாரப் பொறியியலில் அயா்டன் பங்கு உறுதி செய்யப்பட்டுவிட்டது. இருந்தாலும், ராயல் சங்கம் போன்ற செல்வாக்கும் நன்மதிப்பும் உடைய அறிவியல் அமைப்புக்களிடம் அயா்டனுக்கு வரவேற்புக் கிடைக்க வில்லை. மின்சார வட்டவில் குறித்த இவா் புத்தகம் வெளியிடப்பட்ட பின், 1902 ஆம் ஆண்டு ராயல் சங்கத்தின் உறுப்பினரும் பெருமை பெற்ற மின்சாரப் பொறியாளாருமான ஜான் பெரி, அயா்டன் பெயரை ராயல் சங்கத்தின் உறுப்பினராக முன்மொழிந்தாா். ஆனால் திருமணமான பெண்மணிகளை உறுப்பினராக ஏற்க மறுத்த 
ராயல் சங்கம் இவா் மனுவை நிராகரித்து விட்டது. 1904 ஆம் ஆண்டு “அதிர்வுகள் குறியீடுகளின் தோற்றமும் வளா்ச்சியும்” என்னும் கட்டுரையை ராயல் சங்கத்தில் வாசித்ததன் மூலம், 
இப் பெருமை பெற்ற முதல் பெண்மணியாக அயா்டன் திகழ்ந்தாா். 1906ஆம் வருடம்" இவருடைய மின்சார வட்டவில் குறித்தும் மணல் அதிர்வுகள் குறித்த ஆய்வுகளுக்காக ராயல் சங்கம் ‘ஹயூக்ஸ் விருதை’ அயா்டனுக்கு வழங்கி கவுரவித்தது. இந்தச் சாதனைக்கு இவா்தான் முதல் சொந்தக்காரா். மேலும் 2015 ஆம் ஆண்டு வரை இது போன்ற பெருமை பெற்ற பெண்மணிகள் அயா்டன் உட்பட இருவா்தான். மற்றவா் 2008 ஆம் ஆண்டு விருது பெற்றவா் “மிச்லி டவா்டி” ஆவாா்.

அயா்டன் ராயல் சங்கத்தில் 1901 மற்றும் 1929 ஆம் ஆண்டுகளுக்கிடையே ஏழு கட்டுரைகளைச் சமா்ப்பித்துள்ளாா்.
கடைசிக் கட்டுரை இவா் இறந்த பின் வாசிக்கப்பட்டது. பிரித்தானிய சங்கத்திலும் இயற்பியல் சங்கத்திலும் இவா் தமது ஆராய்ச்சிக் கட்டுரைகளின் முடிவை சமா்ப்பித்துள்ளாா். அயா்டன் நீரின் சுழற்சியிலும் காற்றின் சுழற்சியிலும் காட்டிய ஆா்வம் ‘அயா்டன் காற்றாடி’யாக உருவெடுத்தது. இவைகள் முதலாம் உலகப் போாில் பதுங்கு குழிகளில் நச்சுப் புகையைப் போக்க பரவலாகப் பயன்படுத்தப்பட்டன. அயா்டனின் தீவிர முயற்சியினால் 100,000 உபகரணங்கள் தயாரிக்கப்பட்டு மேற்கத்திய போா்முனையில் பயன்படுத்தப்பட்டன.

அயா்டன் 1919 ஆம் ஆண்டு பெண்கள் பல்கலைக் கழகத்தின் பன்னாட்டு கூட்டமைப்பை நிறுவுவதற்கும் 1920 ஆம் ஆண்டு தேசிய அறிவியல் தொழிலாளா் சங்கத்தை நிறுவுவதற்கும் உதவியாக இருந்துள்ளாா். சஸ்ஸே மாநிலத்தில் வடக்கு லான்சிங், நியூகாட்டேஜ் என்னும் இடத்தில் ஒரு பூச்சி கடித்ததால் இரத்தத்தில் விசம் கலந்து, 1923 ஆம் ஆண்டு ஆகஸ்டு 26 அன்று காலமானாா்

ஹொ்த்தா அயா்டன் கடவுளைக் கண்டறிவது அசாத்தியம் என்ற கொள்கையுடையவர். மதங்களைக் கண்டித்து, அல்கிா்னான் சாா்லஸ் ஸ்வின்பரின் என்பவரால் எழுதப்பட்ட கவிதையின் நாயகியின் பெயரை ஏற்று இளம் வயதில் தம் பெயரில் ஹொ்த்தா என்பதை அயா்டன் இணைத்துக் கொண்டாா்

இயற்பியலாளரும் மின்சார பொறியாளருமான வில்லியம் எட்வாா்டு அயா்டன் என்னும் மனைவியை இழந்தவரை, 1885 ஆம் ஆண்டு, அயா்டன் திருமணம் செய்து கொண்டாா். இவா் அயா்டனின் அறிவியல் ஆராய்ச்சிகளுக்கு மிகவும் உதவியாக இருந்துள்ளாா். 1886 ஆம் ஆண்டு பிறந்த தம் முதல் பெண் குழந்தைக்கு தமக்கு ஆரம்ப காலத்தில் உதவிய பாா்பரா போடிசின் நினைவாக அவா் பெயரையே சூட்டினாா். இக்குழந்தை “பாா்பி” என்றழைக்கப்பட்டு பிற்காலத்தில் உழைப்பாளா் கட்சியில் இணைந்து பாராளுமன்ற உறுப்பினராகவும் பணிபுாிந்தது.

1923 ஆம் ஆண்டு, அயா்டன் இறந்து இரண்டு ஆண்டுகளுக்குப் பின் அயா்டனின் ஆயுள்கால நண்பா் ஒட்டிலி ஹேன் காக், கிாிடன் கல்லூரியில் ஹொ்த்தா அயா்டன் ஆராய்ச்சி நிதியை ஏற்படுத்தியுள்ளாா்.. இது இன்றளவும் தொடா்கிறது.



ஒருவா் என்று தோ்ந்தெடுத்துள்ளனா்.






</doc>
<doc id="418765" url="https://ta.wikipedia.org/wiki?curid=418765" title="ஜி. சங்கர்">
ஜி. சங்கர்

ஜி. சங்கர் (G. Shankar) Arusha, East Africa) என்பவர்  கேரளத்தைச் சேர்ந்த ஒரு கட்டிடக் கலைஞர் ஆவார். இவரது முழு பெயரானது கோபாலன் நாயர் சங்கர் என்பதாகும். இவர் உள்ளூரில் கிடைக்கக்கூடிய பொருட்களைக் கொண்டு, குறைந்த செலவில் நிலைத்தன்மை வாய்ந்த கட்டுமானத்தில் பசுமை வீடுகள் கட்டுவதை வலியுறுத்துகிறார். இவர் 1987ஆம் ஆண்டு திருவனந்தபுரத்தில் ‘ஹேபிடட் டெக்னாலஜி குருப்’ என்ற அமைப்பை நிறுவினார்.

இந்த அமைப்பானது 2012 வரை,  பல பலகைகளில் குறைந்த செலவில் வீடுகள் கட்ட உதவிவருகிறது. இவர் பசுமைக் கட்டிடக்கலை, சேரி மக்களை மீள்குடியேற்றம் செய்தல் மற்றும் சுற்றுச்சூழலுக்கு உகந்த வடிவமைப்பு ஆகியவற்றிற்கான மூன்று தேசிய விருதுகளை வென்றிருக்கிறார்.    "பசுமைக் கட்டடக்கலை" பற்றிய இவரது அணுகுமுறையானது இவருக்கு "மக்களின் கட்டிடக்கலைஞர்" என்ற புகழைப் பெற்றுத் தந்துள்ளது. இவரது பணிகளைப் பாராட்டும் விதமாக இந்திய அரசால் இவருக்கு 2011 ஆம் ஆண்டு பத்மசிறீ விருது வழங்கப்பட்டது.


</doc>
<doc id="418770" url="https://ta.wikipedia.org/wiki?curid=418770" title="அபாயகரமான பாலியல் நடத்தை">
அபாயகரமான பாலியல் நடத்தை

அபாயகரமான பாலியல் நடத்தை "(Risky sexual behavior)" அல்லது இடர்மிகு பாலியல் நடத்தை என்பது ஒரு நபர் பால்வினை நோயால் பாதிக்கப்பட்ட பிற நபருடன் பாலியல் உறவுகொள்ளும் போது மேற்கொள்ளும் நடவடிக்கைகள் மூலம் அதிகரிக்கப்படும் சாத்தியமான பாதிப்புகள் குறித்ததாகும். கர்ப்பமாதல் அல்லது தனது இணையரைக் கர்ப்பமாக்குதல் என்ற நிகழ்வில் சுய நடத்தை அல்லது இணையரின் நடத்தையை இது குறிக்கிறது. பாதுகாப்பற்ற உடலுறவு, வாய்வழிப் பாலுறவு குறிப்பிட்ட இணையர் இல்லாத இணையர், எய்ட்ஸ் நோயாளி அல்லது நரம்புவழி மருந்துட்கொள்பவர், ஆகியோருடன் பாலுறவு போன்றவை அபாயகரமான பாலியல் நடத்தைகள் ஆகும். தொடர்ச்சியாக மருந்து உட்கொள்வது என்பதும் அபாயகரமான பாலியல் நடத்தையுடன் தொடர்புடையதாகும்.

ஆகியவை மிகவும் ஆபத்தான பாலியல் நடவடிக்கைகளாக இருக்கலாம்.

அபாயகரமான பாலியல் நடத்தை என்பது பாதுகாப்பற்ற உடலுறவு, பலருடன் உறவுகொள்ளுதல், சட்டவிரோதமான மருந்து பயன்படுத்துதல் ஆகியவற்றை உள்ளடக்கியதாகும்.

மது அருந்துதல் மற்றும் தவறான சட்டவிரோதமான மருந்துகளை உட்கொள்ளுதல் ஆகியவை கொணோறியா, கிளமிடியா,ட்ரைக்கோமோனியாசிஸ், மஞ்சள் காமாலை, எய்ட்ஸ் ஆகியவற்றை அதிகரிக்கும் ஆபத்தான காரணிகளாகும். குதவழி பாலியல் உறவின்மூலம் ஆண்குறியில் காயம் தென்படல் மிகவும் ஆபத்தான பாலியல் நடத்தையின் அறிகுறியாகும். 
வட அமெரிக்க இளைஞர்கள் பாலியல் உறவில் நன்கு செயல்பாடுள்ளவராக இருந்தாலும் நோய்த்தொற்று அல்லது கருத்தரித்தலுக்கு எதிராக எந்தவித நடவடிக்கையும் எடுப்பதில்லை. அவர்களின் தவறான புரிதல் மற்றும் தவறான நடவடிக்கைகள் அவர்களை அபாயகரமான பாலியல் நடத்தைகளின் ஊக்குவிக்க முனைகிறது. அபாயகரமான பாலியல் நடத்தைகள் பாலியல் உறவில் ஈடுபடும் இருவரையும் சில நேரஙக்ளில் கருப்பை வாய்ப் புற்றுநோய், வேற்றிடச்சூல், மலட்டுத்தன்மை போன்ற சில மோசமான விளைவுகளுக்கு இட்டுச்செல்கின்றன. அடிக்கடி உடலைத் துளையிடுதல், பச்சை குத்துதல் ஆகியவையும் அபாயகரமான பாலியல் நடத்தையுடன் தொடர்புடையதாகும்.

பெரும்பாலும் பதினைந்து முதல் பத்தொன்பது வயதுக்குட்பட்ட கனடியர் மற்றும் அமெரிக்க இளைஞர்கள் குறைந்தபட்சம் ஒருமுறையாவது பாலுறவு வைத்திருந்ததாகத் தெரிவிக்கிறார்கள். இவர்களில் 23.9% கனடிய மற்றும் 45.5 % அமெரிக்க இளம்பருவப் பெண்களும் கடந்த வருடத்தில் இரண்டு அல்லது அதற்கு மேற்பட்ட இணையருடன் பாலுறவு கொண்டதாகத் தெரிவித்துள்ளனர்.இதே மக்கள் தொகையில் 32.1% கனடிய ஆண்களும் 50.8% அமெரிக்க ஆண்களும் இரண்டு அல்லது அதற்கு மேற்பட்ட இணையருடன் பாலுறவில் ஈடுபட்டதாகத் தெரிவித்துள்ளனர்.

அபாயகரமான பாலியல் நடத்தைக்கு பல்வேறு காரணிகள் தொடர்புபடுத்தப்படுகிறது. சீரற்ற ஆணுறை பயன்பாடு, மதுப்பழக்கம், போதைக்காக ஒரே நேரத்தில் பலமருந்துகளைச் சேர்த்து உண்ணும் உளநோய், மன அழுத்தம், சமுதாய ஆதரவின்மை, அண்மையில் சிறைவாசம், இணையரோடு வாழ்தல், நெருக்கமாக இருத்தல், வல்லுறவு மற்றும் குழந்தைப்பருவப் பாலியல் முறைகேடு ஆகியவற்றின் மூலம் அபாயகரமான நடத்தை உள்ளோரை இனங்கண்டு மோசமான விளைவுகள் ஏற்படுவதைத் தடுக்கலாம். இருப்பினும் இந்தக் காரணிகளுக்கும் ஆபத்தான பாலியல் நடத்தைக்கும் இடையேயுள்ள தொடர்புகளை விரிவாக ஆய்வு செய்வது அவசியம். ஊக்கப்படுத்தும் பயிற்சிகள் தன்முனைப்புத் திறன், கல்வி மற்றும் நடத்தைக் குறுக்கீடுகள், தீவிர மனநலம் பாதிக்கப்பட்டோருக்கான ஆலோசனை வழங்கல், பங்களிப்போரின் அறிவை மேம்படுத்துதல், மனப்பான்மைகள், நம்பிக்கைகள், தன்முனைப்புத் திறனுட்பட்ட நன்னடத்தைப் பயிற்சிகள் ஆகியவை ஆபத்தான பாலியல் நடத்தைகளைக் குறைக்கும் நடவடிக்கைகளாகும்.


</doc>
<doc id="418778" url="https://ta.wikipedia.org/wiki?curid=418778" title="வெள்ளைப்படுதல்">
வெள்ளைப்படுதல்

வெள்ளைப்படுதல் நோய் (Leukorrhea) என்பது பெண்களின் பிறப்புறுப்பு வழியே கெட்டியான மஞ்சள் கலந்து வெண்ணிறமான நீர்மம் வெளிப்படுதலாகும். இதனை வெள்ளைப்படுதல், வெள்ளைப்பாடு அல்லது வெட்டை எனவும் குறிப்பிடுகின்றனர். வெள்ளைப்படுதலுக்குப் பல காரணங்கள் இருந்தாலும் பொதுவாக ஈத்திரோசன் சமச்சீரற்ற தன்மை மற்றும் பாலியல் தொற்று காரணமாகச் சொல்லப்படுகிறது. பெண்களின் கருப்பை வாய்,கருப்பை உட்புறச்சுவர், பிறப்புறுப்புத் தசைப்பகுதிகள் ஆகியவற்றில் சுரக்கும் திரவமானது பெண்களின் பிறப்புறுப்பை ஈரமாகவே வைக்கவும் உராய்வுகள் ஏற்படாமல் இருக்கவும் உதவுகிறது. பிறப்புறுப்பில் ஏற்படும் தொற்று காரணமாகவோ அல்லது பாலியல் நோய்க்காரணமாகவோ இத்திரவம் அதிகமாக வெளிப்படும். சில நேரங்களில் வெளிப்படுவதும் நிற்பதுமாக இருக்கும். சிலருக்கு துர்நாற்றத்துடன் கூடிய மஞ்சள் திரவம் பல ஆண்டுகள் தொடர்ந்தும் வெளிப்படும். இது வழக்கமாக கருப்பை வாய் வீக்கம் அல்லது புணர்புழை வீக்கம் ஏற்பட்டிருப்பதன் இரண்டாம்நிலை அறிகுறியாகும். சில நேரங்களில் வெள்ளைப்படும் பகுதியில் நமைச்சலுடன் கூடிய அரிப்பும் எரிச்சலும் இருக்கும்.

பிறப்பிறுப்பில் வெளிப்படும் திரவத்தில் கலந்திருக்கும் >10 இரத்த வெள்ளையணுக்களை நுண்ணோக்கிப் பரிசோதனை மூலம் கண்டறியலாம். வெள்ளைப்படுதல் என்பது அசாதாரணமான ஒன்றல்ல. இது நோய்த்தொற்று, புற்று, சுரப்பிகளின் மாற்றம் ஆகியவற்றுக்கான முன்னறிவிப்பாகும். சிலசமயம் ஒரு பெண் முதல் மாதவிடாய்ச் சுழற்சிக்கு முன் இது போன்ற வெள்ளைப்படுதல் அவள் பருவமடைவதற்கான அறிகுறியாகக் கொள்ளப்படுகிறது. 

வெள்ளைப்படுதல் என்பது மிகப்பெரிய பிரச்சனையல்ல. ஆனால் மிகவிரைந்து தீர்க்கப்படவேண்டிய பிரச்சனையாகும். யோனியானது தனது வேதிச்சமநிலையைப் பராமரிக்கவும், யோனித்திசுக்களின் நெகிழ்வுத்தன்மைக்காவும் இயற்கையாக ஏற்படும் ஒரு தடுப்பு நடவடிக்கையாகும். ஈத்திரோசன் தூண்டலனினால் வெள்ளைப்படுதலே பொதுவாக உடலியல் வெள்ளைப்படுதல் என்றழைக்கப்படுகிறது. கருவுற்ற காலத்திலும் பெண்களுக்கு வெள்ளைப்படுதல் நிகழும். இக்காலத்தில் ஈத்திரோசன் சுரப்பு அதிகரிப்பின் காரணமாக சற்று அதிகமான இரத்தப்போக்கு ஏற்படும். பிறந்த பெண்குழந்தைக்கும் சிறிது காலம் அதனுடைய கருப்பையின் ஈத்திரோசன் வெளிப்பாடு காரணமாக வெள்ளைப்படுதல் நிகழலாம். பாலியல் தூண்டல் காரணமாகவும் வெள்ளைப்படுதல் ஏற்படுகிறது.

வெள்ளைப்படுவதன் காரணமாக யோணித்தசைகளில் நெரிசல் அல்லது வீக்கம் ஏற்பட்டு அழற்சி ஏற்படலாம். இதனால் துர்நாற்றத்துடன் கூடிய மஞ்சள் நீர்மம் வெளியேறுமாயின் உடனடியாக மருத்துவரின் ஆலோசனையை நாடவேண்டும். ஏனெனில் வெள்ளைப்படுதல் என்பது உள்ளுறுப்புகள் பாக்டீரியாக்களால் பாதித்தல், பால்வினை நோய்கள் போன்ற பல நோய்கள் பரவுவதன் அறிகுறி நிலையாகும். குழந்தைப் பேறுக்குப் பின் வெள்ளைப்படும் போது முதுகுவலியுடன் துர்நாற்றத்துடன் கூடிய யோனிநீர் வெளியேறும்,(இதில் இரத்தம், நஞ்சுக்கொடி திசுக்கள், சளி போன்றவை கலந்துள்ளதால் துர்நாற்றம் ஏற்படும்) வெள்ளைப்படுவதால் கருப்பையானது பேறுக்கு முன்னிருந்த நிலைக்குச் சுருங்குவதில் தடை ஏற்படலாம். இந்நிலையில் இந்நோய்க்கு கண்டறிய யோனியின் ஈரத்தன்மைச் சோதனை, கிராம் சோதனை, சிறுநீர்ப் பரிசோதனை, பாப் சோதனை ஆகியவை பரிந்துரைக்கப்படுகின்றன.

ஒட்டுண்ணிகள், புரோட்டோசோவா எனப்படும் ஒருசெல்லுயிரிகளான முதலுயிரிகள் ஆகியவைகளாலும் வெள்ளைப்படுதல் ஏற்படும். எரிச்சல், அரிப்பு, கெட்டியான நீர்ம வெளியேற்றம், கெட்டியான மஞ்சள் நிறச் சளி வெளியேறுதல் ஆகியவை இதன் அறிகுறிகளாகும்.

வெள்ளைப்படுதல் என்பது பால்வினைநோய்த் தொற்றினால் உருவாகக்கூடியதாகையால் இதற்கு பால்வினை நோய்ளுக்கான சிகிச்சையளிக்க வேண்டும். மெட்ரோனைடசோல் போன்ற நோய்க்கொல்லிகள் உட்கொள்ளவேண்டும். கிளிண்டாமைசின் அல்லது ட்ரினைடசோல் போன்ற நோய்க்கொல்லிகள் பால்வினை நோய்களுக்கு வழங்குவது போலவே இதற்கும் வழங்கப்படுகின்றன.

லூக்கோறியா என்ற சொல் வெள்ளைப்படுதல் எனப் பொருள்தரும் லுக்கோறியா என்ற கிரேக்க மொழிச்சொல்லில் இருந்து பிறந்ததாகும். (leukós, “white”) + ῥοία (rhoía, “flow, flux”). ’லூக்கோ’ என்றால் வெள்ளை என்றும் ’றியா ’எனில் போக்கு அல்லது வெளியேற்றம் எனவும் பொருள்தரும்.


</doc>
<doc id="418785" url="https://ta.wikipedia.org/wiki?curid=418785" title="விரைச்சிரைப் புற்றுநோய்">
விரைச்சிரைப் புற்றுநோய்

விரைப் புற்றுநோய் (Testicular cancer) அல்லது விந்தகப் புற்றுநோய் என்பது ஆண் இனப்பெருக்க விந்தகத்தைப் பாதிக்கக்கூடிய ஒருவகை புற்று நோய் ஆகும். விந்தகத்தில் கட்டி அல்லது விதைப்பையில் வலி அல்லது வீக்கம் ஆகியவை இதன் அறிகுறிகளாகும். சிகிச்சைகளினால் மலட்டுத்தன்மை ஏற்பட வாய்ப்புள்ளது.

வயிற்றில் விரை தேங்கிவிட்ட நிலை, புற்ருநோய்கள் மரபு வழியாக உள்ள குடும்பங்கள் ஆகியன பாதிப்புக் காரணகிளாகும். இது பொதுவாக கருச்செல் கட்டி என வகைப்படுத்தப்படுகிறது. கருச்செல் கட்டியானது விரைப்புற்றுக்கட்டி மற்றும் விரைப்புற்றுக்கட்டி இல்லாதது ஆகிய இருவகைப்படும். பாலின உறுப்புக் கட்டிகள் மற்றும் நிணநீர்ச் சுரப்பிப் புற்று நோய் போன்றனவும் இதில் அடங்கும். உடற்கூறு சோதனை, கேளா ஒலி அலகீடு மற்றும் குருதிப் பரிசோதனை போன்றவற்றின் மூலம் இதனைக் கண்டறியலாம்.

விரைச்சிரைப் புற்றுநோய் என்பது குணப்படுத்தக்கூடியது ஆகும்.அறுவைச் சிகிச்சை, கதிரியக்கச் சிகிச்சை, வேதிச்சிகிச்சை அல்லது முதல்நிலை உயிரணு மாற்றம் போன்ற பல முறைகளில் சிகிச்சைகள் உள்ளன. மேலும் இந்தப் புற்றுநோயானது பரவினாலும் வேதிச்சிகிச்சை மூலமாக 80 விழுக்காடு மேலாக இதனைக் குணப்படுத்த இயலும்.

2015 ஆம் ஆண்டின் நிலவரப்படி 686,000 மக்கள் இந்த வகைப் புற்றுநோயினால் பாதிக்கப்பட்டுள்ளனர். 1990 இல் 7,000 பேரும் 2015 இல் 9,400 பேரும் இதனால் இறந்தனர். வளர்ந்த நாடுகளில் இதன் இறப்பு வீதம் மற்ற நாடுகளை விட குறைவாகவே உள்ளது. பொதுவாக இந்த புற்நோயானது 20 முதல் 34 வயது வரையிலான ஆண்களையே பெரும்பான்மையாகப் பாதிக்கின்றது.15 வயதிற்கு குறைவான ஆண் குழந்தைகளை அரிதாகப் பாதிக்கின்றது. அமெரிக்க ஐக்கிய நாட்டில் 95 விழுக்காடு பேர் ஐந்து வருட உயிர் வாழ்தல் விகிதத்தில் உள்ளனர்.

விந்தகத்தில் கட்டி அல்லது விதைப்பையில் வலி அல்லது வீக்கம் ஆகியவை இதன் முதன்மையான அறிகுறிகளாகும். மரபுவழியாக புற்றுநோய் உள்ள குடும்பங்களில் உள்ள ஆண்கள் மாதந்தோறும் விந்தகப் பரிசோதனை செய்வதாக அமெரிக்கப் புற்றுநோய் சங்கமானது கூறியுள்ளது. மேலும் அமெரிக்க சிறுநீரகவியல் சங்கமானது அனைத்து இளம் வயதினரும் மாதந்தோறும் விந்தகப் பரிசோதனை செய்யப் பரிந்துரை செய்கின்றது.


</doc>
<doc id="418794" url="https://ta.wikipedia.org/wiki?curid=418794" title="சிறுநீர்ப்பை புற்றுநோய்">
சிறுநீர்ப்பை புற்றுநோய்

சிறுநீர்ப்பை புற்றுநோய் (Bladder cancer ) என்பது சிறுநீர்ப்பை இழையங்களைப் பாதிக்கக்கூடிய ஒருவகைப் புற்று நோய் ஆகும். இந்த நோயானதுஉயிரணுக்கள் அபரிமிதமான வளர்ச்சியடைந்து உடலின் மற்ற பாகங்களுக்கும் பரவப்படும் திறன் பெற்றது ஆகும். சிறுநீரில் குருதி வடிதல் ,வலி ஏற்படுதல் மற்றும் முதுகு வலி ஏற்படுதல் ஆகியன இதன் அறிகுறிகளாகும்.

புகையிலை பிடித்தல், மரபு வழி நோய்கள், முந்தைய கதிரியக்கச் சிகிச்சைகள், அடிக்கடி சிறுநீர்ப்பையில் ஏற்படும் தொற்றுகள் மற்றும் சில வேதியல் பொருட்களால் இவ்வகையான புற்றுநோய்கள் ஏற்படுகின்றன. பைநோக்கியல் சிகிச்சை மூலம் இதனைக் கண்டறியலாம்.

இந்தப் புற்றுநோயின் நிலைகளைப் பொறுத்து அதற்கு சிகிச்சை வழங்கப்படுகிறது. அறுவைச் சிகிச்சை, வேதிச்சிகிச்சை, கதிரியக்கச் சிகிச்சை அல்லது நோயெதிர்ப்புச் சிகிச்சை போன்ற பல வழிகளில் சிகிச்சைகள் மேற்கொள்ளப்படுகின்றன. அறுவைச் சிகிச்சைகளின் போது பகுதியாகவோ அல்லது முழுமையாகவோ சிறுநீர்ப்பையினை நீக்க வேண்டியிருக்கும். இந்த நோயினால் பாதிக்கப்பட்ட அமெரிக்க ஐக்கிய நாட்டில் உள்ள 77 விழுக்காடு மக்கள் ஐந்து வருட உயிர்வாழும் வீதத்தில் உள்ளனர்.

2015 ஆம் ஆண்டின் நிலவரப்படி சிறுநீர்ப்பை புற்றுநோயினால் 3.4 மில்லியன் மக்கள் பாதிக்கப்பட்டனர். 430,000 மக்கள் ஆண்டுதோறும் இந்த நோயினால் பாதிக்கப்பட்டது கண்டறியப்பட்டது. 2015 இல் 188,000 பேர் இதனால் இறந்தனர். பெரும்பானமையாக 65 மற்றும் 85 வயதுடைய மக்கள் இந்த நோயினால் பாதிக்கப்படுகின்றனர். பெண்களைக் காட்டிலும் ஆண்களே இந்த நோயினால் அதிகமாகப் பாதிக்கப்பட்டனர். 2018 ஆம் ஆண்டில் 81.000 மக்கள் இந்தப் புற்றுநோயினால் பாதிக்கப்படுவார்கள் எனவும் 17,000 மக்கள் இறக்க நேரிடும் என எதிர்பார்க்கப்படுகிறது.

சிறுநீரில் குருதி வடிதலின் மூலம் இதனைக் கண்டறியலாம். மேலும் நுண்நோக்கி மூலம் இதனைக் கண்டறியலாம். இருந்த போதிலும் சிறுநீரில் குருதி வடிதலே பெரும்பான்மையானதாக காணப்படுகிறது. ஆனால் இது வலியற்றதாகும். சிறுநீரில் குருதி வடிதல் குறைவான காலங்கள் கொண்டதாகவே இருக்கும். மேலும் சிறுநீரகச் சோதனையின் மூலம் சிறுநீரில் குருதி வராதபோதிலும் இதனை உறுதிபடுத்தலாம். 80முதல் 90 விழுக்காடு பேர் குருதி வடிதலின் மூலமே இந்த நோயானது கண்டறியப்படுகிறது. சிறுநீரகத் தொற்று , சிறுநீரக நோய்கள் மற்றும் சிறுநீரகக் கல் போன்ற பல காரணங்களினாலும் குருதி வரலாம். 


</doc>
<doc id="418801" url="https://ta.wikipedia.org/wiki?curid=418801" title="உதயசங்கர்">
உதயசங்கர்

கா. உதயசங்கர் (பிறப்பு: 1960) ஒரு தமிழக எழுத்தாளர் ஆவார். இவர் சிறுகதை, கவிதை, மொழிபெயர்ப்பு, சிறார் இலக்கியம், கட்டுரை போன்றவற்றை எழுதி வருகிறார். கோவில்பட்டி எழுத்தாளர்களான கி. ராஜநாராயணன், பூமணி, சோ. தர்மன், ச. தமிழ்ச்செல்வன், தேவதச்சன், கௌரிசங்கர், வித்யாசங்கர், கோணங்கி, நாறும்பூநாதன், உதயசங்கர், மாரீஸ், முருகபூபதி, அப்பணசாமி ஆகியோரைப் பற்றி எடுத்து வரும் "ஒரே ஒரு ஊரிலே" என்ற ஆவணப்படத்தை எடுத்து வருகிறார். இந்த ஆவணப்படத்தின் முன்னோட்டமாக எழுத்தாளர் அப்பணசாமியை பற்றிய ஆவணப்படம் 2016 பாண்டிச்சேரி சர்வதேச குறும்பட ஆவணப்படவிழாவில் திரையிடப்பட்டது.

1960 ஆம் ஆண்டு தூத்துக்குடி மாவட்டத்திலுள்ள கோவில்பட்டியில் பிறந்தவர். இவர் தந்தை ச. கார்மேகம் மற்றும் தாயார் கமலம். இவர் மல்லிகா என்பவரை ஏப்ரல் 12, 1987 அன்று திருமணம் செய்துக்கொண்டார். இவருக்கு நவீனா, துர்கா என்ற இரு மகள்கள் உள்ளனர், இருவரும் ஹோமியோபதி மருத்துவர்கள் ஆவார்கள். இவர் இளங்கலை வேதியியல் பட்டம் பெற்றவர். இரயில்வேயில் பணி செய்தவர். இவர் தமிழ்நாடு முற்போக்கு எழுத்தாளர் கலைஞர்கள் சங்கத்தில் மாநில துணைப் பொதுச் செயலாளராக செயலாற்றி வருகிறார்.











</doc>
<doc id="418809" url="https://ta.wikipedia.org/wiki?curid=418809" title="இடுப்பு அழற்சி நோய்">
இடுப்பு அழற்சி நோய்

இடுப்பு அழற்சி நோய் (PID) பெண் இனப்பெருக்க மண்டலத்தின் மேற்பகுதியில் அமைந்துள்ள கருப்பை, பாலாப்பியன் குழாய், சினைப்பை மற்றும் இடுப்பெலும்பின் உட்பகுதி ஆகியவற்றில் ஏற்படும் ஓர் நோய்த் தொற்று ஆகும். பெரும்பாலும் இதற்கான அறிகுறிகள் காணப்படுவதில்லை. 

அடிவயிறு வலித்தல், பிறப்புருப்பில் திரவக்கசிவு, காய்ச்சல், எரிச்சலுடன் சிறுநீர் வெளியேறுதல், உடலுறவின் போது வலி அல்லது சீரற்ற மாதவிடாய்ச் சுழற்சி ஆகியவை இதன் அறிகுறிகள் ஆகும்.
பிறப்புறுப்பு மற்றும் கருப்பைவாய்ப் பகுதியிலிருந்து பரவும் ஒரு வித பாக்டீரியாவினால் இந்நோய் ஏற்படுகிறது. 75 முதல் 90 விழுக்காடு நபர்களுக்கு ’நீசெரியா கோணோறியா’ அல்லது கிளாமடியா ட்ராக்கோமாட்டிஸ் என்ற பாக்டீரியா காணப்படுகிறது. பெரும்பாலும் பல்வேறுபட்ட பல பாக்டீரியாக்கள் இதில் பங்குகொள்கின்றன. முறையான சிகிச்சை மேற்கொள்ளாத கொணோறியாவால் பாதிக்கப்ப்ட்ட 10 விழுக்காடு நபர்களும் கிளமிடியா பாதித்த 40 விழுக்காடு நபர்களுக்கும் அந்நோய்கள் இடுப்பு அழற்சி நோயாக வளர்ச்சியடையக் கூடும். 

பாலுறவால் பரவும் நோய்களுக்கான காரணிகள் போலவே பலருடன் பாலியல் உறவுகொள்ளுதல், போதை மருந்து உட்கொள்ளுதல், ஆகியவையே இதற்கும் காரணிகளாக அமைகின்றன. பிறப்புறுப்பில் நீர்ப்பாய்ச்சுதல் கூட சில நேரங்களில் இதன் ஆபத்தை அதிகரிக்கிறது. இந்த அறிகுறிகளை அடிப்படையாகக்கொண்டே இந்நோய்க் கண்டறியப்படுகிறது. கர்ப்பமடையும் வயதுடைய அணைத்து பெண்களுக்கும் அடிவயிற்றுப் பகுதியில் வலி ஏற்பட்டால் இந்நோய்க்கான பரிசோதனை பரிந்துரைக்கப்படுகிறது. லேப்ராஸ்கோப்பிக் அறுவை சிகிச்சையின் போது பாலோப்பியன் குழாயின் உட்பகுதியில் சீழ் காணப்படுவது உறுதியாக இந்நோய் பாதித்திருப்பதைக் கண்டறியலாம். மீயொலிச் சோதனையும் இதனைக் கண்டறியும் முறைகளுள் பயன் தரத்தக்கதாகும்.
உடலுறவில் ஈடுபடாதிருத்தல் அல்லது சிலருடன் மட்டுமே உறவுகொள்ளுதல், ஆணுறை பயன்படுத்துதல் ஆகியவை இந்நோய் வராமல் தடுக்கும் சில முயற்சிகளாகும்.. கிளமிடியா தொற்றுக்கான சிகிச்சையெடுப்பது இடுப்பு அழற்சி நோயைக் குறைக்கும் என பெண்களுக்கு விளக்கிக்காட்டலாம்.இந்நோய் இருப்பது கண்டறியப்பட்டால் பொதுவாக சிகிச்சை மற்றும் ஆலோசனை பரிந்துரைக்கப்படுகிறது. மேலும் ஒரு பெண்ணின் பாலியல் இணையருக்கும் இச்சிகிச்சை அவசியமாகிறது. லேசான அல்லது மிதமான அறிகுறிகள் கண்டறியப்படின் நோய்க்கொல்லியான செஃப்ரியாக்ஸோன் உடன் டாக்சிசைக்ளின் என்ற மருந்துகளை இரண்டு வாரத்திற்கு ஊசிமூலம் போட்டுக்கொள்ள வேண்டும். இயன்றால் அதனுடன் மெட்ரோனைடசோல் மருந்தையும் வாய்வழியாக உட்கொள்ளப் பரிந்துரை செய்யப்படுகிறது. இரண்டு வாரத்திற்கும் மேல் சிகிச்சை எடுத்தும் இருவருக்கும் பலனளிக்கவில்லையெனில் நரம்பு வழிச் செலுத்தப்படும் நோய்க்கொல்லிகள் பயன்படுத்தப்படுகின்றன.

2008 இல் உலக அளவில் 106 மில்லியன் நபர்கள் கிளமிடியாவாலும் 106 மில்லியன் நபர்களுக்கு கொணோறியாவும் ஏற்பட்டது. ஆயினும் இடுப்பு அழற்சி நோயினால் பாதிக்கப்பட்டோர் எண்ணிக்கைத் தெளிவாகத் தெரியவில்லை. ஆண்டுக்கு 1.5 விழுக்காடு இளம்பெண்கள் இந்நோயால் பாதிக்கப்பட்டதாக கருதப்படுகிறாது. ஐக்கிய அமெரிக்காவில் மட்டும் ஆண்டுக்கு ஒரு மில்லியன் பெண்கள் இடுப்பு அழற்சி நோயால் பாதிக்கப்படுகிறார்கள். 1970 களில் கருத்தரித்தலை தடை செய்வதற்காகப் உட்பொருத்தப்பட்ட கருத்தடைச் சாதனமான டல்கான் கருவியால் இடுப்பு அழற்சி நோயினால் பாதிக்கப்ப்ட்டோரின் விகிதம் அதிகரித்திருந்தது. தற்பொழுது இக்கருவி பொருத்தப்பட்டு ஒரு மாதத்திற்குப் பிறகு இதுபோன்ற பிரச்சனைகள் நிகழ்வதில்லை.


</doc>
<doc id="418812" url="https://ta.wikipedia.org/wiki?curid=418812" title="எக்சு ஒய் ஒய் நோய்த்தொகை">
எக்சு ஒய் ஒய் நோய்த்தொகை

இந்த மரபியல் நிலை பெற்றோரிடம் இருந்து மரபுப் பேறாகப் பெறப்படுவதில்லை. மாற்றாக விந்துக்கல வளர்ச்சியின்போது ஏற்படும் தற்போக்கு நிகழ்வால் உருவாகிறது. இந்நிலையைக் குறுமவகப் பகுப்பாய்வால் கண்டறியலாம். இந்நிலையில் இயல்பான 46 குறுமவகங்கள் அமையாமல் 47 குறுமவகங்கள் அமையும். எனவே 47,XYY கலக்கரு வகைமை அமையும்.

இந்த மரபியல் நிலைக்கு பேச்சு மருத்துவமும் பள்ளியில் கூடுதலான பயிற்சியளித்தலும் தேவையாகிறது. Outcomes are generally good. இந்நிலையை தவிர்ப்பது இயலாது. இது ஆயிரம் ஆண் பிறப்புகளில் ஒருவருக்கு நேர்கிறது. இந்நிலை தமக்கு வாய்த்துள்ளமையை பலர் அறியாமலே உள்ளனர். இது முதலில் 1961 இல் விவரிக்கப்பட்டது.

சில மருத்துவ மரபியலாளர்கள் இம்மரபியல் நிலைக்கு நோய்த்தொகை எனும் சொல்லைப் பயன்படுத்தல் பொருந்துமா எனக் கேட்கின்றனர்ஏனெனில், இந்த மரபியல்நிலை வாய்ந்த பலர் இயல்பாகவே வாழ்கின்றனர்.




</doc>
<doc id="418831" url="https://ta.wikipedia.org/wiki?curid=418831" title="இண்டைட்டு">
இண்டைட்டு

இண்டைட்டு "(Indite)" என்பது FeInS. என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இண்டியம்-இரும்பு சல்பைடு கனிமமான இது மிகவும் அரிய கனிமமாகும். 

நீர்வெப்பப் படிவுகளில் கேசிட்டரைட்டு கனிமத்திற்குப் பதிலாக இது தோன்றுகிறது. திசாலிண்டைட்டு, கேசிட்டரைட்டு, குவார்ட்சு போன்ற கனிமங்களுடன் இண்டைட்டு கனிமம் கலந்து காணப்படுகிறது . உருசியாவின் தூரக்கிழக்கு பிரதேசம் கபரோவ்சுக் பிரதேசம், சீனாவின் லெசர் கின்கான் மலைத்தொடர், திசாலிண்டா வெள்ளீயப் படிவுகள் போன்ற பகுதிகளில் காணப்பட்டதாக 1963 ஆம் ஆண்டில் கண்டறியப்பட்டது . 



</doc>
<doc id="418837" url="https://ta.wikipedia.org/wiki?curid=418837" title="சோடியம் பியூட்டைரேட்டு">
சோடியம் பியூட்டைரேட்டு

சோடியம் பியூட்டைரேட்டு "(Sodium butyrate)" என்பது Na(CHCOO) என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மம் ஆகும். பியூட்டைரிக் அமிலத்தினுடைய சோடியம் உப்பு சோடியம் பியூட்டைரேட்டு என்றழைக்கப்படுகிறது. மிகை இணப்பெருக்கத்தைத் தடுத்தல், வேறுபாடுகளைத் தூண்டுதல், மரபணு ஒடுக்கத்தைத் தூண்டுதல் போன்ற பல்வேறு உயிரியல் விளைவுகளை வளர்ப்பு பாலுட்டிகளின் செல்களில் உண்டாக்குகிறது . இதனடிப்படையில் இந்த விளைவுகளில் ஏதாவது ஒன்றைக் கொண்டு வர ஆய்வகத்தில் சோடியம் பியூட்டைரேட்டு பயன்படுத்தப்படுகிறது. குறிப்பாக செல்களில் மேற்கொள்ளப்படும் பியூட்டைரேட்டு சிகிச்சையினால் இசுட்டோன் புரதம் மிகை அசிட்டைலேற்றம் அடைகிறது. மற்றும் பியூட்டைரேட்டே வகை 1 இசுட்டேன் டி அசிட்டைலேசின் நடவடிக்கையைத் தடுக்கிறது . வகை 1 இசுட்டேன் டி அசிட்டைலேசு, வகை 2 இசுட்டேன் டி அசிட்டைலேசு, வகை 3 இசுட்டேன் டி அசிட்டைலேசு நொதிகளில் குரோமேட்டின் கட்டமைப்பையும் செயல்பாடுகளையும் இசுட்டோன் டி அசிட்டைலின் பங்கை நிர்ணயிப்பதில் பியூட்டைரேட்டு பயன்படுத்தப்படுகிறது. இசுட்டேன் டி அசிட்டைலேசின் செயல்பாடுகளைத் தடுப்பது பாலுட்டிகளின் மரபணுக்களில் 2% அளவிற்கே பாதிக்கப்படுகிறது என மதிப்பிடப்பட்டுள்ளது .

ஆய்வகத்தில் சோடியம் பியூட்டைரேட்டு பொதுவாக வெள்ளை நிறத்தில் நீரில் கரையக்கூடிய படிகத் திண்மமாகக் காணப்படுகிறது. இவ்வேதிச் சேர்மம் மிகவும் வலுவான, விரும்பத்தகாத மணத்தைக் கொண்டிருக்கிறது. 
சோடியம் பியூட்டைரேட்டைப் பயன்படுத்தும்போது கையுறைகள், கண் பாதுகாப்பு மற்றும் சுவாச முகமூடி ஆகியவற்றை பாதுகாப்பு நோக்கங்களுக்காக பயன்படுத்த பரிந்துரைக்கப்படுகிறது 
இந்தச் சேர்மம் மனித உணவில் காணப்படுகிறது, 

குறிப்பாக குடலில் உள்ள நார்ச்சத்திலும் மற்றும் பாலைடைக்கட்டி மற்றும் வெண்ணெய் ஆகியவற்றில் இருந்து பேரளவில் உற்பத்தி செய்யப்படுகிறது . இருப்பினும், குடலில் காணப்படும் சோடியம் பியூட்டைரேட்டின் மிகவும் பொதுவான ஆதாரம் பருப்பு நுகர்வுகளால் கிடைப்பதாகும். இது இழைச்சத்துடன் சேர்ந்து வயது முதிர்வை தள்ளிப்போடவும் உடல் நலனுக்கு பயனளிப்பதிலும் தொடர்பு கொண்டுள்ளது . 


</doc>
<doc id="418838" url="https://ta.wikipedia.org/wiki?curid=418838" title="96 (திரைப்படம்)">
96 (திரைப்படம்)

96 என்பது 2018 ஆம் ஆண்டு வெளியான ஓர் காதல் திரைப்படம் ஆகும். இத்திரைப்படத்தில் விஜய் சேதுபதி மற்றும் திரிசா முக்கியக் கதாப்பாத்திரத்தில் நடித்திருந்தனர். இத்திரைப்படம் சி. பிரேம் குமார் எழுதி, இயக்க நந்தகோபாலால் தயாரிக்கப்பட்டது. கோவிந்மேனனின் இசையமைப்பு மற்றும் சண்முக சுந்தரம் ஒளிப்பதிவு ஆகியவற்றை உள்ளடக்கி, இத்திரைப்படம் அக்டோபர் 04, 2018 அன்று வெளியானது.

1996 ஆம் ஆண்டு 10 ஆம் வகுப்பு ஒன்றாக பள்ளியில் படித்த ராமச்சந்திரன் (விஜய் சேதுபதி) மற்றும் ஜானகி தேவி (திரிசா) ஆகியோர் காதலர்களாக இருந்தனர். குடும்பப் பிரச்சினைகள் காரணமாக 10ஆம் வகுப்புக்குப் பிறகு ராம் பள்ளியை விட்டுவிட்டு, தனது குடும்பத்துடன் சென்னைக்குச் சென்றுவிடுகிறார். அதன்பிறகு அவர்கள் மீண்டும் சந்திக்க முடியாமல் போகிறது. ஒரு பயண புகைப்படக்காரராகும் ராம் 22 ஆண்டுகளுக்கு பின்னர், ராம் தனது சொந்த ஊரான தஞ்சாவூருக்கு தனது சிறு பருவத்தில் இருந்து எல்லா இடங்களையும் பார்க்கவும், தனது பள்ளித் தோழர்களுடன் தொடர்பு கொள்ளவும் செல்கிறார். மேலும் அவர்கள் இரண்டு மாதங்கள் கழித்து சென்னையில் ஒருவரையொருவர் சந்திக்க ஏற்பாடு செய்கிறார்கள். ராம் ஆச்சரியப்படும்படியாக, ஜானு சிங்கப்பூரிலிருந்து திரும்பிய பின்பு '96 ஆம் ஆண்டு பள்ளியில் படித்த மாணவர்களின் மறு சந்திப்பில் கலந்துக் கொள்கிறார். ராம் மற்றும் ஜானு 22 ஆண்டுகளுக்கு பிறகு மீண்டும் சந்திக்கின்றனர். அதன் பின்னர் இவர்கள் இருவரும் இணைகிறார்களா? இல்லையா? என்பதே இப்படத்தின் கதையாகும்.

இப்படத்தின் முன்னோட்டமானது ஆகத்து 24, 2018 அன்று வெளியானது. பின்பு இத்திரைப்படம் அக்டோபர் 04, 2018 அன்று வெளியானது.


</doc>
<doc id="418854" url="https://ta.wikipedia.org/wiki?curid=418854" title="பென்னி குரியகோஸ்">
பென்னி குரியகோஸ்

பென்னி குரியகோஸ் (Benny Kuriakose) (25 மே 1962) என்பவர் கேரளத்தில் பிறந்த கட்டவியலாளர் ஆவார். லாரி பேக்கரிடம் கட்டிடக் கலையின் அடிப்படைகளைக் கற்ற இவர், 1985 ஆம் ஆண்டு முதல், லாரி பேக்கர் பாணியில் குறைந்த செலவிலான வீடுகள் கட்டத்துவங்கினார், 1992 இல் இவர் நடிகர் மம்மூட்டியின் இல்லத்தை கட்டினார். பாதுகாப்பான கட்டடங்களுக்கும், புதிய கட்டடங்களின் வடிவமைப்பமைக்குமான வேர்களை தென்னிந்தியாவின் வட்டார கட்டிடக்கலையில் இருந்து எடுத்துக் கொண்டார். இவர் தன் கட்டுமான வடிவமைப்புக்கு மரம், கல், செங்கல் போன்ற இயற்கை பொருட்களைப் பயன்படுத்துவதற்காக அறியப்படுகிறார். அவர் பெரும்பாலும் சென்னை மற்றும் கேரளத்தில் தன்பணிகளை மேற்கொண்டு வருகிறார்.  இவரது ஆலோசனை நிறுவனமானது சென்னையில் இயங்கி வருகிறது.


</doc>
<doc id="418857" url="https://ta.wikipedia.org/wiki?curid=418857" title="எட்வார்ட்சு நோய்த்தொகை">
எட்வார்ட்சு நோய்த்தொகை

எட்வார்ட்சு நோய்த்தொகை "Edwards syndrome", அல்லது முக்குறுமவகம் 18 " (trisomy 18)", என்பது முக்குறுமவகம் 18 இன் முழு அல்லது பகுதி மூன்றாம்படி உருவாதலால் ஏற்படும் மரபியல் கோளாறு ஆகும். உடலின் பலபகுதிகள் தக்கமுறுகின்றன. இக்குழந்தைகள் வளர்ச்சி குன்றிச் சிறியனவாகவும் பிறவி இதயக் குறைபாடுகளுடனும் அமைகின்றன. பிற கூறுபாடுகளாக சிறுதலையும் சிறுதாடையும் மடங்கிய கையும் மேற்படிந்த விரல்களும் கடுமையான அறிதிறன் குறைவும் அமையும்.
பெரும்பாலும் எட்வார்ட்சு நோய்த்தொகை இனப்பெருக்கக் கலங்களின் உருவாக்கத்தின்போது அல்லது கருக்குழவியின் தொடக்கநிலை வளர்ச்சியின்போது ஏற்படும் சிக்கல்களால் தோன்றுகிறது. தாயின் அகவை கூடும்போது நோயின் வீதமும் கூடுகிறது. அருகியநிலையில் இது பெற்றோரிடம் இருந்து மரபுக் கையளிப்பாகவும் அமைவது உண்டு. இது பல்கலக் முக்குறுமவகம் 18 ஐப் போல, எப்போதும் அனைத்து உயிர்க்கலங்களிலும் ஏற்படாது. அத்தகைய நிலையில் இந்நோயின் முனைவான செயல்பாடு மிகவும் குறைவாகவே காணப்படும். முதனிலை ஐயத்தைப் புறவொலி அல்கீடு உருவாக்கினால் இந்நிலையை உறுத்திப்படுத்த பனிக்குட்த் துளைப்பு ஆய்வு உதவுகிறது.
எட்வார்ட்சு நோய்த்தொகை உயிரோடு பிறக்கும் 5,000 குழந்தைகளில் ஒரு குழந்தைக்கு ஏற்படுகிறது. இவற்றில் உயிரோடு வாழும் குழந்தைகளில் பெரும்பான்மையானவை பெண்குழந்தைகளே. <refname=Or2008></ref>ஆனால் பிறப்புக்கு முன்பே பெரும்பாலான குழந்தைகள் இறந்துவிடுகின்றன. ஓராண்டுக்குப் பிறகு வாழத்தகும் வாய்ப்பு 5-10% ஆகும்.இதை 1960 இல் ஜான் கில்டன் எட்வார்ட்சு முதலில் விவரித்தமையால் இது அவரது பெயரை தாங்கியுள்ளது.




</doc>
<doc id="418860" url="https://ta.wikipedia.org/wiki?curid=418860" title="நோட்டா (திரைப்படம்)">
நோட்டா (திரைப்படம்)

நோட்டா (NOTA) என்பது 2018 ஆம் ஆண்டு வெளியான ஓர் இந்தியத் தமிழ்த் திரைப்படம் ஆகும். இத்திரைப்படமானது அரசியலைச் சார்ந்து எடுக்கப்பட்ட திரைப்படமாகும். இத்திரைப்படத்தை ஆனந்த் சங்கர் எழுதி, இயக்கி ஞானவேல் ராஜாவால் தயாரிக்கப்பட்டது. இத்திரைப்படத்தில் சாம் சிஎஸ் இசையமைத்துள்ளார். இத்திரைப்படமானது அக்டோபர் 05, 2018 அன்று வெளியானது.



</doc>
<doc id="418865" url="https://ta.wikipedia.org/wiki?curid=418865" title="ஹெய்டர் அலியேவ் கலாச்சார மையம்">
ஹெய்டர் அலியேவ் கலாச்சார மையம்

ஹெய்டர் அலியேவ் கலாச்சார மையம்  (Heydar Aliyev Center) என்பது   அசர்பைஜான் நாட்டின் தலைநகரான பக்கூவில் உள்ள ஒரு கலாச்சார மைய கட்டிடம் ஆகும். இதை  உலகப் புகழ்பெற்ற ஈராக்-பிரித்தானிய பெண் கட்டிடக் கலைஞரான ஷாகா முகமது ஹதித் வடிவமைத்தார். மேலும் இந்தக் கட்டிடமானது அதன் தனித்துவமான கட்டிடக்கலையானது பாயும் அலைபோல வளைந்த வடிவமைப்பில் அமைந்துள்ளது. இந்தக் கட்டடத்துக்கு சோவியத் அசர்பைஜானின் முதல் செயலாளராக 1969 முதல் 1982வரை இருந்தவரும், அசர்பைஜான் குடியரசின் அதிபராக 1993 முதல் 2003வரை இருந்தவரான ஹெய்டார் அலியேவைக் கவுரவிக்கும் வகையில் அவரின் பெயர் வைக்கப்பட்டுள்ளது.

இந்த மையமானது ஒரு மாநாட்டு மண்டபம், ஒரு காணும் அரங்கம், ஒரு அருங்காட்சியகம், நூலகம் ஆகியவற்றைக் கொண்டுள்ளது. எதிர்காலத்தைக் கருத்தில் கொண்டு கட்டப்பட்டுள்ள இந்தக் கட்டிடம் அந்நாட்டின் கலாச்சாரம், பண்பாட்டு நிகழ்ச்சிகளை நடத்தும் இடமாக உள்ளது. இது நகரத்தின் மையப் பகுதிக்கு அருகில் உள்ளது.  இது பக்கூ நகரின் மறுவளர்சியில் முதன்மையான இடத்தை வகிக்கிறது.

ஹெய்டார் அலியேவ் மையத்தின் வெளிப்புற, உட்புற கட்டமைப்பானது அழகான வளைவுகளையும், மடிப்புகளையும் கொண்டுள்ளது.

ஹெய்டர் அலியேவ் கலாச்சார மையமானது அதிகாரப்பூர்வமான திரப்பு விழா நடந்த 2012 மே 10 அன்று அஜர்பைஜானின் தற்போதைய ஜனாதிபதியான இல்லம் அலியெவ் திறந்து வைத்தார்.

ஹெய்டர் அலியேவ் கலாச்சார மையக் கட்டிடமானது   அதன் புதுமையான மற்றும் வெட்டு விளிம்பு வடிவமைப்பு காரணமாக  பக்கூ நகரின் ஒரு நவீன அடையாளமாகவும், சர்வதேச அளவில் அங்கீகரிக்கப்பட்ட கட்டிடக்கலைப் பணியாகவும் அங்கீகரிக்கப்பட்டுள்ளது. எட்டு மாடிகளைக் கொண்ட இந்தக் கட்டிடத்தில் அஜர்பைஜான் பண்பாட்டை விளக்கும் அருங்காட்சியகம், நூலகம், ஒரே நேரத்தில் ஆயிரம் பேர் அமர்ந்து பார்க்கக்கூடிய அரங்கம், உணவு விடுதி, அஜர்பைஜான் மொழியில் துறை, பல்வேறு நிகழ்ச்சிகளுக்காக நடத்துவதற்கான அரங்குகள், நீச்சல் குளம் ஆகியவை இந்த அரங்கத்தில் அமைக்கப்பட்டுள்ளன.
இந்தக் கட்டிடமானது 2013 ஆம் ஆண்டு உலக கட்டிடக்கலை திருவிழா மற்றும் பைனியல் இன்சைட் திருவிழா ஆகிய இரு விழாக்களிலும் விருதுக்கு பரிந்துரைக்கப்பட்டது.

2007 ஆம் ஆண்டில், ஒரு போட்டி நடத்தப்பட்டதன் பிறகு, மையத்தின்  வடிவமைப்பாளராக முகமது ஹதித் நியமிக்கப்பட்டார். லண்டன் டிசைன் மியூசியம் சார்பில் 2014ஆம் ஆண்டுக்கான சிறந்த கட்டிடம் என்ற விருதைப் பெற்றது. கட்டிடத் துறையின் நோபல் என அழைக்கப்படும் பிரிட்ஸ்கெர் கட்டிடக்கலை விருது பெற்ற முதல் பெண் இவர்தன்.



</doc>
<doc id="418873" url="https://ta.wikipedia.org/wiki?curid=418873" title="ராட்சசன் (திரைப்படம்)">
ராட்சசன் (திரைப்படம்)

ராட்சசன் (Ratsasan) என்பது 2018 ஆம் ஆண்டு வெளியான ஓர் இந்தியத் தமிழ்த் திரைப்படம் ஆகும். இத்திரைப்படத்தில் விஷ்ணு மற்றும் அமலா பால் முக்கியக் கதாப்பாத்திரத்தில் நடித்துள்ளனர். இத்திரைப்படத்தை இராம்குமார் எழுதி, இயக்கி ஜி. டில்லி பாபு மற்றும் ஆர். சிறீதர்ரால் தயாரிக்கப்பட்டது. ஜிப்ரான் இசையமைப்பு மற்றும் பி. வி. சங்கரின் ஒளிப்பதிவு ஆகியவற்றை உள்ளடக்கி, இத்திரைப்படம் அக்டோபர் 05, 2018 அன்று வெளியானது.



</doc>
<doc id="418892" url="https://ta.wikipedia.org/wiki?curid=418892" title="சிங்கோகுரோமைட்டு">
சிங்கோகுரோமைட்டு

சிங்கோகுரோமைட்டு "(Zincochromite)" என்பது ZnCrO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். துத்தநாக குரோமியம் ஆக்சைடு கனிமமாக இது கருதப்படுகிறது. துத்தநாகத்தை ஒத்த குரோமைட்டு கனிமம் என்பதால் இப்பெயர் பெற்றுள்ளது. 1987 ஆம் ஆண்டு முதன்முதலாக உருசியாவின் ஒனேகா ஏரிக்கு அருகில் அமைந்திருந்த யுரேனியப் படிவுகளில் இக்கனிமம் கண்டுபிடிக்கப்பட்டது . ஆத்திரேலியாவின் நியூ சவுத் வேல்சு மாநிலத்திலுள்ள தோலோ மலையிலும், கானா நாட்டின் அசான்டி தங்கப் பட்டைப் பிரதேசத்திலுள்ள டார்க்வா சுரங்கத்திலும் சிங்கோகுரோமைட்டு காணப்படுகிறது 


</doc>
<doc id="418898" url="https://ta.wikipedia.org/wiki?curid=418898" title="இராயரகுநாத தொண்டைமான்">
இராயரகுநாத தொண்டைமான்

இராஜா சிறீ இராயரகுநாத தொண்டைமான் (Raja Sri Raya Raghunatha Tondaiman (பி. மே 1738 - 30 திசம்பர் 1789) என்பவர் 1768 திசம்பர் 28 முதல் 1789 திசம்பர் 30 வரை புதுக்கோட்டை அரசின் அரசராக இருந்தவர்.

இராயரகுநாத தொண்டைமான் 1738 மே அன்று விஜய ரகுநாத ராயா தொண்டைமானுக்கும் அவரது மனைவி அரசி நல்லக்கட்டி ஆய் சாகிப் ஆகியோருக்கும் மகனாகப் பிறந்தார். இவர் ஒருவர்தான் இந்த இருவருக்கும் ஒரே மகன். இவர் தனிப்பயிற்சியில் கல்வி கற்றார்.

இராயரகுநாத தொண்டைமான் தன் தந்தையின் மரணத்திற்குப் பின் 1769 திசம்பர் 28 இல் ஆட்சிக்கு வந்தார். அவருடைய ஆட்சிக் காலம் மிக நீண்டதாக இருந்தது. இராய ரகுநாத தொண்டமான் தெலுங்கில் "பார்வதி பரிணயமு" என்ற நூலை எழுதினார்.

இராயரகுநாத தொண்டைமான் 20 ஆண்டுகள் ஆட்சி செய்த பிறகு 1789 திசம்பர் 30 அன்று இறந்தார். இவருக்கு ஆண் பிள்ளைகள் இல்லை. இவருக்குப் பிறகு இவரது சிறிய தந்தையின் மகனான விஜயரகுநாத தொண்டமான் அரியணை ஏறினார்.

இராயரகுநாத தொண்டைமானுக்கு 12 மனைவிகளாவர். ஒரே சந்த‍தியாக ஒரு மகளான இராசகுமாரி பெருந்தேவி அம்மாள் ஆய் சாகிப் என்பவர் மட்டுமே இருந்தார்


</doc>
<doc id="418901" url="https://ta.wikipedia.org/wiki?curid=418901" title="கே. இ. ஞானவேல் ராஜா">
கே. இ. ஞானவேல் ராஜா

கே. இ. ஞானவேல் ராஜா (K. E. Gnanavel Raja) ஓர் இந்திய திரைப்படத் தயாரிப்பாளர் ஆவார். இவர் சூர்யா மற்றும் கார்த்திக் ஆகியோரை வைத்து அதிகளவில் திரைப்படங்களைத் தயாரித்து வருகிறார். இவர் திரைப்படங்களை தயாரித்து மற்றும் விநியோகம் செய்யும் நிறுவனமான ஸ்டுடியோ கிரீன், ஆதனா ஆர்ட்ஸ், புளு கோஸ்ட் பிக்சர்ஸ் ஆகியவற்றின் நிறுவனரும் ஆவார். இவர் பிரபல தமிழ்த் திரைப்பட நடிகரான சிவகுமாரின் உறவினரும் ஆவார்.


</doc>
<doc id="418908" url="https://ta.wikipedia.org/wiki?curid=418908" title="விஜயரகுநாதராய தொண்டைமான்">
விஜயரகுநாதராய தொண்டைமான்

விஜயரகுநாதராய தொண்டைமான் (Vijaya Raghunatha Raya Tondaiman I (25 ஆகத்து 1713 – 28 திசம்பர் 1769) என்பவர் புதுக்கோட்டை சமஸ்தானத்தின் இரண்டாவது சுதந்திர அரசர் ஆவார். இவர் 1730 ஏப்ரல் முதல் 1769 திசம்பர் 28 வரை ஆண்டார். இவரது ஆட்சிக்காலத்தில் தஞ்சாவூர் மராத்திய சாம்ராஜ்யம் மற்றும் பிரெஞ்சுக் கிழக்கிந்தியக் கம்பனி, சந்தா சாகிப் ஆகியோருடன் இடைவிடாத போர்களில் ஈடுபாட்டார்.

விஜயரகுநாதராய தொண்டைமான் சாகிப் 1713 ஆகத்து 25 அன்று புதுக்கோட்டை இளவரசரான திருமலைராய தொண்டைமான் சாகிப்புக்கும் அவரது மனைவியான நல்லை ஆய் சாகிப்புக்கும் மகனாகப் பிறந்தார். இவரது தந்தை 1729 இலேயே இறந்துவிட்டக் காரணத்தினால். இவரது தாத்தா இரகுநாதராய தொண்டைமானுக்குப் பிறகு 1730 இல் இவர் மன்னராக முடிசூட்டப்பட்டார்.

இவரது தாத்தாவும் புதுக்கோட்டை மன்னருமான இரகுநாதராய தொண்டைமான் இறந்த பிறகு 1930இல் குடுமியான் மலையில் விஜயரகுநாதராய தொண்டைமான் மன்னராக முடிசூட்டப்பட்டார். இவர் முடிசூடிக்கொண்டபிறகு விரைவிலேயே தனது அரியணையைக் காக்க உறவினர்களுடன் உள்நாட்டுப் போரில் ஈடுபடவேண்டி இருந்த‍து. 1733இல் தஞ்சை மராத்திய படைத்தலைவனாகிய ஆனந்த ராவ் புதுக்கோட்டைமேல் படையெடுத்தார். விஜயரகுநாதராய தொண்டைமான் இருந்த திருமயம் கோட்டையை ஓர் ஆண்டு முற்றுகையிட்டும் அதைப் பிடிக்க முடியாமல் திரும்பினார். திரும்பிச் செல்லும்போது நகரத்தை அழித்துவிட்டுச் சென்றார். 

1750 ஆம் ஆண்டு வெடித்த இரண்டாவது கர்நாடக போரின்போது, விஜய ரகுநாத ராயா தொண்டமான் பிரித்தானிய கிழக்கிந்திய கம்பெனி மற்றும் மராத்தியர்களுடன் இணைந்து சாந்தா சாகிப் மற்றும் பிரஞ்சுக்கார‍ர்களுக்கு எதிராகப் போர்புரிந்தார். பிரித்தானியர்கள் திருச்சிராப்பள்ளியை முற்றுகையிட்டபோது இவர் அவர்களுக்கு பக்கபலமாக இருந்தார். 1754 மே மாத‍த்தில் இவரது நாடு பிரெஞ்சு படையெடுப்புக்கு இலக்காகி, இவரது இராஜ்யமானது சீரழிவுக்கு ஆளானது.

விஜயரகுநாதராய தொண்டைமானுக்கு ஒரே ஒரு மகனான இராயரகுநாத தொண்டைமான் இருந்தார்.


</doc>
<doc id="418911" url="https://ta.wikipedia.org/wiki?curid=418911" title="சோடியம் குளோரோ அசிட்டேட்டு">
சோடியம் குளோரோ அசிட்டேட்டு

சோடியம் குளோரோ அசிட்டேட்டு "(Sodium chloroacetate)" என்பது CHClNaO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். குளோரோ அசிட்டிக் அமிலத்தினுடைய சோடியம் உப்பு சோடியம் குளோரோ அசிட்டேட்டு எனப்படுகிறது. இச்சேர்மம் தொடுகளைக்கொல்லியாகப் பயன்படுத்தப்படுகிறது . மேலும் பிற களைக்கொல்லிகளின் பகுதிப்பொருளாகவும் இது பயன்படுகிறது.


</doc>
<doc id="418914" url="https://ta.wikipedia.org/wiki?curid=418914" title="சோடியம் பைருவேட்டு">
சோடியம் பைருவேட்டு

சோடியம் பைருவேட்டு "(Sodium pyruvate)" என்பது CHNaO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சோடியம் உப்பாகும். பைருவிக் அமிலத்தினுடைய சோடியம் உப்பு சோடியம் பைருவேட்டு எனப்படுகிறது. உயிரணு வளர்ப்பு ஊடகத்தில் பொதுவாக சோடியம் பைருவேட்டை கூடுதல் ஆற்றல் மூலமாக சேர்ப்பார்கள். ஐதரசன் பெராக்சைடுக்கு எதிரான பாதுகாப்பையும் சோடியம் பைருவேட்டு கொடுக்கிறது எனக் கருதப்படுகிறது. கியான்டோமெனிக்கோ மற்றும் பலரால் இச்சேர்மம் கண்டறியப்பட்டது. பலதனிக்குழுவினர் இதனை உறுதிபடுத்தினர். 


</doc>
<doc id="418933" url="https://ta.wikipedia.org/wiki?curid=418933" title="சோடியம் பீனாக்சைடு">
சோடியம் பீனாக்சைடு

சோடியம் பீனாக்சைடு ("Sodium phenoxide)" என்பது NaOCH என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். வெண்மை நிறத்தில் ஒரு படிகத் திண்மமாக இது காணப்படுகிறது. இச்சேர்மத்தின் எதிர்மின் அயனியான பீனாக்சைடு பீனாலேட்டு என்றும் அறியப்படுகிறது, இது பீனாலுடைய இணை காரம் ஆகும். அரைல் ஈதர் போன்ற பல கரிமச் சேர்மங்களைத் தயாரிக்க உதவும் ஒரு முன்னோடிச் சேர்மமாக சோடியம் பீனாக்சைடு பயன்படுகிறது.

பிற சோடியம் ஆல்காக்சைடுகளைப் போலவே படிக சோடியம் பீனாலேட்டும் Na-O பிணைப்புகளாலான சிக்கலான கட்டமைப்பை ஏற்கிறது. கரைப்பானற்ற பொருள் ஒரு பலபகுதிச் சேர்மமாகும். ஒவ்வொரு சோடியம் மையமும் மூன்று ஆக்சிசன் ஈந்தணைவிகளுடனும் பீனால் வளையத்துடனும் பிணைக்கப்பட்டிருக்கிறது. சோடியம் பீனாக்சைடின் கூட்டுவிளை பொருட்கள் கியுபேன்-வகைக் கொத்துகளாகும் [NaOPh](HMPA).

பீனாலுடன் சோடியம் ஐதராக்சைடைச் சேர்த்து சூடுபடுத்துவதால் சோடியம் பீனாக்சைடு கரைசல் உருவாகிறது . நீரிலி வகை வழிப்பெறுதிகளை பீனாலுடன் சோடியத்தைச் சேர்த்து தயாரிக்கிறார்கள்.

பென்சீன்சல்போனிக் அமிலத்தை காரகலந்திணைப்பு வினைக்கு உட்படுத்தி சோடியம் பீனாக்சைடு உற்பத்தி செய்யப்படுகிறது. இவ்வினையில் சல்போனேட்டு குழுக்கள் ஐதராக்சைடு குழுக்களால் இடப்பெயர்ச்சி செய்யப்படுகின்றன. 

ஒரு காலத்தில் இத்தயாரிப்புப் பாதையில் பீனால் தொழில்முறையில் தயாரிக்கப்பட்டது. 

சோடியம் பீனாக்சைடு ஒரு மிதமான காரமாகும். குறைந்த pH' இல் இது பீனாலைக் கொடுக்கிறது.
பீனைல் ஈதர்களையும் உலோக பீனாலேட்டுகளையும் தயாரிக்க சோடியம் பீனாக்சைடு பயன்படுகிறது:


</doc>
<doc id="418935" url="https://ta.wikipedia.org/wiki?curid=418935" title="சோடியம் கோகோயேட்டு">
சோடியம் கோகோயேட்டு

சோடியம் கோகோயேட்டு "(Sodium cocoate)" என்பது சோப்பு தயாரித்தலில் பயன்படுத்தப்படும் தேங்காய் எண்ணெயின் கொழுப்பு அமில உப்புகளின் (அமில உப்புகள்) கலவைக்கு வழங்கப்படும் பொதுப் பெயராகும்

தேங்காய் எண்ணெயில் உள்ள எசுத்தர் இணைப்புகளை வலிமையான காரமான சோடியம் ஐதராக்சைடைப் பயன்படுத்தி நீராற்பகுப்பு செய்து சோடியம் கோகோயேட்டு உற்பத்தி செய்யப்படுகிறது.


</doc>
<doc id="418945" url="https://ta.wikipedia.org/wiki?curid=418945" title="சேர்வைகாரன் ஊரணி">
சேர்வைகாரன் ஊரணி

சேர்வைக்காரன் ஊரணி (Servaikan oorani), தமிழ்நாட்டின் ராமநாதபுரம் மாவட்டத்தில் உள்ள மண்டபம் வட்டாரத்தில் அமைந்துள்ளது. இந்த ஊர், இராமநாதபுரம் சட்டமன்றத் தொகுதிக்கும் ராமநாதபுரம் மக்களவைத் தொகுதிக்கும் உட்பட்டதாகும். இது ஆற்றாங்கரை ஊராட்சிக்கு உட்பட்ட கிராமமாகும், மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர். 2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 3234 ஆகும்.

இவ்வூரின் அமைவிடம் 9°19'36.3"N 78°58'48.8"E ஆகும்.கடல் மட்டத்தில் இருந்து சராசரியாக 2 மீட்டர்(6 அடி) உயரத்தில் இருக்கின்றது.

இராமநாதபுரத்தின் கிழக்கே இவ்வூர் அமைந்துள்ளது. கொச்சியையும் இராமேசுவரத்தையும்இணைக்கும் தேசிய நெடுஞ்சாலை 49 அல்லது 85க்கு அடுத்துள்ளது. இராமேசுவரம்-இராமநாதபுரம் தடவழியில் அமைந்துள்ளது. 

நெற்க்கே பாக் நீரிணையும் வடக்கே வைகை ஆறும் எல்லையாக உள்ளது. கிழக்கே உச்சிப்புளியும், மேற்கே இந்தியக் கடற்படையின் கடற்படை வான்களமான பருந்து கடற்படை வானூர்தி தளம் இங்கு அமைந்துள்ளது.

136 கிமீ தொலைவில் உள்ள மதுரை பன்னாட்டு வானூர்தி நிலையம்அண்மையில் உள்ள வானூர்தி நிலையமாகும்.



இங்கு 1 முதல் 5 வரை குழந்தைகள் படிக்க பள்ளி ஒன்று (அரசு தொடக்கப்பள்ளி சேர்வைகாரன் ஊரணி) உள்ளது. இப்பள்ளியானது மேற்குத்தெருவில் அமைந்துள்ளது. 5ம் வகுப்பு வரை தமிழ்வழிக் கல்வி முறையில் பயிற்றுவிக்கப்படுகிறது.


</doc>
<doc id="418954" url="https://ta.wikipedia.org/wiki?curid=418954" title="இரகுநாதராய தொண்டைமான்">
இரகுநாதராய தொண்டைமான்

இரகுநாதராய தொண்டைமான் (Raja Sri Raghunatha Raya Tondaiman (1641-1730) என்பவர் புதுக்கோட்டை மன்னராகளில் முதலாமானவர் ஆவார். இவர் 1686 முதல் 1730வரை ஆட்சி செய்தார். இவரது வாழ்வின் துவக்கத்தில் இராமநாதபுரம் சேதுபதியிடம் போர்த் தலைவராக தனது வாழ்வைத் துவக்கினார். சேதுபதியிடம் இவர் ஆற்றிய பணிகளுக்காக 1686 ஆம் ஆண்டு, இவரை புதுக்கோட்டையின் சுதந்திர ஆட்சியாளராக சேதுபதி அங்கீகரத்தார்.

விசயநகரப் பேரரசின் மன்னரானமூன்றாம் ஸ்ரீரங்கரிடம் படைத் தளபதியாகவும், கள்ளர் இனத் தலைவராகவும் இருந்த ஆவடையரகுநாத தொண்டைமானின் மகனாக 1641இல் இரகுநாதராய தொண்டைமான் பிறந்தார். ஆவடையரகுநாத தொண்டைமானின் வீரத்தையும் அவரது இரணுவப் பணிகளையும் பாராட்டி ஸ்ரீரங்கர் அவருக்கு 1639 ஆம் ஆண்டு "ராயராகுத்த ராயவஜ்ரீடு ராயமன்னீடு ராய" என்ற பட்டத்தையும் ஏராளமான நிலங்களையும், பரிசுகளையும் அளித்தார்.

இரகுநாதராய தொண்டைமான் தனி ஆசிரியரிடம் பயிற்றுவிக்கப்பட்டார், 1661 இல் இவரது தந்தையின் மரணத்திற்குப் பின்னர் அவரது பதவிக்கு இவர் வந்தார். 1675 இல் இராமாநாதபுர அரசரும் இவரது மைத்துனருமான இரகுநாத கிழவன், இவரது உடமைகளை அங்கீகரித்தார். இராமநாதபுரம் அரசருக்காக இரகுநாதராய தொண்டைமான் பல போர்களில் ஈடுபட்டார். இவரது சேவையையும் நன்றியுணர்வையும் பாராட்டும் விதமாக இவருக்கு 1625 ஆம் ஆண்டில் திருமயம் கோட்டை மற்றும் நிலங்களையும் அளித்து, "புதுக்கோட்டை அரசர்" என்ற பட்டத்தையும் பயன்படுத்த அனுமதித்தார்.

இரகுநாதராய தொண்டைமான் 1686 ஆண்டு முதல் 1730 வரை தன் நாட்டை வலிமையாக்கி ஆண்டார். மேலும் இவர் இராமநாதபுர அரசரான இரகுநாத கிழவனிடம் நட்போடு இருந்தார். 1720 ஆம் ஆண்டில் இராமநாதபுர அரசர் இறந்ததைத் தொடர்ந்து, அடுத்த அரசராக பவானி சங்கரை முதலாம் சரபோஜி ஆதரித்தார். ஆனால் பவானி சங்கருக்கு எதிராக தாண்ட தேவரை இரகுநாதராய தொண்டைமான் ஆதரித்தார். இதையடுத்து சரபோஜியின் ஆதரவோடு தாண்ட தேவரைத் தோற்கடித்து, பவானி சங்கர் அரியணையைக் கைப்பற்றினார். பவானி சங்கருக்கு தான் கொடுத்த ஆதரவை மாற்றிக் கொண்ட சரபோஜி 1723இல் இராமநாதபுரத்தின்மீது படையெடுத்தார். இந்த விசயத்தில் இரகுநாதராய தொண்டைமான் தாண்ட தேவரையே ஆதரித்து அவரை வெற்றிபெற வைத்தார். 1730 ஏப்ரலில் இரகுநாதராய தொண்டைமான் இறந்தார். அதன்பிறகு அவரது பேரனான விஜயரகுநாதராய தொண்டைமான் அரியணை ஏறினார்.

இரகுநாதராய தொண்டைமானுக்கு ஆறு மனைவிகள். அவரது பிள்ளைகள் சிலரின் பெயர்:



</doc>
<doc id="418962" url="https://ta.wikipedia.org/wiki?curid=418962" title="ஐட்யூன்ஸ் தொலைநிலை">
ஐட்யூன்ஸ் தொலைநிலை

ஐட்யூன்ஸ் தொலைநிலை (iTunes Remote) என்பது ஐஓஎஸ் சாதனங்களுக்கு ஆப்பிள் நிறுவனம் உருவாக்கிய ஒரு மென்பொருளாகும். ஆப்பிள் தொலைகாட்சி அல்லது ஐட்யூன்ஸ் நூலகத்திற்கு தொலைநிலை கட்டுப்பாட்டாக பயன்படுத்தலாம். தற்போது எல்லா ஐஓஎஸ் சாதனங்களில் ஆப் ஸ்டோரிலிருந்து இலவசமாக பதிவிறக்கலாம்.

ஜூலை 10, 2008 அன்று, ஆப் ஸ்டோரில் இப்பயன்பாட்டை வெளியிட்டார்கள். அதே நாள், ஆப்பிள் டி. வி. 2.1 மென்பொருள் புதுப்பித்தல் வெளியிடப்பட்டது. அதில் ஐபோன் மற்றும் ஐபாட் டச் தொலை கட்டுப்பாடு சாதனங்களாக அங்கீகாரம் சேர்க்கப்பட்டது. பின்னர் பதிப்புகளில் ஐ-பேடு மற்றும் ஐட்யூன்ஸ் ஆதரவு சேர்க்கப்பட்டது.


</doc>
<doc id="418974" url="https://ta.wikipedia.org/wiki?curid=418974" title="இரண்டாம் விஜய ரகுநாதராய தொண்டைமான்">
இரண்டாம் விஜய ரகுநாதராய தொண்டைமான்

இரண்டாம் விஜய ரகுநாதராய தொண்டைமான் (Vijaya Raghunatha Raya Tondaiman) (c 1797 - 4 சூன் 1825) என்பவர் புதுக்கோட்டை சமஸ்தானத்தை 1807 பெப்ரவரி முதல் 1825 சூன் வரை ஆண்ட மன்னர் ஆவார்.

புதுக்கோட்டை அரசர்விஜயரகுநாத தொண்டைமானுக்கும் அவரது இரண்டாவது மனைவியான ஆயி அம்மாள் ஆயி சாகிப் ஆகியோருக்கு மகனாக 1797இல் இரண்டாம் விஜய ரகுநாதராய தொண்டைமான் புதுக்கோட்டையில் பிறந்தார். இவர் தனி ஆசிரியரிடம் கல்வி பயின்றார். விஜயரகுநாத தொண்டைமானின் மகனிகளில் உயிரோடு இருந்த இரு மகன்களில் இவர் முத்தவர் ஆவார்.

புதுக்கோட்டை அரசர் விஜய ரகுநாத தொண்டமானின் மரணத்திற்குப் பிறகு இவர் 1807 பிப்ரவரி முதல் நாள் அரியணை ஏறினார். இவர் அரியணை ஏறும்போது பத்துவயது சிறுவனாக இருந்தார். இவர் தக்கவயது அடையும்வரை, ஆட்சி நிர்வாகமானது ஒரு அவையினால் நடத்தப்பட்டது. அந்த அவையானது தஞ்சாவூரின் ரெசிடெண்டாக இருந்த மேஜர் வில்லியம் பிளாக்பர்ன் என்பவரின் கண்காணிப்பில் இருந்தது.

வில்லியம் பிளாக்பர்னால் நகரம் முழுவதும் அகன்ற சாலைகள், ஓடுபாவப்பட்ட வீடுகள், பொதுக் கட்டிடங்கள் ஆகியவற்றைக் கட்டினார். 1825 இல் அரசருக்கு ஒரு புதிய அரண்மனை கட்டப்பட்டது. பிளாக்பர்ன் மராத்தியத்தியை நிர்வாக மொழியாக அறிமுகப்படுத்தினார். அது புதுக்கோட்டை அரசின் அதிகாரப்பூர்வ மொழியாக எழுபத்தைந்து ஆண்டுகளாக இருந்தது.

விஜய ரகுநாதராய தொண்டைமான் 1825 சூன் 4 அன்று ஒரு மரும நோயினால் இறந்தார். இவருக்குப்பின் இவரது தம்பி இரண்டாம் இரகுநாத தொண்டைமான் அரியணை ஏறினார்.

விஜய ரகுநாதராய தொண்டைமான் 1812 ஆம் ஆண்டு ஸ்ரீ சிங்கப்புலி ஆயியாரை மணந்தார். மேலும் இவர் திருமலை பன்றிகொண்டானின் மகளை இரண்டாவதாக மணந்தார். விஜய ரகுநாதராய தொண்டைமானுக்கு விஜய இரகுநாதராய தொண்டைமான் (இறப்பு 1823 திசம்பர் 23) என்ற ஒரு மகனும், இராஜகுமாரி இராஜம்மணி பாய் சாகிப் என்ற மகளும் இருந்தனர்.


</doc>
<doc id="418977" url="https://ta.wikipedia.org/wiki?curid=418977" title="இரண்டாம் இரகுநாத தொண்டைமான்">
இரண்டாம் இரகுநாத தொண்டைமான்

இராஜா இரகுநாத தொண்டைமான் பகதூர் ("Raja Sri Raghunatha Tondaiman Bahadur" (c. 1798 - 13 சூலை 1839) என்பவர் புதுக்கோட்டை சமஸ்தானத்தின் அரசராக 1825 சூன் 4 முதல் 1839 சூலை 13வரை இருந்தவர்.

புதுக்கோட்டை அரசர் விஜயரகுநாத தொண்டைமானுக்கும் அவரது இரண்டாவது மனைவியான ஆயி அம்மாள் ஆய் சாகிப் ஆகியோருக்கு மகனாக 1798இல் இரகுநாத தொண்டைமான் புதுக்கோட்டையில் பிறந்தார். இவர் தனி ஆசிரியரிடம் கல்வி பயின்றார். விஜயரகுநாத தொண்டைமானினுக்கு எஞ்சி இருந்த மகன்களில் இவர் இரண்டாவது மகனாவார். 1825 சூனில் இவரது அண்ணன் இரண்டாம் விஜய ரகுநாதராய தொண்டைமான் இறந்ததையடுத்து இவர் அரியணை ஏறினார்.

1825 சூலை 20இல் அரியணை ஏறிய இரகுநாத தொண்டமான் 14 ஆண்டுகள் ஆட்சி செய்தார். இவரது ஆட்சிக் காலத்தில் குறிப்பிடத்தக்கப் பணிகள் எதுவும் மேற்கொள்ளப்படவில்லை. காவிரி ஆற்று நீரை புதுக்கோட்டை சமஸ்தானத்துக்குக் கொண்டு வருவதற்கான ஒரு திட்டத்தை இரகுநாத தொண்டமான் 1837 ஆம் ஆண்டு பரிந்துரைத்தார், ஆனால் நிதி வசதி இல்லாததால் அதை நிறைவேற்ற முடியவில்லை. இவருக்கு ஆங்கில அரசாங்கத்தால் 1830 ஏப்ரல் இரண்டாம் நாள் "ஹிஸ் எக்சலென்சி" என்ற பட்டமும், 17 குண்டு மரியாதையும் அளிக்கப்பட்டது.

இரகுநாத தொண்டைமான் இரண்டு திருமணங்களை செய்து கொண்டார். முதல் திருமணம் 1812 ஆண்டு கள்ளக்குறிச்சியைச் சேர்ந்த சூரியமூர்த்தி பன்றிகொண்டானின் மகளாவார். அடுத்து இராணி கமலம்பாய் ஆய் சாகிப் என்பவரை மணந்தார். இந்த இணையருக்கு இரண்டு மகன்களும், இரண்டு மகள்களும் பிறந்தனர்.



</doc>
<doc id="418979" url="https://ta.wikipedia.org/wiki?curid=418979" title="சோடியம் சாலிசிலேட்டு">
சோடியம் சாலிசிலேட்டு

சோடியம் சாலிசிலேட்டு "(Sodium salicylate)" என்பது CHNaO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். சாலிசிலிக் அமிலத்தினுடைய சோடியம் உப்பு சோடியம் சாலிசிலேட்டு என அழைக்கப்படுகிறது. உயர்வெப்பம் மற்றும் அழுத்த நிபந்தனைகளில் சோடியம் பினாலேட்டுடன் கார்பன் டை ஆக்சைடு வினைபுரிவதால் சோடியம் சாலிசிலேட்டு உற்பத்தியாகிறது. முற்காலத்தில் குளிர்கால பசுமைமாறா தாவரங்களிலிருந்து பிரித்தெடுக்கப்படும் மெத்தில் சாலிசிலேட்டை நீராற்பகுப்பு செய்து சோடியம் சாலிசிலேட்டு தயாரித்தார்கள். இனிப்புப் பூச்சமரப் பட்டையுடன் மிகையளவு சோடியம் ஐதராக்சைடு சேர்த்து சூடுபடுத்தியும் தயாரித்தார்கள் .

சோடியம் சாலிசிலேட்டு ஒரு சாலிசிலேட்டு குடும்ப வகைச் சேர்மமாகும். குழந்தைகள் மற்றும் பெரியவர்களிடத்தில் இராய் கூட்டறிகுறியை தூண்டுகின்றது. பொதுவாக இந்நோய் கூட்டறிநோய்குறி இன்ஃபுளுவென்சா சின்னம்மை போன்ற தீநுண்ம நோய்களைத் தொடர்ந்து வைரசு தொற்றாக வருகிறது. 

வலிநிவாரணியாகவும் காய்ச்சலடிக்கியாகவும் சோடியம் சாலிசிலேட்டு ஒரு மருந்தாகப் பயன்படுகிறது. அழற்சி எதிர்ப்பு மருந்தாகவும் இதைப் பயன்படுத்துகிறார்கள். புற்றுநோய் செல்களில் திட்டமிடப்பட்ட உயிரணு இறப்பையும் இழைய நசிவு நடவடிக்கையையும் தூண்டுகிறது. ஆசுப்பிரின் மருந்து ஒவ்வாமை கொண்டவர்களுக்கு மாற்றாக இம்மருந்தைப் பயன்படுத்துகிறார்கள். வெற்றிட புற ஊதாக் கதிர்விச்சையும் எலக்ட்ரான்களையும் கண்டறிய ஒளிரும்பொருளாக சோடியம் சாலிசிலேட்டு பயன்படுத்தப்படுகிறது . 



</doc>
<doc id="418982" url="https://ta.wikipedia.org/wiki?curid=418982" title="சோடியம் லாரேட்டு">
சோடியம் லாரேட்டு

சோடியம் லாரேட்டு "(Sodium laurate)" என்பது CH(CH)CO2Na என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். லாரிக் அமிலத்தினுடைய சோடியம் உப்பு சோடியம் லாரேட்டு என அழைக்கப்படுகிறது. சோப்பு என வகைப்படுத்தப்படும் இச்சேர்மம் வெண்மை நிறத்தில் திண்மமாகக் காணப்படுகிறது. 


</doc>
<doc id="418983" url="https://ta.wikipedia.org/wiki?curid=418983" title="மேரி ஜாக்சன்">
மேரி ஜாக்சன்

"மறைநிலை ஆளுமைகள்: அமெரிக்கக் கனவும் விண்வெளிப் போட்டியில் உதவிய கருப்பினப் பெண் கணிதவியலாளர்களும்" (2016), நாசாவில் 20 ஆம் நூற்றாண்டின் நடுப்பகுதியில் தாக்கம் விளைவித்த ஆப்பிரிக்க அமெரிக்கக் கருப்பினப் பெண் கணிதவியலாளர்களும் பொறியாளர்களும் பற்றிய வரலாறு, எனும் மார்கோட் இலீ செட்டெர்லி எழுதிய நூலில் விவரித்த ஆராய்ச்சியாளர்களில் மேரி ஜாக்சனும் ஒருவர் ஆவார்.





</doc>
<doc id="418988" url="https://ta.wikipedia.org/wiki?curid=418988" title="சோடியம் ஆர்த்தோபீனைல் பீனால்">
சோடியம் ஆர்த்தோபீனைல் பீனால்

சோடியம் ஆர்த்தோபீனைல் பீனால் "(Sodium orthophenyl phenol)" என்பது CHNaO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். 2-பீனைல் பீனாலினுடைய சோடியம் உப்பு சோடியம் ஆர்த்தோபீனைல் பீனால் என்று அழைக்கப்படுகிறது.ஒரு கிருமிநாசினியாக இதைப் பயன்படுத்துகிறார்கள். உணவு கூட்டுசேர் பொருளான இதற்கு ஐரோப்பிய ஒன்றிய எண் ஐ 232 என்று எண்னிட்டு அடையாளப்படுத்துகிறார்கள் . 


</doc>
<doc id="418997" url="https://ta.wikipedia.org/wiki?curid=418997" title="இராமச்சந்திர தொண்டைமான்">
இராமச்சந்திர தொண்டைமான்

இராஜா ஸ்ரீ பிரகதம்பாதாஸ் இராஜா ராமச்சந்திர தொண்டைமான் பகதூர் (Raja Sri Brahdamba Dasa Raja Ramachandra Tondaiman Bahadur) (20 அக்டோபர் 1829 – 15 ஏப்ரல் 1886) என்பவர் புதுக்கோட்டை சமஸ்தானத்தின் அரசராக 1839 சூலை 13 முதல் 1886 ஏப்ரல் 15 வரை இருந்தவர் ஆவார்.

புதுக்கோட்டை அரசர் இரகுநாத தொண்டைமானுக்கும் அவரது இரண்டாவது மனைவியான இராணி கமலம்பாள் ஆய் சாகிப்புக்கும் மகனாக இரமச்சந்திர தொண்டைமான் 1829 அக்டோபர் 20 அன்று பிறந்தார். இவர் தனியாக ஆசிரியரிடம் கல்வி பயின்றார். இவரின் தந்தை இறந்ததையடுத்து இவர் தன் ஒன்பதாவது வயதில் அரசராக முடிசூட்டப்பட்டார். இவரு தன் உரிய வயதை அடையும்வரை பிரித்தானிய அரசியல் முகவர் இவரது அரசப் பிரதிநிதியாக இருந்து ஆட்சிப் பொறுப்பை கவனித்து வந்தார்.

இராமச்சந்திர தொண்டைமானின் ஆட்சியின் துவக்க ஆண்டுகளில் புதுக்கோட்டையானது அரசப் பிரதிநிதியால் நிர்வகிக்கப்பட்டது. இராமச்சந்திர தொண்டைமான் பொறுப்பை ஏற்றபிறகு, விரைவில் இவருக்கு பிரித்தானிய அரசாங்கத்தால் ஹிஸ் எக்சலன்சி என்ற விருது வழங்கப்பட்டது. 1844 இல் இருந்து இவர் தாமே அரசாண்டு வந்தார்.

இராமச்சந்திர தொண்டைமானின் நிர்வாகமானது ஆடம்பரமானதாகவும், தவறான நிதிநிர்வாகம் கொண்டதாகவும் இருந்தது. இதனால் பிரித்தானிய அரசானது இவரை தண்டிக்கும் விதமாக இவருக்கு அளிக்கப்பட்ட "ஹிஸ் எக்சலன்சி" என்ற பட்டத்தை 1859 மற்றும் 1873 ஆகிய இருமுறை திரும்பப் பெற்றது. 1878 ஆம் ஆண்டில் சர் டி. மாதவ ராவின் ஆலோசனைப்படி, சென்னை அரசாங்கமானது புதுக்கோட்டை திவானாக திருவிதாங்கூர் முன்னாள் திவானான ஏ. சேசைய்ய சாஸ்திரியை நியமித்தது. சாஸ்திரி ஆட்சி நிர்வாகத்தை சீர்திருத்தம் செய்து தலைநகரான புதுக்கோட்டை நகரை நவீனமயமாக்கினார். நகரத்தில் இருந்த புதுக்குளம் மற்றும் பல்லவன்குளம் ஆகிய குளங்கள் புனரமைக்கப்பட்டன. 1884இல் அஞ்சல் மற்றும் தந்தி அலுவலகம் திறக்கப்பட்டது. சாஸ்திரியின் ஆலோசனையின்படி, இராமச்சந்திர தொண்டைமான் சமஸ்தானத்தில் இருந்த பல இந்து கோயில்களைப் புதுப்பித்தார. 1881 ஆம் ஆண்டு, சாஸ்திரியின் உடன்பாட்டுடன் இராமச்சந்திர தொண்டைமான் அதிகாரப்பூர்வமாக "பிரகதம்பாதாஸ்" என்ற பரம்பரை பட்டத்தை ஏற்றுக்கொண்டார்.

1884 மே 16 அன்று பிரித்தானிய இந்திய அரசியான விக்டோரியா மகாராணி இராமச்சந்திர தொண்டைமானுக்கும் இவரது சந்ததியினருக்கும் "ஹிஸ் ஹைனெஸ்" என்ற பட்டத்தையும் 11 துப்பாக்கி வேட்டு மரியாதை போடும் நிரந்தர உரிமையை அளித்தார். மேலும் இவர் 1875 ஆம் ஆண்டு வேல்ஸ் இளவரசர் விருதையும், 1877 ஆம் ஆண்டு இந்தியப் பேரரசி தங்க பதக்கத்தையும் பெற்றார்.

இராமச்சந்திர தொண்டைமான் 1845 சூன் 13 அன்று இராணி பிரகதம்பாள் ராஜம்மணி பாயி சாகிப் அவர்களை மணந்தார். இந்த இணையருக்கு இரு மகள்கள்.


நெடுவாசல் சமீந்தாரின் மூத்த மகளான ஜானகி சுப்பம்மாளை இரண்டாவதாக இராமச்சந்திர தொண்டைமான் 1848 ஆகத்து 31 அன்று மணந்தார். இந்த இணையருக்கு ஒரு மகனும் ஒரு மகளும் ஆவர்.


இராமச்சந்திர தொண்டைமானின் ஒரை மகனான சிவராம ரகுநாத தொண்டைமான் தன் தந்தைக்கு முன்பே இறந்து விட்டதால். இரமச்சந்திர தொண்டைமான் தன் மூத்தமகளான பிரகதாம்பாயியின் மகனை மார்த்தாண்ட பைரவ தொண்டைமான் என்ற பெயரில் தத்தெடுத்துக் கொண்டு. தன் வாரீசாக ஆக்கினார்.

இராமச்சந்திர தொண்டமான் அவரது அரண்மனையில் கர்நாடக இசைக் கச்சேரிகளை ஆதரித்து வளர்த்தார். இராமச்சந்திர தொண்டமானும், தன்னைப் பொறுத்தவரையில் ஒரு சிறந்த இசையமைப்பாளர் ஆவார். மேலும் இவர் குறவஞ்சி நாடகத்துக்கு இசையமைத்து அதை விராலிமலை முருகன் கோயிலில் அரங்கேற்றினார்.


</doc>
<doc id="419003" url="https://ta.wikipedia.org/wiki?curid=419003" title="வங்காள விரிகுடா பல்துறை தொழில்நுட்ப பொருளாதார கூட்டுறவிற்கான முன்னெடுப்பு">
வங்காள விரிகுடா பல்துறை தொழில்நுட்ப பொருளாதார கூட்டுறவிற்கான முன்னெடுப்பு

வங்காள விரிகுடா பல்துறை தொழில்நுட்ப பொருளாதார கூட்டுறவிற்கான முன்னெடுப்பு (Bay of Bengal Initiative for Multi Sectoral Technical and Economic Cooperation)( BIMSTEC), தெற்கு ஆசியாவிலும், தென் கிழக்கு ஆசியாவிலும் அமைந்துள்ள ஏழு நாடுகள் அடங்கிய ஒரு பன்னாட்டு அமைப்பாகும். இந்நாடுகளின் கூட்டு மக்கள் தொகை 1.5 மில்லியன், ஒட்டு மொத்த உள்நாட்டு உற்பத்தி 3.5 டிரில்லியன் டாலராகும் (2018). இந்நிறுவனத்தின் உறுப்பினா் நாடுகள் வங்காள தேசம், இந்தியா, மியான்மர், இலங்கை, தாய்லாந்து, நேப்பாளம், பூட்டான் ஆகும். இவைகள் அனைத்தும் வங்காள விரிகுடாவைச் சுற்றியுள்ள நாடுகள் ஆகும்.

14 முன்னுரிமைத் துறைகள் இனங்காணப்பட்டு, இவைகளில் தொடா்ந்து நடவடிக்கை எடுக்க பல மையங்கள் அமைக்கப்பட்டுள்ளன. இவைகளுள் வரியில்லா வா்த்தக உடன்பாடு செய்து கொள்ள பேச்சு வாா்த்தை நடைபெற்றுக் கொண்டிருக்கின்றது (2018). இந்நாடுகளில் தலைமை வகிக்கும் பொறுப்பு அகர வரிசையில் சுற்றிவரும். இதன் நிரந்தர செயலகம் டாக்காவில் அமைந்துள்ளது.

1997 ஆம் ஆண்டு ஜுன் மாதம் 6 ஆம் நாள் பாங்காக் நகரில் BIST - EC (வங்காள தேசம், இந்தியா, இலங்கை, தாய்லாந்து பொருளாதாரக் கூட்டுறவு) என்ற துணை மண்டல அமைப்பு உருவாக்கப்பட்டது. 1997 டிசம்பா் 22 அன்று மியன்மாா் நாடும் இதன் முழு உறுப்பினரானது. இதனால் இவ்வமைப்பு BIMST - EC எனப் பெயர் மாற்றமடைந்தது. முதலில் நேப்பாளம் ஒரு பாா்வையாளராக இருந்தது. பின்னா் நேப்பாளமும் பூட்டானும் முழு உறுப்பினா்கள் ஆயினா்.

2004 ஆம் ஆண்டு ஜுலை 31 ஆம் நாள் நடைபெற்ற உச்சி மாநாட்டில் இந்நிறுவனத்திற்கு BIMSTEC அல்லது Bay of Bengal Initiative for Multi Sectoral Technical and Economic Cooperation என்று பெயா் சூட்டப்பட்டது.

வங்காள விரிகுடா கடற்கரையிலமைந்திருக்கும் நாடுகளிடையே தொழில்நுட்ப மற்றும் பொருளாதாரக் கூட்டுறவை மேம்படுத்த 14 நோக்கங்கள் வரையறுக்கப்பட்டன. வணிகம், முதலீடு, தொழில் நுட்பம், சுற்றுலா, மனித வள மேம்பாடு, வேளாண்மை, மீன்வளம், போக்குவரத்து மற்றும் தொலை தொடா்பு, நெசவு, தோல் உள்ளிட்டவை தெரிந்த துறைகளுள் அடங்கும். மேலும் கல்வி தொழிற்கல்வி, தொழில்நுட்பத் துறைகளில் ஆராய்ச்சி செய்வது பயிற்சியளிப்பதிலும் கூட்டுறவை வளா்ப்பதும் இதன் நோக்கமாகும். இந்த நாடுகளின் சமூக பொருளாதார வளா்ச்சிக்கு சமூக, தொழில் நுட்ப மற்றும் அறிவியல் துறைகளில் ஒவ்வொரு நாடும் மற்றவற்றிற்கு உதவி செய்து எல்லோரும் நன்மையடைய வேண்டும் என்பது இதன் நோக்கம்.

இதன் நிரந்தரத் தலைமைச் செயலகம் டாக்கா நகரில் 2014 ஆம் ஆண்டு துவங்கப் பட்டது. இதனை அமைக்கும் செலவில் 33 விழுக்காட்டை இந்தியா ஏற்றுக் கொண்டது.

வங்காள தேசம் துவங்கி, அகரவரிசையில், இதன் தலைமையை ஒவ்வொரு நாடும் சுற்றில் ஏற்கும்.

14 துறைகள் முன்னுரிமைத்துரைகளாக கண்டறியப்பட்டு நடவடிக்கை எடுக்கப்பட்டு வருகிறது

BIMSTEC வரியில்லா வா்த்தக மண்டலத்தின் உடன்பாடு உறுப்பினா் நாடுகளால் ஏற்கனவே கையெழுத்திடப்பட்டுவிட்டது. உறுப்பு நாடுகளிடையே வா்த்தகத்தையும் முதலீட்டையும் தூண்டுவதும், வெளிநாடுகளிலிருந்து இவைகளை ஈா்ப்பதும் இவ்வமைப்பின் நோக்கங்களில் ஒன்றாகும். உறுப்பு நாடுகளிடையே பேச்சு வாா்த்தை நடத்தி இவா்களிடையே வா்த்தகம், முதலீடு ஆகியவற்றை மேம்படுத்துவதற்கு வா்த்தகப் பேச்சு வாா்த்தைக் குழு (Trade Negotiation Committee) தாய்லாந்தை நிரந்தரத் தலைமை மையமாகக் கொண்டு ஏற்படுத்தப்பட்டுள்ளது.

2017, 4 டிசம்பா் மாதம் புதுடெல்லியில் விவாதிக்கப்பட்டது. கடற்கரையிலிருந்து 20 நாட்டிகல் மைலுக்குள் கப்பல் போக்குவரத்து செய்வது இதில் அடங்கும். இதனால் நாடுகளிடையே குறைந்த செலவில் பொருட்களை எடுத்துச் செல்ல இயலும்.

ஆசியமேம்பாட்டு வங்கி இந்த அமைப்பின் போக்குவரத்து கட்டமைப்பின் வசதியைக் குறித்த ஆய்வினை மேற்கொள்ளௌதவி செய்தது. இந்த ஆய்வும் 2004 ஆம் ஆண்டு செய்து முடிக்கப்பட்டது




</doc>
<doc id="419008" url="https://ta.wikipedia.org/wiki?curid=419008" title="தோரத்தி வவுகான்">
தோரத்தி வவுகான்

தோரத்தி ஜான்சன் வவுகான் "(Dorothy Johnson Vaughan)" (செப்டம்பர் 20, 1910 – நவம்பர் 10, 2008) ஓர் ஆப்பிரிக்க அமெரிக்கக் கணிதவியலாளரும் மாந்தக் கணிப்பாளரும் ஆவார். இவர் வர்ஜீனியாவில் உள்ள ஆம்ப்டனில் அமைந்த நாசாவின் இளாங்கிளே ஆராய்ச்சி மையத்தில் பணிபுரிந்தார். இவர் 1949 இல் மேற்குப் புலக் கணிப்பாளரின் பொறுப்புநிலை மேற்பார்வையாளர் ஆனார். இவர்தான் இம்மையத்தில் பணியாளருக்கான மேற்பார்வைப் பணியில் ஈடுபட்ட முதல் ஆப்பிரிக்க அமெரிக்கப் பெண்மணியாவார்.

பின்னர் இவர் அப்பதவியில் அலுவல் முறையாகப் பணி உயர்வு பெற்று அமர்ந்தார். இவர் அங்கு 29 ஆண்டுகள் பணி செய்தபோது 1960 களில் போர்ட்டிராம் நிரலாக்க மொழியைதான் கற்றதோடு தன் பணியாளருக்கும் கற்பித்து எந்திரவகைக் கணினிகளை அறிமுகப்படுத்தினார். இவர் பின்னர் இளாங்கிளே ஆராய்ச்சி மையப் பகுப்பாய்வு, கணிப்புத் துறையின் நிரலாக்கப் பிரிவுக்குத் தலைமையும் ஏற்றார்.

"மறைநிலை ஆளுமைகள்: அமெரிக்கக் கனவும் விண்வெளிப் போட்டியில் உதவிய கருப்பினப் பெண் கணிதவியலாளர்களும்" (2016), நாசாவில் 20 ஆம் நூற்றாண்டின் நடுப்பகுதியில் தாக்கம் விளைவித்த ஆப்பிரிக்க அமெரிக்கக் கருப்பினப் பெண் கணிதவியலாளர்களும் பொறியாளர்களும் பற்றிய வரலாறு, எனும் மார்கோட் இலீ செட்டெர்லி எழுதிய நூலில் விவரித்த ஆராய்ச்சியாளர்களில் தோரத்தி வவுகானும் ஒருவர் ஆவார்.



</doc>
<doc id="419009" url="https://ta.wikipedia.org/wiki?curid=419009" title="பொட்டாசியம் லாக்டேட்டு">
பொட்டாசியம் லாக்டேட்டு

பொட்டாசியம் லாக்டேட்டு "(Potassium lactate)" என்பது KCHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். H3C-CHOH-COOK. என்ற அமைப்பு வாய்ப்பாட்டாலும் இதைக் குறிப்பிடுகிறார்கள். லாக்டிக் அமிலத்தினுடைய பொட்டாசியம் உப்பு பொட்டாசியம் லாக்டேட்டு எனப்படுகிறது. ஐரோப்பிய ஒன்றிய எண் ஐ326 என்று எண்னிட்டு இச்சேர்மம் அடையாளப்படுத்தப்படுகிறது. சர்க்கரை மூலங்களிலிருந்து கிடைக்கும் லாக்டிக் அமிலத்தை நடுநிலையாக்கம் செய்து பொட்டாசியம் லாக்டேட்டு தயாரிக்கப்படுகிறது . 

பொதுவாக பொட்டாசியம் லாக்டேட்டு இறைச்சி மற்றும் கோழியுடன் தொடர்புள்ள பொருட்களில் பயன்படுத்தப்படுகிறது, உணவு பாதுகாப்பை இது அதிகரிக்கிறது. சிதைவையும் நோய்க்கிருமி பாக்டீரியாக்களின் நடவடிக்கையையும் தடுக்கும் ஒரு நுண்ணுயிர் எதிர்ப்பியாகச் செயல்படுகிறது . 
தீயணைக்கும் இயந்திரங்களில் தீத்தடுக்கும் ஊடகமாகவும் பொட்டாசியம் லாக்டேட்டு பயன்படுத்தப்படுகிறது . 


</doc>
<doc id="419028" url="https://ta.wikipedia.org/wiki?curid=419028" title="வெள்ளீய(II) 2-எத்தில்யெக்சேனோயேட்டு">
வெள்ளீய(II) 2-எத்தில்யெக்சேனோயேட்டு

வெள்ளீய(II) 2-எத்தில்யெக்சேனோயேட்டு "(Tin(II)ethylhexanoate)" என்பது CHOSn என்ற மூலக்கூற்று வாய்ப்பாடு கொண்ட கரிம வேதியியல் சேர்மமாகும். இதை வெள்ளீய(II) ஆக்டோயேட்டு அல்லது சிடானசு ஆக்டோயேட்டு (Sn(Oct)2) என்ற பெயர்களாலும் அழைப்பார்கள். வெள்ளீயம்(II) ஆக்சைடுடன் 2-எத்தில்யெக்சேனாயிக் அமிலத்தைச் சேர்த்து வினைபுரியச் செய்வதால் வெள்ளீய(II) 2-எத்தில்யெக்சேனோயேட்டு உருவாகிறது. அறை வெப்பநிலையில் நிறமற்ற நீர்மமாக இது காணப்படுகிறது. இதனுடன் மாசுக்கள் சேரும்போது வெள்ளீயம்(II) சேர்மம் வெள்ளீயம்(IV) மாறுவதால் நிறம் மாறுபட்டு மஞ்சள் நிறமாகக் காட்சியளிக்கிறது. 

பாலியசிட்டிக் அமிலம் போன்ற வேதிப்பொருட்களை தயாரிப்பது போன்ற சில சமயங்களில் இதை ஒரு பலபடியாக்கும் வினையூக்கியாகப் பயன்படுத்துகிறார்கள்.


</doc>
<doc id="419047" url="https://ta.wikipedia.org/wiki?curid=419047" title="காத்தரைன் ஜான்சன்">
காத்தரைன் ஜான்சன்

காத்தரைன் கோல்மன் காபுள் ஜான்சன் "(Katherine Koleman Goble Johnson)" (பிறப்பு: ஆகத்து 26, 1918) ஓர் ஆப்பிரிக்க அமெரிக்க கணிதவியலாளரும் இயற்பியலாளரும் ஆவார். அமெரிக்க முதல் மனித விண்வெளிப் பறப்புக்கும் பின்னர் நிகழ்த்திய மனித விண்வெளிப் பரப்புகளுக்குமான வெற்றியை நாசாவின் பணியாளராக இவர் கணித்த வட்டணை இயக்கவியல் கணக்கீடுகளே ஈட்டித் தந்தன. இவர் தனது நாசவின் 35 அண்டு வாழ்க்கையில் சிக்கலான கைக்கணக்கீடுகளைச் செய்வதில் உயர்திறம் பெற்று, அதே கணக்கீடுகளைக் கணினிகளும் நிறைவேற்ற பேரளவுப் பங்களிப்பு செய்துள்ளார். 




</doc>
<doc id="419057" url="https://ta.wikipedia.org/wiki?curid=419057" title="வில்லியம் நோர்டவுசு">
வில்லியம் நோர்டவுசு

வில்லியம் நோர்டவுசு ("William Dawbney Nordhaus", பிறப்பு: மே 31, 1941) ஒரு அமெரிக்கப் பொருளியலாளர். இவர் யேல் பல்கலைகழகத்தின் பொருளாதாரத்தின் ஸ்டெர்லிங் பேராசிரியர் என்ற சிறப்புப் பதவியை பெற்றுள்ளார். .இவர் பொருளியல் மாதிரி மற்றும் காலநிலை மாற்றம் போன்ற கோட்பாடுகளின் பங்களிப்பிற்காக அறியப்படுகிறார். இவர் 2018 ஆம் ஆண்டின் பொருளாதாரத்திற்கான நோபல் பரிசை போல் ரோமர் உடன் இணைந்து பெற்றார். நீண்டகாலப் பொருளாதாரத்தின் விளைவுகளை காலநிலை மாற்றம் கொண்டு பகுப்பாய்வு செய்யும் வழிமுறைகளை ஒருங்கிணைத்தற்காக இவர்களுக்கு இந்த நோபல் பரிசு வழங்கப்பட்டது.



</doc>
<doc id="419081" url="https://ta.wikipedia.org/wiki?curid=419081" title="மரூர்">
மரூர்

மரூர், ஆந்திரப் பிரதேசத்தின் ராயலசீமா பகுதியில் உள்ள அனந்தபூரில் உள்ள ராப்டாதூ மண்டலத்திலுள்ள கிராமம். இது தேசிய நெடுஞ்சாலை 44 க்கு அருகே அமைந்துள்ளது. மேலும் இது மரூர் டோல்பிளாசா என்றழைக்கப்படும் ஒரு பெரிய டோல்பிளாசாவை உள்ளடக்கியுள்ளது. வால்மிகிஸ், ரெடிஸ், குருபாஸ், மற்றும் நாடியன்கள் உள்ளிட்ட பல்வேறு சிறுபான்மையினர் இந்த கிராமத்தில் வாழ்கின்றனர். இந்த கிராமம் மற்றும் கிராமத்தை சுற்றி பல கோவில்கள் உள்ளன. ஸ்ரீ சின்ன கதிராய சுவாமி கோயிலால் இக்கிராமம் புகழ் பெற்றுள்ளது.


</doc>
<doc id="419083" url="https://ta.wikipedia.org/wiki?curid=419083" title="அச்சம்பட்டா">
அச்சம்பட்டா

அச்சம்பட்டா இந்தியாவின் ஆந்திர மாநிலத்தில் உள்ள ரேச்சர்லா மண்டலம் பிரகாசம் மாவட்டத்தில் அமைந்துள்ளது.

இது ஓங்கோலிலிருந்து 135 கிலோமிட்டர் மற்றும் நந்தியாலிலிருந்து 80 கிலோமிட்டர் தொலைவில் அமைந்துள்ளது. இந்த கிராமம் 224 உயரத்தில் உள்ளது.

இந்த கிராமம் அதன் வாழ்வாதாரத்திற்காக விவசாயம் சார்ந்திருக்கிறது. விவசாயத்திற்கான நீர் ஆழ்துணை கிணறு வழியாக வழங்கப்படுகிறது, அவை வறட்சி காரணமாக கணிசமான அளவில் குறைந்து வருகிறது. இந்த கிராமத்தில் 1 வது வகுப்பு முதல் 5 வது வகுப்பு தொடக்கப்பள்ளியும் ஸ்ரீ ராமருக்கு ஒரு சிறிய கோவிலும் உள்ளன.


</doc>
<doc id="419102" url="https://ta.wikipedia.org/wiki?curid=419102" title="சோடியம் ஐதரசனாக்சலேட்டு">
சோடியம் ஐதரசனாக்சலேட்டு

சோடியம் ஐதரசனாக்சலேட்டு "(Sodium hydrogenoxalate)" என்பது CHNaO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். ஐதரசனாக்சலேட்டின் சோடியம் உப்பு சோடியம் ஐதரசனாக்சலேட்டு எனப்படுகிறது. ஆக்சாலிக் அமிலத்திற்கும் இச்சேர்மத்திற்கும் உள்ள ஒரே வேறுபாடு என்னவென்றால் ஆக்சாலிக் அமிலத்தில் இடம்பெற்றிருக்கும் இரண்டு ஐதரசன் அணுக்கள் இச்சேர்மத்தில் இரண்டு சோடியம் அணுக்களால் இடப்பெயர்ச்சி செய்யப்பட்டிருக்கும். தோலில் பட நேர்ந்தாலும் தவறுதலாக உட்கொள்ளப்பட்டாலும் சோடியம் ஐதரசனாக்சலேட்டு ஒரு கொடிய நஞ்சாக செயல்படுகிறது. 

இச்சேர்மத்தில் ஆக்சாலிக் அமிலமும் சோடியம் ஆக்சலேட்டும் இருப்பதால் சூடுபடுத்தும்போது நேர்மின் அயனி இணையாக்கம் நிகழ்கிறது. பின்னர் சோடியம் ஆக்சலேட்டானது சோடியம் கார்பனேட்டு மற்றும் கார்பன் மோனாக்சைடாக சிதைவடைகிறது.


</doc>
<doc id="419105" url="https://ta.wikipedia.org/wiki?curid=419105" title="அல்தைசிட்டு">
அல்தைசிட்டு

அல்தைசிட்டு "(Altisite)" என்பது NaKTiAlSiOCl என்ற மூலக்கூற்று வாய்ப்பாட்டால் விவரிக்கப்படும் ஓர் அரிய கனிமச் சேர்மமாகும். கார தைட்டானியம் அலுமினோசிலிக்கேட்டு குளோரைடு கனிமமாக இது வகைப்படுத்தப்படுகிறது. நிலத்தடியில் உருவாகும் காரத்தன்மை கொண்ட அக்னிப்பாறைகளிலிருந்து இது கிடைக்கிறது. அலுமினியம், தைட்டானியம், சிலிக்கன் என்ற தனிமங்கள் கனிமத்தில் சேர்ந்திருப்பதால் அலுமினியத்திலிருந்து ’அல்’, தைட்டானியத்திலிருந்து ’தை’, சிலிக்கனிலிருந்து ‘சி’ எழுத்துக்கள் எடுக்கப்பட்டு அல்தைசிட்டு என்ற பெயர் இதற்கு சூட்டப்பட்டுள்ளது .


</doc>
<doc id="419135" url="https://ta.wikipedia.org/wiki?curid=419135" title="சவாந்த் நோய்த்தொகை">
சவாந்த் நோய்த்தொகை

சவாந்த் நோய்த்தொகை "(Savant syndrome)" அல்லது சவாந்தியம் என்பது சில திறமைகளில் மீத்திறம் பெற்ற உளத்திறனின்மை நோய்த்தொகை ஆகும். இவர்களிடம் மிதமிஞ்சிக் காணப்படும் திறமைகள் நினைவாற்றலோடு தொடர்புள்ளனவாக உள்ளன. இவற்றில் உயர்வேக கணக்கிடும் திறன், கலைநுட்பத் திறன், இசைவளத் திறன், படக்கோப்புத் திறன் முதலியவை உள்ளடங்கும். வழக்கமாக, ஒரு சிறப்புத் திறமை மட்டுமே அமையும். இது மரபு வகையாகவோ அல்லது ஈட்ட வகையாகவோ ஏற்படலாம்.

இந்நிலைக்கு ஆளானவர்கள் நரம்பு வளர்ச்சிக் கோளாறோ, தன்னுழம்பல் நிரல் கோளாறோ மூளைக் காயமோ பெற்றுள்ளனர். இத்தகையவர்களில் பாதிப்பேர் தண்ணுழம்பலுக்கு ஆட்பட்டுள்ளதால் இவர்களை தன்னுழம்பல் சவாந்த் உள்ளவராக வகைப்படுத்தலாம். இந்நிலை பெரும்பாலும் இளமையிலேயே அமைந்தாலும் சிலருக்குப் பின் வாழ்நாட்களிலும் உருவாகலாம்.இது டி. எசு. எம்- 5 இன் கீழ்வரும் உளநிலைக் கோளாறு அல்ல.

இந்நிலை மிக அருகியே அமைகிறது. இந்நிலைக்கு மில்லியன் பேரில் ஒருவரே ஆட்படுவதாக ஒரு கணிப்பு கூறுகிறது. ஆண் சவாந்துகளைவிட பெண் சவாந்துகள் மிகவும் குறைவாகவே அமைகின்றனர். இந்நிலைக்கான முதல் மருத்துவக் குறிப்பு 1783 இல் காணப்படுகிறது. தன் உழம்பல் நோயாளரில் 200 அல்லது 10 பேரில் ஒருவருக்குச் சவாந்தியம் அமைகிறது. இப்போது நூற்றுக்கும் குறைவானவர்களே சிறப்புத் தகையுள்ள சவாந்துகளாக வாழ்ந்து வருகின்றனர் என மதிப்பிடப்பட்டுள்ளது.


</doc>
<doc id="419147" url="https://ta.wikipedia.org/wiki?curid=419147" title="முப்பருமானப் புறவொலி வரைவியல்">
முப்பருமானப் புறவொலி வரைவியல்

முப்பருமான புறவொலி வரைவியல் "(3D ultrasound)" என்பது மருத்துவப் புறவொலி நுட்பம் ஆகும். இம்முறை கருக்குழவி, இதயம், மலக்குடல் குறுக்குநிலை, குருதிக்குழல் ஆய்வுகளுக்குப் பயன்படுகிறது. இது பருமனைக் கணக்கிடும் புறவொலித் தகவல்கள் எடுக்கும் முறைக்கு வழங்குகிறது. நேரத்தைப் பொறுத்து தொடர்ந்து பருமன்சார் தகவல்களை எடுக்கும் முறைக்கு வெளிசார்ந்த மூன்று பருமானங்களோடு நான்காவது பருமானமாகக் காலத்தையும் கொள்வதால் நாற்பருமானப் புறவொலி வரைவியல் எனப் பெயரிடப்படுகிறது.



</doc>
<doc id="419159" url="https://ta.wikipedia.org/wiki?curid=419159" title="ரிலையன்ஸ் விளையாட்டரங்கம்">
ரிலையன்ஸ் விளையாட்டரங்கம்

ரிலையன்ஸ் விளையாட்டரங்கம் (Reliance Stadium) என்பது குஜராத், வடோதராவில் உள்ள பன்னாட்டுத் துடுப்பாட்ட அரங்கம் ஆகும். இது பெட்ரோலிய வேதிகள் நிறுவன விளையாட்டு அரங்கம் எனவும் அழைக்கப்படுகிறது.



</doc>
<doc id="419160" url="https://ta.wikipedia.org/wiki?curid=419160" title="எம். ஜி. ஆர். நகரில் (திரைப்படம்)">
எம். ஜி. ஆர். நகரில் (திரைப்படம்)

எம். ஜி. ஆர். நகரில் (MGR Nagaril) என்பது செப்டம்பர் 12, 1991 அன்று வெளியான ஓர் இந்தியத் தமிழ்த் திரைப்படம் ஆகும். இத்திரைப்படத்தில் ஆனந்த் பாபு, சுகன்யா, விவேக், சார்லி, பாண்டியன், முக்கியக் கதாப்பாத்திரத்தில் நடித்துள்ளனர். இத்திரைப்படத்தை அல்பி அசரப் இயக்கி, சித்திக் இலால் மற்றும் கோகுல கிருஷ்ணா (வசனம்) ஆகியோர் எழுதி, ஆர். பி. சௌத்ரியால் தயாரிக்கப்பட்டது. எஸ். பாலகிருஷ்ணன் இசையமைப்பு, ஜோசப் மற்றும் வி. சேகரின் ஒளிப்பதிவு ஆகியவற்றை உள்ளடக்கி, இத்திரைப்படம் செப்டம்பர் 12, 1991 அன்று வெளியானது.

இத்திரைப்படமானது 1990 ஆம் ஆண்டில் வெளியான மலையாள மொழித் திரைப்படமான "இன் ஹரிஹர் நகர்" படத்தின் மறு தயாரிப்புப் படமாகும்.



</doc>
<doc id="419171" url="https://ta.wikipedia.org/wiki?curid=419171" title="அரீன் பதிலீட்டு வகைகள்">
அரீன் பதிலீட்டு வகைகள்

அரீன் பதிலீட்டு வகைகள் "(Arene substitution patterns)" என்பவை வேதியியல் ஐயுபிஏசி பெயரிடும் முறை கரிமவேதியியலின் ஒரு பகுதியாகும். அரோமாட்டிக் ஐதரோகார்பனில் ஐதரசனைத் தவிர்த்த பிற பதிலிகள் ஒவ்வொன்றின் இருப்பிடத்தையும் மிகச்சரியாக குறிப்பிட்டுக் காட்ட இவை பயனாகின்றன. 


இம் மூன்று வகையான பதிலீட்டு நிலைகளிலும் தொலுயிடின்கள் செயல்படுகின்றன.

அமினோ, ஐதராக்சில், ஆல்கைல், பீனைல் போன்ற எலக்ட்ரான் வழங்கும் குழுக்கள் ஆர்த்தோ மற்றும் பாராநிலை இயக்கிகளாகச் செயல்படுகின்றன. நைட்ரோ, நைட்ரைல், கீட்டோன் போன்ற எலக்ட்ரான் வழங்கும் குழுக்கள் மெட்டாநிலை இயக்கிகளாகச் செயல்படுகின்றன.

சேர்மங்களுக்கு ஏற்றவகையில் இவ்வினங்கள் மாறுபாடுகளைக் கொண்டிருந்தாலும் எளிய இருபதிலீட்டு அரீன் சேர்மங்களில் இவை ஒன்றுபட்டே காணப்படுகின்றன. மூன்று மாற்றியன்களும் ஒரே கொதிநிலைகளைக் கொண்டுள்ளன. எனினும் பாரா நிலை மாற்றியம் வழக்கமாக அதிக உருகுநிலையைப் பெற்றுள்ளது. மேலும் மூன்று வகையான மாற்றியன்களில் இதுவே கொடுக்கப்பட்ட கரைப்பானில் குறைந்த கரைதிறன் கொண்டதாகவும் உள்ளது. 

ஆர்த்தோ மற்றும் பாராநிலை இயக்கிகள் எலக்ட்ரான் வழங்கும் குழுக்களாக இருப்பதால் பொதுவாக செயற்கை வேதியியலில் இவ்விரண்டு மாற்றியன்களையும் தனித்தனியாகப் பிரிப்பது சிரமமான செயலாகும். இதற்காக பலபிரித்தல் முறைகள் பின்பற்றப்படுகின்றன.



சினி நிலையில் உட்புகும் குழுவானது வெளியேறும் குழு ஆக்ரமித்திருந்த நிலைக்கு அடுத்ததாக உள்ள நிலையை ஆக்ரமிக்கிறது. உதாரணமாக அரைன் வேதியியலில் சினி-பதிலீடு அறியப்படுகிறது

ஆர்த்தோ, மெட்டா மற்றும் பாரா போன்ற முன்னொட்டுகள் முறையே சரி, பின்வரும், அருகில் என்ற பொருள்களைக் கொண்ட கிரேக்கச் சொற்களின் வழிப்பெறுதிகளாகும். தற்போதைய பொருளுடன் இவற்றின் உறவு அநேகமாய் தெளிவாக இல்லை. வரலாற்றில் ஆர்த்தோ என்ற சொல் அசலான மூலப்பொருளைக் குறிக்கவே நியமிக்கப்பட்டது. மாற்றியனைக் குறிக்க மெட்டா என்ற சொல் பயன்படுத்தப்பட்டது. உதாரணமாக, மரபுப் பெயர்களான ஆர்த்தோபாசுப்பாரிக் அமிலம் மற்றும் டிரைமெட்டாபாசுப்பாரிக் அமிலம் இரண்டுமே அரோமாட்டிகளுடன் எந்த தொடர்பும் கொண்டிருக்கவில்லை. இதேபோல பாரா என்ற முன்னொட்டு நெருங்கிய தொடர்பு கொண்ட சேர்மங்களைக் குறிக்கவே ஒதுக்கப்பட்டது. இதன்படி 1830 களில் பெரிசிலியசு அசுபார்டிக் அமிலத்தின் சமதிருப்ப வடிவத்தை பாரா அசுபார்டிக் அமிலம் என்று அழைத்தார். ஆர்த்தோ, மெட்டா, பாரா என்ற முன்னொட்டுகள் இரட்டைப் பதிலீடு செய்யப்பட்ட அரோமாட்டிக் வளையங்களின் மாற்றியன்களை வேறுபடுத்திக் காட்ட 1867 ஆம் ஆண்டில் வில்லெம் கார்னெர் காலத்தில் தொடங்கியது. மேலும், இவர் 1,4 மாற்றியனை குறிக்க ஆர்த்தோ முன்னொட்டையும் ,1,2 மாற்றியனை குறிக்க மெட்டா முன்னொட்டையும் பயன்படுத்தினார் . 1869 ஆம் ஆண்டில் செருமானிய வேதியியலாளர் கார்ல் கிராப் ஆர்த்தோ, மெட்டா மற்றும் பாரா போன்ற முன்னொட்டுகளை இரட்டைப் பதிலீட்டு அரோமாட்டிக் வளையங்களில் (நால்தலீன்) பதிலிகளின் சில குறிப்பிட்ட இடங்களைக் குறிக்கப் பயன்படுத்தினார். 1870 ஆம் ஆண்டில் விக்டர் மேயர் முதன்முதலாக கிராப்பின் பெயரிடும் முறையை பென்சீனுக்கு பயன்படுத்தினார். வேதியியல் சமூகம் 1879 இல் தற்போதைய பெயரிடும் முறையை அறிமுகப்படுத்தியது. 

கிரசால் (CH(OH)(CH) சேர்மத்தின் மாற்றியன்களுக்கு இப்பெயரிடும் முறையில் அளிக்கப்பட்ட பெயர்கள்: 
டையைதராக்சிபென்சீனுக்கு (CH(OH)) மூன்று அரீன் பதிலீடு மாற்றியன்கள் உள்ளன. கேட்டகால் ஆர்த்தோ மாற்றியன் என்றும் இரிசோர்சினால் மெட்டா மாற்றியன் என்றும் ஐதரோகுயினோன் பாரா மாற்றியன் என்றும் பெயரிடப்படுகின்றன. 

பென்சீன்டைகார்பாக்சிலிக் அமிலத்திற்கு (CH(COOH)) மூன்று அரீன் பதிலீடு மாற்றியன்கள் உள்ளன. தாலிக் அமிலம் ஆர்த்தோ மாற்றியன் என்றும் ஐசோப்தாலிக் அமிலம் மெட்டா மாற்றியன் என்றும் டெரிப்தாலிக் அமிலம் பாரா மாற்றியன் என்றும் பெயரிடப்படுகின்றன. 

பிரிடின் போன்ற ஆறு உறுப்பு பல்லின வளைய அரோமாட்டிக் வளையங்களிலும் இச்சொற்கள் பயன்படுத்தப்படுகின்றன. இங்கு நைட்ரசன் அணுவும் பதிலீடுகளில் ஒன்றாகவே கருதப்படுகிறது. உதாரணமாக நிக்கோட்டினமைடும் நையாசினும் பிரிடின் வளையத்தில் மெட்டா மாற்றியன் என்றும் பிரலிடாக்சைமின் நேர்மின் அயனி ஆர்த்தோ மாற்றியன் என்றும் பெயரிடப்படுகின்றன. 


</doc>
<doc id="419174" url="https://ta.wikipedia.org/wiki?curid=419174" title="திண்ம அமிலம்">
திண்ம அமிலம்

திண்ம அமிலங்கள் (Solid acids) வினை நிகழும் ஊடகத்தில் கரையும் தன்மையற்ற அமிலங்கள் ஆகும், இவை, பெரும்பாலும் பலபடித்தான வினைவேக மாற்றங்களில் வினைவேக மாற்றியாக பயன்படுத்தப்படுகின்றன.. 

ஆக்சாலிக் அமிலம், மாலிக் அமிலம், டார்டாரிக் அமிலம், சிட்ரிக் அமிலம் போன்றவை திண்ம நிலையில் உள்ள அமிலங்களாகும். பெரும்பான்மையான திண்ம அமிலங்கள் கரிம அமிலங்களாக காணப்படுகின்றன.லூயி அமிலங்களாக செயல்படுகின்ற சிலிகோ அலுமினேட்டுகள் (செயோலைற்று, அலுமினா, சிலிகோ-அலுமினோ பாசுபேட்டு) மற்றும் கந்தகமேற்றப்பட்ட சிர்கோனியா ஆகியவை திண்ம அமிலங்களுக்கான உதாரணங்களில் உள்ளடங்குகின்றன. பல இடைநிலை உலோகங்களின், டைட்டானியா, சிர்கோனியா மற்றும் நியோபியா ஆகியவற்றை உள்ளிட் உலோக ஆக்சைடுகள் அமிலத்தன்மை உடையனவாக உள்ளன.இத்தகைய அமிலங்கள் வெடித்தலில் பயன்படுத்தப்படுகின்றன. பல திண்ம பிரான்ஸ்டெட் அமிலங்கள் (கந்தகமேற்றப்ட்ட பாலிஸ்டைரீன், திண்ம பாசுபாரிக் காடி, நியோபிக் அமிலம் மற்றும் எடிரோபாலிஆக்சோமெடலேட்டுகள்) கூட, தொழில் முறையில் திண்ம அமிலங்களாக பயன்படுத்தப்படுகின்றன.

திண்ம அமிலங்கள் பல தொழில் முறை செயல்முறைகளில் வினைவேக மாற்றத்தில் பயன்படுத்தப்படுகின்றன. பெரிய அளவிலான பெட்ரோலிய சுத்திகரிப்பு ஆலைகளில் பயன்படுத்தப்படும் வெடித்தல் செயல்பாடுகளில் இருந்து பல்வேறு தொகுப்பு முறை வேதிப்பொருட்களின் தொகுப்பு முறை வரை பயன்படுகிறது.


</doc>
<doc id="419187" url="https://ta.wikipedia.org/wiki?curid=419187" title="1911 இற்கு முந்தைய சீனாவின் இராணுவ வரலாறு">
1911 இற்கு முந்தைய சீனாவின் இராணுவ வரலாறு

சீனாவைக் கைப்பற்றும்போது மங்கோலியர்கள் வெடிமருந்து ஆயுதமான இடிவிபத்து குண்டுகளை எவ்வாறு உருவாக்குவது என்பதைக் கற்றுக் கொண்டனர். ஆயிரக்கணக்கான சீன காலாட்படை மற்றும் கப்பற்படையினரை மங்கோலிய இராணுவத்தில் சேர்த்துக் கொண்டனர். மங்கோலியர்கள் பயன்படுத்த ஆரம்பித்த மற்றொரு ஆயுதம் சரசன்கள் பயன்படுத்தியதற்கு எதிர்மறையான டிரெபுசெட்கள் ஆகும். இதை இசுலாமியப் பொறியாளர்கள் உருவாக்கினர். இந்த ஆயுதங்கள் சியாங்க்யாங் முற்றுகையில் முக்கியப் பங்காற்றின. சியாங்க்யாங் வெற்றி மங்கோலியர்களின் சாங் வம்ச வெற்றியின் ஆரம்பமாக அமைந்தது.


</doc>
<doc id="419213" url="https://ta.wikipedia.org/wiki?curid=419213" title="வலிமிகு மகப்பேறு">
வலிமிகு மகப்பேறு

வலிமிகு மகப்பேறு அல்லது வலிமிகு பேறு அல்லது பிரசவ அடைப்பு (Obstructed labour) என்பது குழந்தை பிறப்பு நடைபெறும் சூழலில், கருப்பை ஒழுங்காகச் சுருங்கி விரிந்தும்கூட, இயல்நிலையில் இடுப்பு வளையத்தின் ஊடாக, குழந்தை வெளியேற முடியாதபடிக்கு ஒருவகை அடைப்பு நிலை காணப்படுவதனால், மிகவும் வலிமிகுந்த மகப்பேறாக இருக்கும் நிலையைக் குறிக்கும். இந்நிலையில், பிறக்கும் குழந்தைக்குத் தேவையான ஆக்சிசன் கிடைக்காமல் போவதனால், குழந்தை இறப்பும் ஏற்படும் சாத்தியம் உண்டு. அத்துடன் தாய்க்கு நோய்த்தொற்றுக்கள் ஏற்படல், கருப்பை கிழிவு () ஏற்படல், பிரசவத்துக்குப் பிந்தைய குருதிப்பெருக்கு ஏற்படல் போன்ற சூழ் இடர்கள் நிகழலாம். நீண்ட நேரத்துக்கு இந்தச் சிக்கல் தொடருமாயின், தாய்க்கு பிறப்புப் பாதையில் துவாரம் ஏற்பட்டு (), அதனால் ஏற்படக்கூடிய புதிய சிக்கல்கள் தோன்றலாம். இப்படியான நிலையில் நீண்ட நேரப் பிரசவமும், சுறுசுறுப்பான 12 மணித்தியாலங்களுக்கு மேலாகச் செல்லும் நிலை ஏற்படும்.<br><br>

உலகில் ஆப்பிரிக்கா, ஆசியா ஆகிய பகுதிகளில் 2 முதல் 5 வீதம் வரையிலான பிரசவங்களில் இவ்வகையான பிரசவ அடைப்பு ஏற்படுகின்றது. 2015 ஆம் ஆண்டில் 6.5 மில்லியன் அளவில் இவ்வகையான பிறப்புச் சிக்கல் ஏற்பட்டுள்ளது. 1990 ஆம் ஆண்டில் 29,000 ஆக இருந்த இவ்வகையிலான தாயின் இறப்பு 2015 இல் 23,000 ஆகக் குறைந்திருந்த போதிலும், இவ்வகைச் சிக்கலே, பிரசவத்தின் போதான தாயின் இறப்பில் 8% ஆக இருந்தது. அத்துடன் செத்துப் பிறப்பு நிகழ்விற்கும் இதுவே மிக முக்கியமான காரணியாக இருக்கின்றது. இவ்வகையான இறப்புகள் அநேகமானவை வளர்ந்துவரும் நாடுகளிலேயே காணப்படுகின்றது.

வலிமிகு மகப்பேற்றுக்கு முக்கியமான காரணிகளாக பெரிய குழந்தை அல்லது அசாதாரண நிலையில் கருப்பையினுள் குழந்தை இருத்தல், சிறிய இடுப்பு வளையம், பிறப்புப் பாதையில் காணப்படும் சில சிக்கல்கள் என்பன சொல்லப்படுகின்றன. <br>
அசாதாரண நிலையெடுத்தல் என்னும்போது, குழந்தையின் முன்பக்கத் தோள்கள் இடுப்பெலும்பினூடாக வெளியேற முடியாமல் இறுகி இருக்கும் நிலையைக் குறிக்கும். சிறிய இடுப்பு வளையம் அமைவதற்கான சூழிடர் காரணிகளாக ஊட்டக்குறை, உயிர்ச்சத்து டி குறைபாடு என்பன இருக்கின்றன. மேலும் விடலைப் பருவத்தில் இருப்பவர்களாயின், இடுப்பு வளையம் முற்றாக வளர்ச்சியடைந்து இருக்காது என்பதால், போதியளவு விரிவடைய முடியாத நிலை காணப்படும். <br>
பிறப்புப் பாதையில் சிக்கல்கள் என்னும்போது, ஒடுங்கிய யோனி மற்றும் குதம், பெண்குறிக்கு இடையிலான இடைவெளி குறுகியதாக இருத்தல் போன்றவையாகும். இத்தகைய நிலையானது பெண் உறுப்பு சிதைப்பு மற்றும் கட்டிகள் இருப்பதன் காரணங்களால் ஏற்படலாம்.

பிரசவத்தின் முன்நோக்கிய நடைமுறைகளை அறியவும், சிக்கல்களைக் கண்டறியவும் தாய், மற்றும் சேய் தொடர்பான அனைத்துத் தரவுகளும் நேரத்திற்கு எதிராக ஒரு வரைபட வடிவில் ஒரு தாளில் குறிக்கப்பட்டு வைக்கப்படும். இது அல்லது partograph என ஆங்கிலத்தில் அழைக்கப்படும். பொதுவாக இவ்வாறான பிரசவ அடைப்பு அல்லது வலிமிகு மகப்பேறு மேற்குறிப்பிட்ட தரவுகளுடன் இணைந்த உடல் சோதனைகள் () மூலமே கண்டறியப்படும்.

அறுவைச் சிகிச்சை மூலம் அல்லது வெற்றிடம் ஒன்றை உருவாக்குவதன் மூலம் குழந்தையை வெளியே எடுத்தல் பொதுவாக மேற்கொள்ளப்படும் சிகிச்சை முறைகளாகும். வெற்றிடம் உருவாக்கி வெளியேற்றும் முறையில் சிலவேளை இடுப்பு வளையத்தை சிறிது திறக்கும் அறுவையும் மேற்கொள்ளப்படலாம். இவை தவிர தாயை நீரிழப்பு ஏற்படாத நிலையில் பாதுகாத்தல், சவ்வுகளில் கிழிவுகள் ஏற்பட்டு 18 மணித்தியாலங்களுக்கு மேலாகச் சிக்கல் தொடருமாயின், நுண்ணுயிர் எதிர்ப்பிகள் கொடுத்து நோய்த் தொற்று ஏற்படாதவாறு பாதுகாத்தல் போன்றனவும் மேற்கொள்ளப்படும்.

அறுவைச் சிகிச்சை சரியான தருணத்தில் செய்யப்படுமாயின், தாயும், சேயும் நலத்துடன் பேணப்படலாம். அவ்வாறின்றி, நீண்ட நேரத்துக்கு வலிமிகு மகப்பேறு தொடருமாயின், அது தாய், சேய் இருவரின் இறப்பிற்கும் காரணமாகலாம்.

மனிதன் தவிர்ந்த வேறு விலங்குகளிலும் இவ்வகையான வலிமிகு மகப்பேறு அல்லது பிரசவ அடைப்பு ஏற்படலாம். 


</doc>
<doc id="419216" url="https://ta.wikipedia.org/wiki?curid=419216" title="யுரேகா வைரம்">
யுரேகா வைரம்

யுரேகா வைரம் ( Eureka Diamond ) என்பது தென்னாப்பிரிக்காவில் கண்டுபிடிக்கப்பட்ட முதல் வைரம் ஆகும்.  இது முதலில் 21.25 காரட் (4.250 கிராம்) எடை தொண்டதாக இருந்தது. பின்னர் இது 10.73 காரட் (2.146 கிராம்) எடையில் வெட்டப்பட்டு பட்டைத்தீட்டப்பட்டது.  தற்போது இது தென்னாப்பிரிக்காவின், கிம்பெர்லி நகரத்தில் உள்ள மைன் அருங்காட்சியகத்தில் காட்சிக்கு வைக்கப்பட்டுள்ளது. தென் ஆப்பிரிக்காவில் இந்த வைரம் கண்டுபிடிக்கப்பட்ட பிறகுதான் அங்கு வைர அகழ்வுகள் பெருகி  தேசத்தின் தலையெழுத்து, பொருளாதாரம், மக்களின் வாழ்க்கை எல்லாமே மாறியது.

பதினைந்து வயது எராமஸ் ஜேக்கப்ஸ் என்ற சிறுவன் 1867 ஆம் ஆண்டு ஹப்டவுனுக்கு அருகே வைரம் என்று தெரியாமலேயே ஆரஞ்சு ஆற்றங்கரையில் யுரேகா வைரத்தைக் கண்டுபிடித்தான். விரைவில் அதை அவனின் பக்கத்து வீட்டில் இருந்த ஸ்கால்க் வான் நைகெர்க் என்பவர் வாங்கிக்கொண்டார். அவர் அக்கல்லை ஆராய்வதற்காக ஜான் ஓ’ரெய்லி என்ற வியாபாரியிடம் கொடுத்தார். அவர் இது ஒரு வைரக்கல்லாக இருக்கக்கூடும் என்று தான் நம்புவதாக கூறி, கிரஹாம்ஸ்டன் நகரத்தில் வசிக்கும் வில்லியம் அதெர்ஸ்டோன் என்ற ஆய்வாளருக்கு சாதாரண அஞ்சலில் அனுப்பி வைத்தார். இக்கல்லை ஆராய்ந்த அதெர்ஸ்டோன் இது 21.25 கேரட் (4.25 கிராம்) எடையுள்ள வைரம் என உறுதிபடுத்தினார்   (சில தரவுகள் இது 24 காரட் (4.8 கிராம்) எடை கொண்டதாக கூறுகின்றன).

1867இல் நடந்த பாரிசு பன்னாட்டுக் கண்காட்சியில் யுரேகா வைரம் காட்சிக்கு வைக்கப்பட்டது. இல்லை, யுரேகா வைரத்தின் மாதிரிதான் அங்கே வைக்கப்பட்டது என்றும், உண்மையான வைரம், விக்டோரியா ராணி பரிசோதிப்பதற்காக பிரிட்டனின் வின்ட்சர் கோட்டைக்கு அனுப்பி வைக்கப்பட்டது என்று சிலதரவுகள் கூறுகின்றன. தென்னாப்பிரிக்கவுக்குத் திரும்பிய யுரேகா வைரத்தை அப்போது கேப்காலனியின் ஆளுநராக இருந்த சர் பிலிப் வொட்ஹவுஸ்  £500 க்கு வாங்கினார். சர் பிலிப் அதை ஐக்கிய இராச்சியத்துக்குக் கொண்டு சென்றார். அங்கு 100 ஆண்டுகளாக அது இருந்தது, அந்த நேரத்தில் யுரேகா வைரம் அழகான வடிவில் வெட்டப்பட்டது. ஒரு கையணியில் பொருத்தப்பட்டிருந்த நிலையில் யுரேகா வைரமானது, 1947 ஏப்ரல் 16 அன்று லண்டனில் கிருஷ்டி ஏல நிறுவனத்தால் ஓர் ஏலத்தில்  £ 5,700 க்கு விற்கப்பட்டது. யுரேகா கண்டெடுக்கப்பட்ட நூறாவது ஆண்டான 1967 ஆண்டில் டி பியர்ஸ் நிறுவனம் அதனை வாங்கி, தென்னாப்பிரிக்க மக்களுக்கு நன்கொடையாக அளித்தது. தற்போது  கிம்பெர்லி நகர அருங்காட்சியத்தில் யுரேகா வைரம் காட்சிக்கு வைக்கப்பட்டுள்ளது.


</doc>
<doc id="419220" url="https://ta.wikipedia.org/wiki?curid=419220" title="தென் ஆப்பிரிக்காவின் நட்சத்திரம் (வைரம்)">
தென் ஆப்பிரிக்காவின் நட்சத்திரம் (வைரம்)

தென் ஆப்பிரிக்காவின் நட்சத்திரம் ( Star of South Africa) இது டட்லி வைரம் என்றும் அழைக்கப்பட்ட இது 1869 ஆம் ஆண்டில் ஆரஞ்சு ஆற்றின் கரையில் ஒரு ஆடு மேய்ப்பனான கிரிகோ என்ற சிறுவனுக்கு கிடைத்த 47.69 காரட் (9.538 கிராம்) எடையுடைய ஒரு வெள்ளை வைரம் ஆகும். வெட்டப்படுவதற்கு முன் இருந்த வைரக் கல்லானது 83.5 காரட் (16.70 கிராம்) எடையுடன் இருந்தது. இந்த பெரிய வைரக் கல் கண்டுப்பிடிப்பானது மேலும் பலரை அப்பகுதியில் வைர வேட்டையில் ஈடுபடத் தூண்டியது.

கல்லை வைத்திருந்த மேய்ப்பனுக்கு 500 ஆடுகள், 10 எருதுகள், ஒரு குதிரையைக் கொடுத்து ஸ்கால்க் வான் நைகெர்க் என்பவர் வாங்கினார். இவர் இதற்கு முன் தன் பக்கத்து வீட்டில் வசித்த பதினைந்து வயது சிறுவனிடம் இருந்து  21.25 கேரட் (4.25 கிராம்) எடையுள்ள வைரத்தை (யுரேகா வைரம்) வாங்கி நல்ல விலைக்கு விற்றார்.

இக்கல்லை ஸ்கால்க் வான் நைகெர்க்  £11,200 க்கு லிப்சன்ஃபீல்ட் சகோதரர்களிடம்  விற்றார். லிப்சன்ஃபீல்ட் சகோதரர்கள் இதை இங்கிலாந்துக்கு எடுத்துச் சென்றனர். அங்கு இக்கல் இருமுறை கைமாறியது. இறுதியாக டூட்லியின் கவுண்டெஸ் ஆஃப் டியூட்லியால் 25,000 பவுண்டுகளுக்கு வாங்கப்பட்டது.  வில்லியம் வார்ட்டால் வாங்கப்பட்ட இந்த வைரமானது 95 சிறுசிறு வைரங்களாக மாற்றப்பட்டு  தலை ஆபரணத்தில் பதிக்கப்பட்டது.


</doc>
<doc id="419229" url="https://ta.wikipedia.org/wiki?curid=419229" title="சிங்கமுத்து">
சிங்கமுத்து

சிங்கமுத்து (Singamuthu, பிறப்பு: 08 திசம்பர், 1958) என்பவர் ஓர் இந்திய தமிழ்த் திரைப்பட நடிகர் ஆவார். இவர் தமிழ்த் திரைப்படங்களில் அதிகளவில் நகைச்சுவை வேடங்களிலே நடித்து வருகிறார். இவர் சூர்ய வம்சம் (1997), நீ வருவாய் என (1999) , ராஜா ராணி போன்ற முதன்மை திரைப்படங்களில் நடித்துள்ளார்.

இவர் திசம்பர் 08, 1958 ஆம் ஆண்டு மதுரை மாவட்டத்தில் உள்ள திருமங்கலத்தில் பிறந்தார். இவர் 1987 ஆம் ஆண்டு வெளியான "நேரம் நல்லா இருக்கு" என்னும் திரைப்படத்தில் நகைச்சுவை வேடங்களில் நடித்து திரைப்படத்துறைக்கு அறிமுகமானார். இவருக்கு வாசன் கார்த்திக் என்னும் மகன் உள்ளார். இவர் 2007 ஆம் ஆண்டு வெளியான "மா மதுரை" என்னும் திரைப்படத்தில் நடித்துள்ளார்.

இவரும் நகைச்சுவை நடிகரான வடிவேலும் பெரும்பாலான திரைப்படங்களில் ஒன்றாக நகைச்சுவை வேடங்களில் நடித்துள்ளனர். அதன் பின்பு இருவரும் நண்பர்களாகவே திரைப்படத்துறையில் வலம் வந்தனர். இந்நிலையில் நடிகர் வடிவேலு நீதிமன்றத்தில் வழக்கு ஒன்று தாக்கல் செய்து இருந்தார். அதில், சென்னையை அடுத்துள்ள படப்பையில் தனக்கு சொந்தமான 3.52 ஏக்கர் நிலத்தை நல்ல விலைக்கு விற்றுத் தருவதாக கூறி, பவர் ஆஃப் அட்டார்னி வாங்கிக் கொண்டு, சிங்கமுத்து அதனை வேறு ஒருவருக்கு ரூ.1.93 கோடிக்கு விற்றுவிட்டு தன்னை ஏமாற்றிவிட்டதாக வடிவேலு குற்றம்சாட்டியிருந்தார். மேலும், இன்னொரு இடத்தை போலி ஆவணங்களை காட்டி தன்னிடம் ரூ.12 லட்சத்துக்கு விற்றதாகவும் குறிப்பிட்டிருந்தார்.

அதன் பிறகு நடிகர் வடிவேலுவின் மேலாளர் சிங்கமுத்து மீது காவல் நிலையத்தில் கொலை மிரட்டல் புகார் ஒன்றைக் கொடுத்தார். அதன் பெயரில் நடிகர் சிங்கமுத்து மே 16, 2010 அன்று திடீரென கைது செய்யப்பட்டு 13 நாள் சிறைக் காவலில் புழல் சிறையில் அடைக்கப்பட்டார்.

இந்த வழக்கின் விசாரணையானது சூலை 26, 2018 அன்று நீதிமன்றத்தில் விசாரணைக்கு வந்தது. அதில் ஆஜரான வடிவேலு நிலப் பிரச்சினையில் தாங்களே பேசி சமரசம் செய்து கொண்டதாகவும், இருதரப்பும் வழக்கை வாபஸ் பெறுவதாகவும் தெரிவித்தனர். இதனால் வழக்கை முடித்து வைத்து நீதிமன்றம் உத்தரவிட்டது.


</doc>
<doc id="419230" url="https://ta.wikipedia.org/wiki?curid=419230" title="கார்பாக்சிபென்சைல்">
கார்பாக்சிபென்சைல்

கார்பாக்சிபென்சைல் "(Carboxybenzyl)" என்பது ஒரு கார்பமேட்டு வகைச் சேர்மமாகும். லியோனிதாசு செர்வாசு இதைக் கண்டுபிடித்தார் . கரிமத் தொகுப்பு வினைகளில் அமீன் பாதுகாப்புக் குழுவாக கார்பாக்சிபென்சைல் பயன்படுத்தப்படுகிறது. பொதுவாக பெப்டைடு தொகுப்பு வினையில் இது பயன்படுத்தப்படுகிறது . வலிமையற்ற காரத்தின் முன்னிலையில் பென்சைல் குளோரோபார்மேட்டுடன் அமீன் செயல்கூறு வினைபுரிவதால் கார்பாக்சிபென்சைல் பாதுகாப்புக்குழு அறிமுகப்படுத்தப்படுகிறது.

ஐசோசயனேட்டுடன் பென்சைல் ஆல்ககாலை கர்டியசு மறுசீராக்கல் வினைக்கு உட்படுத்தி மாற்று வழிமுறையில் கார்பாக்சிபென்சைல் பாதுகாப்பு அமீன்கள் உருவாக்கப்படுகின்றன.

மின்னணுகவரிகளிடமிருந்து அமீன்களைப் பாதுகாக்க இது பயன்படுத்தப்படுகிறது. வினையூக்க ஐதரசனேற்றம் அல்லது ஐதரசன்புரோமைடுடன் சேர்த்து சூடுபடுத்தினால் பாதுகாக்கப்பட்ட அமீனை பாதுகாப்பு நீக்கம் செய்ய இயலும். இவ்வினையில் முதலில் விளிம்புநிலை கார்பமிக் அமிலம் உற்பத்தியாகி உடனடியாக கார்பாக்சிலேட்டு நீக்கம் நிகழ்ந்து அமீன் தனித்து விடப்படுகிறது.

மேக்சு பெர்க்மானும் கியோனிதாசு செர்வாசும் 1932 ஆம் ஆண்டில் பெப்டைடு தொகுப்பு வினைக்காக இம்முறையை பயன்படுத்தினார்கள் . செர்வாசை நினைவுகூறும் விதமாக இவ்வினையைச் சுருக்கமாக இசட் என்ற ஆங்கில எழுத்தால் அடையாளப்படுத்துகிறார்கள். 

கார்பாக்சிபென்சைல் குழு பொதுவாக கரிமத்தொகுப்பு வினைகளில் அமீன்களைப் பாதுகாக்கும் குழுவாகப் பயன்படுத்தப்படுகிறது.



°செல்சியசில் மீள்வினை


பல்வேறு பலேடியம் அடிப்படையிலான வினையூக்கிகளின் முன்னிலையில் ஐதரசனாற்பகுப்பு வினைக்கு உட்படுத்துவது வழக்கமான பாதுகாப்பு நீக்க செயல்முறையாகும். மரக்கரியில் இடப்பட்ட பலேடியத்தை குறிப்பாகக் கூறலாம்

மாறாக வலிமையான இலூயிசு அமிலங்கள் பயன்படுத்தப்படுகிறது. வெளியாகும் பென்சைல் கார்போ நேர்மின் அயனியைப் பிடிக்க ஒரு வழியும் கிடைக்கிறது


</doc>
<doc id="419231" url="https://ta.wikipedia.org/wiki?curid=419231" title="கதிர் (நடிகர்)">
கதிர் (நடிகர்)

கதிர் (Kathir) இந்தியத் திரைப்பட நடிகர் ஆவார். இவர் தற்போது தமிழ்த் திரைப்படங்களில் நடித்து வருகிறார். 2013 ஆம் ஆண்டில் மத யானைக் கூட்டம் எனும் திரைப்படத்தின் மூலம் அறிமுகமானார். 2015 ஆம் ஆண்டில் வெளியான கிருமி எனும் திரைப்படத்தின் மூலம் பரவலாக அறியப்பட்டார்.

2013 ஆம் ஆண்டில் விக்ரம் சுகுமாறன் இயக்கிய மதயானைக் கூட்டம் திரைப்படத்தின் மூலம் அறிமுகமானார். இதனை ஜி. வி. பிரகாஷ் குமார் தயாரித்தார். இந்தத் திரைப்படத்திற்கும் கதிரின் நடிப்பிற்கும் நேர்மறையான விமர்சனங்கள்கிடைத்தன. தி இந்து நாளிதழ் கதிர் தனது சிறப்பான திறனை வெளிப்படுத்தியுள்ளார் எனவும் சிஃபி வலைத்தளம் தனது முதல் கதாப்பத்திரத்தினை சிறப்பாக செய்துள்ளார் எனத் தெரிவித்தது. பின் 2015 ஆம் ஆண்டில் வெளியான கிருமி திரைப்படமும் இவருக்கு பாராட்டுக்களைப் பெற்றுத் தந்தது.


</doc>
<doc id="419249" url="https://ta.wikipedia.org/wiki?curid=419249" title="கில்பர்ட் நோய்த்தொகை">
கில்பர்ட் நோய்த்தொகை

கில்பர்ட் நோய்த்தொகை "(Gilbert's syndrome)" (GS) என்பது மெலிவான கல்லீரல் நோயாகும். இந்நிலையில் கல்லீரல் பித்தத்துகளைச் சரியாகக் கையாள்வதில்லை. பலருக்கு இந்நிலையின்போது அறிகுறிகள் ஏதும் அமைவது இல்லை. மிக அருகிய நிலையில் தோல் அல்லது வெண்விழிப்படலம் மஞ்சளாக அமையலாம். மற்றபடி, சோர்வு, வலிவீனம், வயிற்றுவலி அமையலாம்.








</doc>
<doc id="419256" url="https://ta.wikipedia.org/wiki?curid=419256" title="பின் மகப்பேற்று இறுக்கம்">
பின் மகப்பேற்று இறுக்கம்

பின் மகப்பேற்று இறுக்கம் "(Postpartum depression)" என்பது பிரசவத்திற்குப் பிந்தைய மனச்சோர்வு நோய் என்ற பெயராலும் அழைக்கப்படுகிறது. குழந்தை பிறத்தலுடன் தொடர்புடைய ஒரு வகையான மனநிலை கோளாறை இந்நோய் குறிக்கிறது. இருபாலினத்தவர்களையும் இவ்வகை மனச்சோர்வு நோய் பாதிக்கிறது. தீவிர துயரங்கள், உடம்புக் களைப்பு, கவலை, உணர்ச்சி மேலீட்டால் அழுகை, எரிச்சல், நித்திரையின்மை தூக்கம் அல்லது சாப்பிடும் பழக்கத்தில் ஏற்படும் மாற்றங்கள் ஆகியவை இதற்கான அறிகுறிகள் ஆகும் . குறிப்பாக குழந்தை பிறந்து ஒருவாரம் மற்றும் ஒரு மாத காலத்திற்கிடையில் இந்நோயின் தொடக்க கால அறிகுறிகள் தென்படும். புதியதாகப் பிறந்த குழந்தையையும் இந்நோய் பாதிக்கும் .

மகப்பேற்றுக்குப் பிந்தைய மனச்சோர்வின் காரணங்களை மிகத்தெளிவாக வரையறுக்க இயலவில்லை. உடல் மற்றும் உணர்ச்சிவசப்படுதல் ஆகிய இரண்டு காரணிகளின் இணைப்பால் ஏற்படும் பாதிப்பு இதற்கான காரணங்களாக இருக்கலாம் என நம்பப்படுகிறது. தூக்கமின்மையும் இயக்குநீர் மாற்றங்களையும் கூட இக்காரணிகளுடன் சேர்த்துக் கொள்ளலாம். மகப்பேற்றுக்கு பிந்தைய மனச்சோர்வுக்கு முன்பாக எதிர்கொண்ட சிக்கல்கள், இருமுனையப் பிறழ்வு, மனச்சோர்வின் குடும்பபின்னணி, மன அழுத்தம், குழந்தை பிறப்புச் சிக்கல்கள், ஆதரவின்மை, மருந்துப் பயன்பாட்டு பிறழ்வுகள் போன்ற சிக்கல்களும் இந்நோயின் அபாயக் காரணிகளில் அடங்குகின்றன. . சிகிச்சையைப் பொறுத்தவரை நபர் கூறும் அறிகுறிகளைக் கொண்டுதான் நோய் பாதிப்பு கண்டறியப்படுகிறது . பிரசவத்திற்கு பிறகு பெண்கள் கவலையாகவும் மகிழ்ச்சியற்ற மனநிலையிலும் காணப்பட்டால் அவர்கள் மகப்பேற்றுக்கு பிந்தைய மனச்சோர்வுக்கு ஆளாகியிருக்கலாம் என சந்தேகிக்கலாம். அறிகுறிகள் கடுமையாகவும் இரண்டு வாரங்கள் தாண்டிய பிறகும் கூட நீடிக்கலாம் . 

அபாய நிலையில் உள்ளவர்களின் மகப்பேற்றுக்குப் பிந்தைய மனச்சோர்வைத் தடுக்க அவர்களுக்கு உளவியல்ரீதியானசமூக ஆதரவை வழங்குவது பாதுகாப்பாக இருக்கும் எனக்கருதப்படுகிறது.. ஆலோசனை வழங்குதல் அல்லது மருந்துகள் கொடுத்தல் மட்டுமே இம்மனச்சோர்வுக்கான சிகிச்சை முறையாகும் . தனிப்பட்டவர்களுக்கு இடையேயான உளவியல் சிகிச்சை, அறிவுசார் நடத்தை சிகிச்சை, மனோயியக்கமுறை சிகிச்சை உள்ளிட்டவை ஆலோசனை வழங்குதலின் வகைகளாகும் . தெரிவுசெய்யப்பட்ட செரோடோனின் உயர்வு தடுப்பிகள் என்னும் மனச்சோர்வு நீக்கும் மருந்துகள் இந்நோய்க்கு தற்காலிக நிவாரணம் அளிக்கின்றன எனக் கூறப்படுகிறது . 
குழந்தை பெற்றுக்கொள்ளும் பெண்களில் 15% பெண்கள் பிரசவத்திற்குப் பிந்தைய மனச்சோர்வு நோய்க்கு ஆளாகிறார்கள் . மேலும் இம்மனநிலை பாதிப்பு 1% முதல் 26% வரையிலான புதிய தந்தைகளுக்கும் ஏற்படுகிறது . 1000 பெண்களில் ஒன்று அல்லது இரண்டு பெண்கள் குழந்தைப் பேற்றுக்குப் பின்னர் இந்நோயால் மிகவும் மோசமாகப் பாதிக்கப்படுகிறார்கள் . ஒரு வயதுக்குக் குறைவான குழந்தைகள் கொல்லப்படுவதற்கான காரணங்களில் இம்மனச்சோர்வு நோய் முன்னணியில் நிற்கிறது. அமெரிக்காவில் ஒரு இலட்சம் குழந்தைகளில் 8 குழந்தைகள் இம்மனச்சோர்வு நோயால் பாதிக்கப்பட்டவர்களால் கொல்லப்படுகிறார்கள் . 

மகப்பேற்றுக்குப் பிந்தைய மனச்சோர்வின் அறிகுறிகள் மகப்பேற்றுக்குப் பின்னரான முதல் ஆண்டின் எந்தவொரு நேரத்திலும் ஏற்படலாம். மகப்பேற்றுக்குப் பின்னர் குறைந்த பட்சம் இரண்டுவாரங்களாவது அறிகுறிகள் தென்பட்டால் மட்டுமே பின் மகப்பேற்று இறுக்கம் நோயாக அந்நோய் அடையாளம் காணப்படுகிறது .ஆனால் இவை மட்டுமே அந்நோயை உறுதிபடுத்துவதில்லை.




மகப்பேற்றுக்குப் பிந்தைய மனச் சோர்வு பொதுவாக குழந்தை பிறப்புக்குப் பின்னர் இரண்டு வாரங்கள் முதல் ஒரு மாதத்திற்கு பிறகு தொடங்குகிறது . 
நகரத்தின் உட்புற மனநல மருத்துவமனைகளில் நடத்தப்பட்ட ஒரு ஆய்வில் குழந்தைப்பிறப்புக்குப் பிந்தைய மனச்சோர்வு நோய் பாதிப்புக்கு ஆளானவர்களில் 50% பேருக்கு பேறு காலத்திற்கு முன்னதாகவே தொடங்கிவிட்டதாக ஆய்வுகள் தெரிவிக்கின்றன . 
பின் மகப்பேற்று இறுக்கம் என்பது பிறப்புக்காலத் தொடக்கத்துடன் கூடிய மன தளர்ச்சி சீர்குலைவு என மனநோய்களைக் கண்டறியும் புள்ளிவிவரக் கையேடு-5 வகைப்படுத்துகிறது. பிறப்புக் காலம் என்பது கருவுற்ற காலத்தில் எந்த நேரத்தையும் அல்லது பிரசவத்திற்குப் பிறகான நான்கு வாரங்களுக்குள் தொடங்கும் எனவும் அது வரையறுக்கிறது. பின் மகப்பேற்று இறுக்கம் நோய் பல மாதங்களுக்கு ஏன் ஓர் ஆண்டு வரை கூட நீடிக்கலாம் . கருச்சிதைவு அடைந்த பெண்களுக்கும் கூட இம்மனச்சோர்வு நோய் பாதிப்பு ஏற்படுகிறது தந்தையர்கள்களும் கூட மகப்பேற்றுக்குப் பின்னர் 3-6 மாதங்கள் வரை மிக உயர்ந்த மட்டத்திலான இத்தகைய மனச்சோர்வுக்கு ஆளாகின்றனர் என்று பல்வேறு ஆய்வுகள் தெரிவிக்கின்றன . 

பின் மகப்பேற்று இறுக்கம் நோய் சாதாரண தாய்-சேய் உறவுக்கு குறுக்கீடாக அமையலாம். நீண்டகால குழந்தை வளர்ச்சியை அது கடுமையாகவும் பாதிக்கலாம். மேலும், தாய்மார்கள் குழந்தைகளை பராமரிப்பதற்கு இணக்கமற்றவர்களாக இருக்கவும் இது வழிவகுக்கும் . குழந்தைகளுக்கான உணவு நடைமுறைகள், தூக்க நடைமுறைகள் மற்றும் சுகாதார பராமரிப்பு ஆகியவைகள் இணக்கமற்ற நடவடிக்கைகளில் அடங்கும்.

சில அரிய நிகழ்வுகளில் அதாவது 1,000 பெண்களுக்கு 1 முதல் 2 வரையிலான பெண்கள் மகப்பேற்றுக்கு பிந்தைய மனச்சோர்வுக்கு உட்பட்டு மனநோயாளி ஆகிறார்கள். இத்தகைய நிகழ்வுகளில் அப்பெண்கள் முன்னதாக மனநோய் சிகிச்சைக்கான மருத்துவமனையில் அனுமதிக்கப்பட்டவர்களாக இருக்கிறார்கள் . இங்கெல்லாம் சிசுக்கொலைக்கும் வாய்ப்பு இருக்கிறது. இம்மனச்சோர்வு நோயால் 1,00,000 குழந்தைகளுக்கு 8 குழந்தைகள் வீதம் சிசுக்கொலைகள் நிகழ்கின்றன என்று புள்ளிவிவரங்கள் தெரிவிக்கின்றன . 

மகப்பேற்றுக்கு பிந்தைய மனச்சோர்வு நோய்க்கான காரனங்களை சரிவர புரிந்து கொள்ள முடியவில்லை. இயக்குநீர் மாற்றங்கள், மரபியல் வழியாக வருவது மற்றும் வாழ்வின் முக்கிய நிகழ்வுகள் ஆகியவை சாத்தியமான காரணங்கள் எனக் கருதப்படுகின்றன. 
இயக்குநீர் சுரத்தலில் ஏற்படும் மாற்றங்கள் இந்நோய்க்கான காரணத்தில் ஒரு முக்கியபங்கு வகிக்கிறது என ஆதாரங்கள் தெரிவிக்கின்றன. இதற்காக ஈசுட்ரோசன், புரோகெசுட்ரோன், தைராய்டு இயக்குநீர், டெசுட்டோசிடெரோன், கார்டிக்கோடிரோப்பினை வெளியிடும் இயக்குநீர், கார்டிசோல் போன்றவை ஆய்வுக்கு எடுத்துக் கொள்ளப்பட்டன .

ஆழ்ந்த இயக்குநீர் மாற்றங்களைச் சந்திக்காத அப்பாக்களும் மகப்பேற்றுக்கு பிந்தைய மனச்சோர்வு நோய்க்கு ஆளாகிறார்கள் . இக்காரணம் ஆண்களுக்கு மட்டும் மாறுபட்டதாக இருக்கலாம். 

அளவிடற்கரிய வாழ்க்கை முறை மாற்றங்கள் காரணமாக குழந்தைப் பராமரிப்பு தொடர்பான கருதுகோள்களிலும் மாற்றங்கள் பல தோன்றி பிரசவத்திற்குப் பிந்தைய மனச்சோர்வுக்கு காரணமாக அமைந்துவிடுகிறது. முன்னதாக பல குழந்தைகளுக்கு தாயான பெண்கள் கூட புதிய குழந்தைக்கு தாயாகும்போது இத்தகைய வாழ்க்கை மாற்ற முறைகளால் மனச்சோர்வுக்கு ஆளாகிறார்கள் . கருத்தரிப்புக்கும்ம் மகப்பேறுக்கும் இடையிலான காலத்தில் உயிரியல் மற்றும் உளவியல் மாற்றங்கள் கூடவே நிகழ்வதால் பெரும்பாலான பெண்களின் பின் மகப்பேற்று இறுக்கம் நோய் கண்டறியமுடிவதில்லை . 

பிரசவத்திற்குப் பிந்தைய மனச்சோர்வுக்கான காரணங்கள் சரியாகப் புரிந்து கொள்ளப்படவில்லை என்றாலும் அதன் அபாயத்தை அதிகரிக்கும் பல காரணிகள் பரிந்துரைக்கப்பட்டுள்ளன.

ஒரு தாயால் இப்படிச் செய்ய முடியுமா? (பின் மகப்பேற்று இறுக்கம் குறித்த கட்டுரை) இந்து தமிழ் 2018 அக்டோபர் 13


</doc>
<doc id="419262" url="https://ta.wikipedia.org/wiki?curid=419262" title="ஆன் போ ஜேயுன்">
ஆன் போ ஜேயுன்

ஆன் போ ஜேயுன் () (பிறப்பு: மே 16, 1988) ஒரு தென் கொரியா நாட்டு நடிகர் மற்றும் விளம்பர நடிகர் ஆவார். இவர் தனது திரைப்பயணத்தை முதலில் ஒரு விளம்பர நடிகராக (மாடலிங்) அறிமுகமானார். அதை தொடர்ந்து 2014ஆம் ஆண்டு முதல் கோல்டன் கிராஸ் போன்ற பல தொலைக்காட்சி தொடர்களிலும் மற்றும் 2016ஆம் ஆண்டு "ஹியா" என்ற திரைப்படத்திலும் நடித்ததன் மூலம் பரிசியமான நடிகர் ஆனார்.



</doc>
<doc id="419270" url="https://ta.wikipedia.org/wiki?curid=419270" title="பிரானெரைட்டு">
பிரானெரைட்டு

பிரானெரைட்டு "(Braunerite)" என்பது KCa(UO)(CO)•6HO என்ற மூலக்கூற்று வாய்ப்பாட்டால் விவரிக்கப்படும் ஓர் அரிய கனிமச் சேர்மமாகும். நீரேற்று யுரேனைல் கார்பனேட்டு கனிமமாக இக்கனிமம் வகைப்படுத்தப்படுகிறது. செக் குடியரசின் வரலாற்று முக்கியத்துவம் பெற்ற மண்டலமான மேற்கு போகிமியாவின் யாச்சிமோவ் ஓர் மாவட்டத்திலுள்ள சுவார்னோசுட்டு சுரங்கப் பணியாளர்களுடன் சேர்ந்து செக் குடியரசின் அறிவியல் கல்வி அகாதமியின் ஒரு பிரிவான இயற்பியல் நிறுவனத்தைச் சேர்ந்த யாக்கூப் பிளாசில் முதன்முதலில் இக்கனிமத்தைக் கண்டறிந்தார்.

பிரானெரைட்டு படிகங்கள் மஞ்சள் நிறத்தில் கண்ணாடி போல பளபளப்பாகக் காணப்படுகின்றன. வேதியியல் முறைப்படி லைன்கைட்டு கனிமத்தை இக்கனிமம் ஒத்துள்ளது. செக் குடியரசின் தலைநகரான பிராகாவில் அமைந்துள்ள தேசிய அருங்காட்சியகத்தில் கனிமவியல் மற்றும் பாறையியல் துறையில் இக்கனிமத்தின் படிவுகள் சேகரித்து வைக்கப்பட்டுள்ளன. லாசு ஏஞ்சல்சு மாகானத்தின் இயற்கை வரலாற்று அருங்காட்சியகத்திலும் இக்கனிமப் படிவுகள் சேகரிக்கப்பட்டுள்ளன.

செக் குடியரசில் உள்ள மேற்கு போகிமியாவின் யாச்சிமோவ் ஓர் மாவட்டத்திலுள்ள சுவார்னோசுட்டு சுரங்கம் இக்கனிமத்தின் இருப்பிடமாகும். 


</doc>
<doc id="419278" url="https://ta.wikipedia.org/wiki?curid=419278" title="இட்ரோகும்மைட்டு">
இட்ரோகும்மைட்டு

இட்ரோகும்மைட்டு "(Yttrogummite)" என்பது இட்ரியம் தனிமத்தின் கும்மைட்டு வகை கனிமமாகும். அதிக அளவிலான இட்ரியம் மண்ணைக் கொண்டிருக்கும் இது ஓர் அரிய கனிமச் சேர்மமாகும். இட்ரியம் யுரேனைட்டின் மாற்று விளைபொருளாக இட்ரோகும்மைட்டு கருதப்படுகிறது .

1870 ஆம் ஆண்டுகளில் அடால்ப் எரிக்நார்தென்சுகியோல்டு என்ற புவியியலாளர் நார்வே நாட்டைச் சேர்ந்த அரெந்தாலில் இதைக் கண்டறிந்தார் . 

= மேற்கோள்கள் ==


</doc>
<doc id="419286" url="https://ta.wikipedia.org/wiki?curid=419286" title="வையார்டைட்டு">
வையார்டைட்டு

வையார்டைட்டு "(Wyartite)" என்பது CaU(UO)(CO)O(OH)•7HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். 1902-1992 ஆண்டு காலத்தைச் சேர்ந்த பிரான்சு நாட்டுக் கனிமவியலாளர் யீன் வையார்ட்டு இக்கனிமத்தைக் கண்டறிந்த காரணத்தால் வையார்டைட்டு என்ற பெயர் இக்கனிமத்திற்குச் சூட்டப்பட்டது. கருப்பு, கருமை கலந்த பச்சை அல்லது கருமை கலந்த ஊதா நிறத்தில் ஒளிகசியும் அல்லது ஒளிபுகா செஞ்சாய்சதுர படிகங்களாக 3-4 என்ற மோவின் கடினத்தன்மையும் கொண்டு வையார்டைட்டு காணப்படுகிறது. லாந்தினைட்டு, வையார்டிட்டு, வையார்டிட்டா என்ற வேரு பெயர்களாலும் இக்கனிமம் அறியப்படுகிறது. கோங்கோ நாட்டின் கட்டாங்கா மாகாணம் சிங்கோலோப்வே சுரங்கத்தில் ரூதர்போர்ட்டின் கனிமத்துடன் வையார்டைட்டு காணப்படுகிறது.

வையார்டைட்டு கனிமத்தின் கட்டமைப்பை உறுதிபடுத்தும் ஆய்வுகள் யுரேனியத்தின் ஐந்திணைதிற கனிமத்திற்கு ஆதாரமாக உள்ளன. பிற யிரேனியம் கனிமங்கள் போல இதுவும் ஒரு கதிரியக்கத்தன்மை கொண்ட கனிமமாகும்.
= மேற்கோள்கள் ==


</doc>
<doc id="419293" url="https://ta.wikipedia.org/wiki?curid=419293" title="அல்சீரியா நாட்டுப்பண்">
அல்சீரியா நாட்டுப்பண்

கசாமான் (Kassaman or Qassaman (, "we pledge"; Berber languages, "the oath" or "we swear") என்பது அல்சீரியாவின் நாட்டுப்பண் ஆகும். "கசாமான்" என்ற சொல்லுக்கு "எங்கள் உறுதிமொழி" அல்லது "எங்கள் சத்தியம் "என்பது பொருளாகும். மௌஃப்தி ஜகாரியா எழுதிய பாடல் வரிகளுக்கு, எகிப்திய இசையமைப்பாளரான மொகமது ஃபாசி இசையமைத்த வடிவம் தற்போது நடைமுறையில் உள்ளது. பிரான்சு நாட்டிலிருந்து விடுதலைப் பெற்றபிறகு, 1962 ஆம் ஆண்டில் இப்பாடல் நாட்டுப் பண்ணாக ஏற்றுக்கொள்ளப்பட்டது.

1830 இல் ஒட்டோமான் ஆட்சியின் கீழிருந்த அல்ஜீரியா மீது பிரான்சு படையெடுத்ததுக் கைப்பற்றி, தன் பேரரசின் காலனியாக ஒருங்கிணைத்துக் கொண்டது. அடுத்து வந்த நூற்றாண்டில், காலனிய ஆட்சியின் அடக்குமுறையை உள்ளூர் மக்கள் தாங்கிக்கொண்டனர் மேலும் அவர்களுக்கு எந்த அரசியல் உரிமைகளும் வழங்கப்படவில்லை. இதன் விலைவாக 1920இல் தேசிய இயக்கம் தோன்றியது. இது இரண்டாம் உலகப் போருக்குப், பின்னர் வலுப்பெற்றது. பிரெஞ்சு அல்ஜீரியாவுக்கு தன்னாட்சி உரிமை வழங்கப்படாமல் தட்டிக்கழிக்கப்பட்டு வந்தது. அல்ஜீரிய மக்கள் கட்சியில் இணைந்தார் கவிஞான மௌஃப்தி ஜகாரியா, இவர் ஒரு மொசாப்பிட் பேர்பர் ஆவார். இந்த இயக்கத்தின் முக்கிய உறுப்பினராக இருந்தார் இவர். இவர் 1920 மற்றும் 1962 க்கு இடைபட்டக் காலங்களில் பலமுறை சிறைபடுத்தப்பட்டு, சித்திரவதைக்கு ஆளானார். இவ்வாறு சிறைப்படுத்தப்பட்ட 1955 ஏப்ரல் மாதத்தில், "கசாமான்" என்ற பாடலை இவர் இயற்றினார். இவர் அடைக்கப்பட்ட பார்பெரோஸ்ஸ் சிறையில் காகிதம் போன்ற எழுது பொருட்களுக்கு அனுமதி இல்லை என்பதால், ஜகாரியா சிறைச் சுவர்களில் தனது இரத்தத்தினால் பாடலை எழுதியதாக கூறப்படுகிறது. பின்னர் இப்படலுக்கு மொகமது ஃபாசி இசையமைத்தார், இதற்கு இசையமைக்க முகமது ட்ரிக்கி என்ற இடையமைப்பாளரும் முயற்சி மேற்கொண்ட நிலையில், மொகமது ஃபாசியின் இசை ஏற்கப்பட்டு, முகமது ட்ரிக்கியின் இசை நிராகரிக்கப்பட்டது.

1962 இல் இந்தப் பாடலும், இசையும் அதிகாரப்பூர்வமாக ஏற்றுக்கொள்ளப்பட்டன; அதே ஆண்டு, எயியன் உடன்படிக்கையின்படி அல்ஜீரியர்களின் விடுதலைக் கோரிக்கைக்க குறித்து நடத்தப்பட்ட பொதுசன வாக்கெடுப்பில் விடுதலைக்கு ஆதரவான வான கோரிக்கை வெற்றிபெற்றது. "கசாமான்" தற்காலிக தேசிய கீதமாக ஏற்கப்பட்டது என்றாலும், இது இன்றுவரை நீடித்துவருகிறது.

கசாமான் பாடலானது ஒரு போர்ப் பாடல் போன்று உள்ளது. இப்பாடலானது தேசிய முன்னணி முன்னணியின் நடவடிக்கைகள், ஆயுதப் போராட்டம் போன்றவையே, விடுதலையை வென்றெடுப்பதற்கான ஓரே வழி என்னபதை வலியுறுத்துவதாக உள்ளது. இப்பாடலில் சில வரிகள், பிரான்சு நாட்டுக்கு எதிராக அமைந்துள்ளன. அல்ஜீரியாவின் முன்னாள் காலனித்துவ ஆட்சியாளர்களின் "தீர்ப்பு நாள்" எப்படி வரும் என்பதை பாடல் ஆரூடம் கூறுவதாக உள்ளது. பாடலின் தன்மையானது திரும்பத்திரும்ப ஒரேமாதிரியாக இருப்பதாக சில விமர்சகர்கள் குறை கூறுகின்றனர்.

1962 ஆம் ஆண்டில் "கசாமான்" ஏற்றுக்கொள்ளப்பட்டாலும், 2008 நவம்பரில்தான் இது அல்ஜீரியாவின் அரசியலமைப்பின் ஐந்தாவது திருத்தத்தில் "மாறாதது" என்று அறிவிக்கப்பட்டது, இது நாட்டின் புரட்சியில் இணைந்திருப்பதைக் காட்டுகிறது. மேலும் இந்த தேசிய கீதத்தின் அனைத்து வரிகளும் உள்ளடக்கியது என்றும், இன்றைய நாளிலும் பிரான்சிற்கு எதிரான வரிகளைக் கொண்டுள்ளது பொருத்தமானதா எனவும் விவாதிக்கப்பட்டது.



</doc>
<doc id="419318" url="https://ta.wikipedia.org/wiki?curid=419318" title="வனேயுரேலைட்டு">
வனேயுரேலைட்டு

வனேயுரேலைட்டு "(Vanuralite)" என்பது Al(UO)(VO)(OH)•11(HO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். மஞ்சள் நிறத்தில் படிகங்களாகக் காணப்படும் இக்கனிமத்தினுடைய மோவின் கடினத்தன்மை மதிப்பு 2 ஆகும். கனிமத்தின் இயைபிலிருந்து இக்கனிமத்திற்கான பெயர் வரப்பெற்றுள்ளது. 



</doc>
<doc id="419357" url="https://ta.wikipedia.org/wiki?curid=419357" title="சகிப்புத்தன்மை">
சகிப்புத்தன்மை

சகிப்புத்தன்மை என்பது பிடிக்காத அல்லது ஏற்காத ஒரு செயல், பொருள், அல்லது நபரை, அவற்றிற்கான அனுமதியை மறுக்கக் கூடிய நிலையில் உள்ள ஒருவர் அவ்வாறு செய்யாமல் இருப்பதாகும். ரிக்வேதத்தில் "உண்மை ஒன்று தான், ஆனால் அறிஞர்கள் அதை வெவ்வேறு பெயர்களால் அழைக்கின்றனர்" என்று குறிப்பிடப்பட்டுள்ளது. இதை ஒத்த வகையில், மதத்தின் அடிப்படையில் பிரிக்கப்பட்ட போதும் இந்தியா மதச்சார்பற்ற நாடாக இருப்பது என முடிவு செய்யப்பட்டது. இந்து அறிஞர்கள் தங்கள் வெறுப்பைக் காட்டும் போதும் அதை நுட்பமாகவும் அடையாள ரீதியாக மட்டுமே காட்டியுள்ளனர். அதுவும் தங்கள் நம்பிக்கையின் உயர்ந்த தன்மையைக் காட்டுவதற்காக அவ்வாறு செய்துள்ளதற்கே வாய்ப்புள்ளது. நெடுங்காலமாக தங்கள் எதிர்ப்பைத் தெரிவிக்க இந்துக்கள் வன்முறையை கையாளாமல் எதிர்ப்பாளர்களிடம் இருந்து விலகியே சென்றுள்ளனர். பொதுவாக உலகில் இந்து மதம் ஒன்றே பல வேளைகளில் மற்ற மதங்களிடம் கடினமான காலங்கள் மற்றும் சோதனை நிலைமைகளில் குறிப்பிடத்தக்க சகிப்புத்தன்மையைக் காட்டியுள்ளது. இந்தியாவில் பெரும்பாலும் இந்து மதத்திற்கு எதிரான கருத்துக்கள் மூலம் பரவிய புத்த மதத்திற்குக் கூட இச்சிறப்பு கிடையாது. மற்ற மதங்களைப் பற்றி குறை சொல்வது மற்றும் அவற்றைத் தாழ்ந்ததாகக் காட்டி அம்மதத்தைப் பின்பற்றுவோரை தம் மதத்திற்கு மாற்றுவது என்பது எக்காலத்திலும் அங்கீகரிக்கப்பட்ட நடைமுறையாக இந்து மதத்தில் இருந்தது கிடையாது.


</doc>
<doc id="419367" url="https://ta.wikipedia.org/wiki?curid=419367" title="வீழ்ச்சி படைப்புழு">
வீழ்ச்சி படைப்புழு

வீழ்ச்சி படைப்புழு அல்லது வரத்துப் படைப்புழு, வெளிநாட்டு ராணுவப் படைப்புழு ( fall armyworm) ("Spodoptera frugiperda") என்பது லெபிடோப்டர் வரிசையைச் சேர்ந்த ஒரு இனம் மற்றும் வீழ்ச்சி படைப்புழு அந்துப்பூச்சியின் லார்வா என்னும் குடம்பி வாழ்க்கை நிலை ஆகும். "படைப்புழு" என்ற சொல்லானது பல இனங்களைக் குறிப்பதாக இருக்கலாம். வீழ்ச்சிப் படைப்புழுவானது ஒரு தீங்குயிர் ஆகும். இது பலவகையான பயிர்களைத் தாக்கி, பெருமளவிலான பொருளாதார சேதத்தை வேளாண் மக்களுக்கு ஏற்படுத்த்கூடியது. இதன் அறிவியல் பெயரானது ஃப்ரூஜ்பெர்டாடா (frugiperda) என்ற இலத்தீன் சொல்லில் இருந்து தோன்றியது. இதன் பொருள் இலத்தீன் மொழியில் இழந்த பழம் என்பது ஆகும், ஏனென்றால் இது பயிர்களை அழிப்பதால் இப்பெயர் சூட்டப்பட்டது. 

வயதுக்கு வந்த இந்த அந்துப்பூசிகளானது ஒரு இறகு முனையில் இருந்து மறு இறகு முனைவரை 32 முதல் 40 மிமீ இருக்கும். இந்தப் பூச்சிகள் பால் ஈருருமை தோற்றம் கொண்டவை. ஆண் பூச்சிகள் அரக்கு நிற முன் இறக்கைகளின் நுனிப் பகுதியில் முக்கோண வடிவ வெள்ளைப் புள்ளிகளுடன் இருக்கும். பெண் பூச்சிகளுக்கு முக்கோண வடிவ வெள்ளைப் புள்ளி இருக்காது. பின் இறக்கையில் அரக்கு நிறம் ஓரமாகக் காணப்படும். 
இந்தப் புழுக்களின் வாழ்நாள் முப்பது நாட்கள்தாம். இது, தாய் அந்துப்பூச்சியாக மாறும் போது, 500 முதல் 2,000 முட்டைகள்வரை பயிரின் இலைகளில் இட்டு, அவற்றை வெள்ளை இழைகளால் மூடிவிடுகின்றன. ஓரிரு நாட்களில் முட்டைகளில் இருந்து பச்சை நிற இளம்புழுக்கள் வெளிவந்து, இலைகளில் உள்ள பச்சையத்தை உண்ணும். அதன்பின்னர் அப்புழுக்கள் 14-20 நாட்களில் முதிர்ச்சியடைந்து, மண்ணுக்குள் சென்று கூட்டுப்புழுக்களாக மாறிவிடும். அவை 8, 9 நாட்களில் தாய் அந்துப்புழுக்களாக மாறி 10, 15 நாட்கள் வரை முட்டையிடும். இந்த அந்துப்பூச்சி, ஆயிரக்கணக்கான கிலோமீட்டர் பறக்கும் ஆற்றல் வாய்ந்தது.
தமிழகத்தில் பருவமழை பெய்யும் காலத்தில் ஏற்படும் குளிர்ச்சியான பருவநிலையில் இந்த ராணுவப் படைப்புழுக்களின் தாக்குதல் அதிகரிக்கும் சாத்தியமுள்ளது. தமிழகத்தில் குறிப்பாக கோவை, திருப்பூர், ஈரோடு, சேலம், கிருஷ்ணகிரி, திண்டுக்கல், கரூர், விழுப்புரம், திருநெல்வேலி, தஞ்சாவூர் உள்ளிட்ட பல்வேறு மாவட்டங்களில் பரவலாக பயிரப்படும் வீரிய ஒட்டு மக்காச்சோள இரக பயிர்களைத் தாக்கிச் சேதத்தை ஏற்படுத்தும் பூச்சிகளில் இந்த வீழ்ச்சி படைப்புழுவின் தாக்குதலானது மிகுதியாகும். 
பயிர் சாகுபடி செய்த 15ஆம் நாளில் இப்புழு தோன்றி குருத்துப் பகுதியை உண்ணத் தொடங்கும். இலைகளில் சிறிய, பெரிய வட்ட வடிவத் துளைகள் இந்தப் புழுத் தாக்குதலின் விளைவால் தோன்றும். இவை வடிவற்ற துளைகளாகவும் இருக்கும். சில செடிகளில் இலைகளின் மேல்பாகம் முற்றிலும் உண்ணப்பட்ட நிலையில் காணப்படும். இதனால் இலைகள் மடிந்த நிலையில் காணப்படும். இந்நப் இப்புழுக்கள் செடியின் தண்டுப் பகுதியைத் துளைப்பதில்லை. பயிர்களில் கதிர்களின் நுனியில் உள்ள காம்புப் பகுதியையே பெரும்பாலும் உண்கின்றன. 
ஒரு எக்டேருக்கு ஓர் விளக்குப்பொறி என்ற அளவில் வைத்து அந்துப்புழுக்களைக் கவர்ந்து அழிக்கவேண்டும், பயிர்களில் உள்ள முட்டைக் குவியல்களைச் சேகரித்து அழிக்க வேண்டும், வயலில் மக்காச்சோளம் போன்ற ஒரே பயிரை மீண்டும் மீண்டும் பயிரிடுவதைத் தவிர்க்க வேண்டும். இவற்றைக் கட்டுப்படுத்த தனிப்பட்ட பூச்சிக் கொல்லிகள் இல்லை. ஆனால், பருத்தி, மிளகாய்ப் பயிரைத் தாக்கும் ‘புரோடினியா’ புழுவைக் கட்டுப்படுத்தக்கூடிய பூச்சிக்கொல்லிகள் மூலம், இராணுவப் படைப்புழுக்களைக் கட்டுப்படுத்த முடியும் என்று தமிழ்நாடு வேளாண் பல்கலைக்கழகம் சோதனை செய்தது கண்டறியப்பட்டுள்ளது. இதற்காக பரிந்துரைக்கப்பட்ட பூச்சி மருந்துகளைச் சுழற்சி முறையில் தெளிக்க வேண்டும். ஒரே மருந்தைத் தொடர்ந்து தெளிக்கக் கூடாது. மருந்தை பயிரின் குருத்துப் பகுதியில் படுமாறு தெளிக்க வேண்டும். 

இந்தப் புழுவைப் பூச்சிக்கொல்லிகளால் அழிக்க முடியாது என்ற கருத்தும் உள்ளது. காரணம் இது மக்காச்சோளத்தின் குருத்துப்பகுதிக்குள் சென்று, தண்டைத் தின்று தின்று கழிவுகளை வெளியே தள்ளும். அந்தக் கழிவுகள், புழு இருக்கும் ஓட்டைகளை அடைத்துக் கொள்வதால், பூச்சிக்கொல்லி தெளிப்பதால் எந்தப் பயனும் ஏற்படாது எனப்படுகிறது. மேலும் ஒருங்கிணைந்த பயிர் மேலாண்மை முறையில் மட்டுமே இதனைக் கட்டுப்படுத்த முடியும். மக்காச்சோளம், சிறுதானியங்கள் பயிரிடப்பட்டுள்ள நிலங்களின் வரப்புகளில், கோ.எப்.எஸ் 29 தீவன சோளத்தையும், கம்பு நேப்பியர் புல்லையும் பயிரிட வேண்டும். இதன்மூலம் வயலில் இருக்கும் முதன்மைப் பயிரில் தாய் அந்துப்பூச்சி முட்டையிடுவதைத் தவிர்க்கலாம். அத்துடன், மஞ்சள்நிறப் பூக்கள் கொண்ட செடிகள், தட்டைப் பயறு, ஆமணக்கு போன்ற பயிர்கள் வரப்புகளில் இருந்தால் இதனைக் கட்டுப்படுத்தலாம்.


</doc>
<doc id="419378" url="https://ta.wikipedia.org/wiki?curid=419378" title="டுரூரி ஆர்கிட்">
டுரூரி ஆர்கிட்

டுரூரி ஆர்கிட் (Paphiopedilum druryi) என்பது ஒரு காலணி ஆர்கிட் ஆகும். இது தென்னிந்தியாவின், திருவாங்கூர் மலைப்பகுதிகளில் காணப்படுகிறது. தென்னிந்தியாவில் உள்ள ஒரே காலணி ஆர்கிட் வகை இதுவாகும்.

19ஆம் நூற்றாண்டில் பிரிட்டிஷ் இராணுவ அதிகாரியான கர்னல். ஹீபர் டுரூரி தென்னிந்தியக் காடுகளில் உள்ள தாவரங்களைப் பதிவு செய்ய பயணித்தபோது, அகத்தியமலையில் இருக்கும் இந்த காலணி ஆர்கிடைக் கண்டறிந்தார். இவர் 1873இல் எழுதிய ‘தி ஹேண்ட்புக் ஆஃப் இந்தியன் ஃபுளோரா’ (The Handbook of Indian Flora) என்ற நூலில் இந்தச் செடியைப்பற்றி விவரித்தார். அவரது பெயரே இந்தச் செடிக்குச் சூட்டப்பட்டது. 
இந்தத் தாவரமானது மண்ணுக்கு அடியிலேயே இருக்குமென்றும் பூ மலரும்போது மட்டும் (அக்டோபர் - நவம்பர் மாதங்களில்) ஒரு சிறிய தென்னங்கன்று உருவில் தரைக்கு மேல தோன்றும் என்றும் கூறப்படுகிறது.



</doc>
<doc id="419384" url="https://ta.wikipedia.org/wiki?curid=419384" title="சாளர அடிப்பாளம்">
சாளர அடிப்பாளம்

சாளர அடிப்பாளம் (SILL SLAB) என்பது சாளரத்தின் கீழ் மட்டத்தில் சுவரில் மூன்று அங்குல கனத்துக்கு இடப்படும் கான்கிரீட் வாற்பு ஆகும். இதந்த காங்கிரீட் வாற்பானது சாளர இடைவெளியைத் தாண்டி முக்கால் அடிவரையில் இடப்படும். புதியதாக கட்டப்பட்ட வீட்டின் சாரளத்தின் கீழ்புற மூலைகளில் 45 பாகை கோணத்தில் விரிசல் ஏற்படாமல் இருக்க இந்தக் கட்டுமானம் உதவுகிறது. சாளரத்துக்காக விடப்பட்ட இடைவெளியின் ஓரத்தில் உள்ள செங்கல் கட்டுமானத்தின் மீது சாளர இடைவெளிக்கு மேல் உள்ள கட்டிடத்தின் ஒட்டுமொத்த எடையும் நேரடியாக அங்கு இறங்குவதால் ஏற்படக்கூடிய அழுத்தம் தாங்காமல் இந்த விரிசல் ஏற்படுகிறது. இந்த அழுத்தத்தை ஏற்றுக் கொள்ளும் வகையில் சாளர அடிப்பாளம் அமைக்கப்படுகிறது.

சாளர அடிப்பாளத்தின் தேவை என்ன யூடியூப் காணொளி


</doc>
<doc id="419385" url="https://ta.wikipedia.org/wiki?curid=419385" title="சியு சுஜி">
சியு சுஜி

சியு சுஜி (; 1148 – 23 சூலை 1227), அல்லது சாங்சுன் சி (தாவோயியப் பெயர்) (), என்று அழைக்கப்படுபவர் ஒரு தாவோயியத் துறவி ஆவார். இவர் வாங் சோங்யங் என்பவரின் சீடர் ஆவார். வடக்கின் ஏழு உண்மையான தாவோயியத் துறவிகளில் இவர் மிகப் பிரபலமானவர் ஆவார். இவர் தாவோயியப் பிரிவான டிராகன் கேட் பிரிவை நிறுவினார். இதன் காரணமாக பெரிய அளவில் மக்களை ஈர்த்தார். 


</doc>
<doc id="419393" url="https://ta.wikipedia.org/wiki?curid=419393" title="கஷ்ருட்">
கஷ்ருட்

கஷ்ருட் (கஷ்ருத் அல்லது கஷ்ருஸ், ) என்பது யூத மத உணவு விதிகள் ஆகும். "ஹலக்கா" (யூத விதி) அடிப்படையிலான உணவு கோஷெர் (ஆங்கிலம்: , ) என்றழைக்கப்படுகிறது. இது "கஷெர்" () என்கிற யூதச் சொல்லின் ஐரோப்பிய யூத உச்சரிப்பு ஆகும். இதன் பொருள் "தகுந்த" (இவ்விடத்தில் உண்ணத் தகுந்த) என்பது ஆகும்.


</doc>
<doc id="419407" url="https://ta.wikipedia.org/wiki?curid=419407" title="இந்திய அரசியலில் பெண்களின் பங்கு">
இந்திய அரசியலில் பெண்களின் பங்கு

அரசியல் பங்களிப்பு எனும் சொல் மிகப்பரந்த பொருளுடையது. இச்சொல் ஓட்டுரிமையை மட்டும் குறிப்பதன்று. ஆனால் அதேவேளை முடிவெடுக்கும் நடவடிக்கைகள், அரசியல் செயல்பாடுகள், அரசியல் விழிப்புணர்வு ஆகிய இன்னும் பலவற்றைக் குறிப்பதாகும். இந்தியாவில் பெண்கள் ஓட்டுப்போடுதல், சிறிய அளவில் பொதுத்துறை நிறுவனங்கள் நடத்துதல், அரசியல் கட்சிகள் ஆகியவற்றில் ஆண்களை விட அதிகம் பங்குகொள்கின்றனர். அரசியல் செயல்பாடு என்பது பொதுவாகப் பெண்களின் அரசியல் பங்களிப்புகளில் வலிமையானதாக இருப்பதில்லை. அரசியலில் நிலவும் பாலின சமத்துவமினைக்கு எதிராகவே இந்திய அரசாங்கம் பெண்களுக்கு உள்நாட்டு அரசியலில் இட ஒதுக்கீட்டை வழங்கியது. 2014 பாராளுமன்ற பொதுத் தேர்தலில் ஆண்களின் வாக்குப்பதிவு 67.09 % ஆகவும், பெண்கலின் வாக்குப்பதிவு 65.63% ஆகவும் இருந்தது. இந்தியா, பாராளுமன்றத்தில் பெண்களின் பிரதிநிதித்துவ எண்ணிக்கை அடிப்படையில் கீழிருந்து 20 ஆவது தரநிலையில் உள்ளது.
இந்தியாவில் பெண்கள் குடியரசுத்தலைவராகவும், இந்தியாவின் பிரதம மந்திரியாகவும், பல்வேறு மாநிலங்களில் முதலமைச்சர்களாகவும் இருந்துள்ளனர். இந்திய வாக்காளர்கள் மாநில சட்டமன்றம், தேசிய பாராளுமன்றம் ஆகியவற்றுக்காக பல ஆண்டுகளாகப் பெண்களைத் தேர்ந்தெடுத்துள்ளனர். 

இந்தியப் பாராளுமன்றஅமைப்பால் நிறுவப்பட்ட இந்திய அரசியலமைப்பானது, தன் குடிமக்களுக்கு தேர்ந்தெடுக்கும் உரிமை, பேச்சுரிமை, கழகங்களை உருவாக்குதல், ஓட்டுரிமை ஆகிய உரிமைகளை உறுதிப்படுத்துகிறது. இந்திய அரசியலமைப்பானது பாலினம், வகுப்புப் பாகுபாடுகளைத் தடைசெய்தல், உழைப்புச் சுரண்டல் மற்றும் ஆள்கடத்தல் ஆகியவற்றுக்குத் தடை, பெண்களை இட ஒதுக்கீடு மூலம் தேர்ந்தெடுத்தல் ஆகிய நடவடிக்கைகள் மூலம் பாலினச் சமத்துவமின்மையை ஒழிக்க முயன்றுவருகிறது.

சம ஊதியம், இலவச சட்ட உதவி, மனிதாபிமான அடிப்படையில் வேலை, மகப்பேறுகால நிவாரணங்கள், கல்வி மற்றும் வேலைக்கான உரிமை, வாழ்க்கைத் தரத்தை மேம்படுத்தல் ஆகியவற்றின் மூலம் இந்தியாவில் பாலின, வர்க்க சமத்துவத்தை மேம்படுத்துவதற்காக மாநில அரசுகளை இந்திய மத்திய அரசு இயக்கிவருகிறது. 

இருபதாம் நூற்றாண்டின் முற்பகுதியில் இந்தியா பிரித்தானியர்களிடமிருந்து விடுதலை அடையவேண்டும் என்பதை ஆதரித்து இந்தியச் சுதந்திரப் போராட்டாத்தில் பெண்கள் கணிசமான அளவில் பங்களித்தனர். சுதந்திரமானது இந்திய அரசியல் அமைப்பின் மூலமாக பாலினச் சமத்துவமின்மையைக் கொண்டுவந்தது. ஆயினும் வரலாற்றின் அடிப்படையில் இந்திய அரசியலில் பெண்களின் பங்கானது மிகவும் குறைவாகும்.


</doc>
<doc id="419420" url="https://ta.wikipedia.org/wiki?curid=419420" title="கியூரைட்டு">
கியூரைட்டு

கியூரைட்டு "(Curite)" என்பது Pb(UO)O(OH)•3(HO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். காரீய யுரேனியம் ஆக்சைடு கனிமமாக இக்கனிமம் வகைப்படுத்தப்படுகிறது. கதிரியக்கத்திறகாக அறியப்படும் இயற்பியலாளர்கள் மேரி மற்றும் பியேர் கியூரி ஆகியோரின் நினைவாக இக்கனிமத்திற்கு கியூரைட்டு என்ற பெயர் சூட்டப்பட்டது. சிங்கோலோப்வெ சுரங்கப் பகுதியில் இக்கனிமம் கிடைகிறது . 


</doc>
<doc id="419421" url="https://ta.wikipedia.org/wiki?curid=419421" title="இலானார்கைட்டு">
இலானார்கைட்டு

இலானார்கைட்டு "(Lanarkite)" என்பது Pb(SO)O என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். காரீய சல்பேட்டு வகைக் கனிமமாக இக்கனிமம் வகைப்படுத்தப்படுகிறது. இசுக்காட்லாந்து மாகாணமான இலானார்க்சையர் மாகனத்தில் அமைந்துள்ள லெட்டில்சு கிராமத்தில் இலானார்கைட்டு கனிமம் கிடைக்கிறது. இதனாலேயே கனிமத்திற்கு இப்பெயரும் சூட்டப்பட்டது. வெண்மை அல்லது இளம் பச்சை நிறத்தில் ஊசிப் படிகங்களாக ஒற்றைச்சரிவச்சுடன் அரியபட்டகப் படிகங்களாக இக்கனிமம் தோன்றுகிறது. இது கலீனாவின் ஆக்சிசனேற்ற விளைபொருளாகும்.



</doc>
<doc id="419430" url="https://ta.wikipedia.org/wiki?curid=419430" title="பேபியானைட்டு">
பேபியானைட்டு

பேபியானைட்டு "(Fabianite)" என்பது CaBO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். வெண்மை நிறத்தில் கீற்றுகளாக இக்கனிமம் தோன்றுகிறது. ஒற்றைச்சரிவச்சு பட்டகத்தன்மையுடன் படிகங்களாக இக்கனிமம் காணப்படுகிறது. ஒளிபுகும் தன்மையுடன் ஒளிரும் தன்மையும், கண்ணாடி போன்ற பளபளப்பும் இதன் இயற்பியல் பண்புகளாகும். 6 என்ற மோவின் கடினத்தன்மை மதிப்பைக் கொண்டுள்ளது. பேபியானைட்டுக்கு கதிரியக்கத்தன்மை கிடையாது. செருமானிய புவியியலாளர் ஆன்சு-யோவாசிம் பேபியான் நினைவாக இக்கனிமத்திற்கு பேபியானைட்டு என்ற பெயர் வைக்கப்பட்டது. 



</doc>
<doc id="419450" url="https://ta.wikipedia.org/wiki?curid=419450" title="மே ஜெமிசன்">
மே ஜெமிசன்

மே காரோல் ஜெமிசன் (Mae Jemison)(பிறப்பு அக்டோபா் 17, 1956) ஒரு அமெரிக்க பொறியியலாளா், மருத்துவா் மற்றும் நாசா விண்வெளி வீரா் (astronaut). 1992 செப்டம்பா் மாதம் 12 ஆம் தேதி 'என்டவா்' (Endeavour) என்னும் விண்கலத்தில் சென்றதன் மூலம் விண்வெளியில் பயணம் செய்த முதல் ஆப்ரிக்க அமெரிக்கப் பெண்மணி என்னும் பெயா் பெற்றாா். மருத்துவப் படிப்பை முடித்த பின் சில காலம் மருத்துவப்பணி புாிந்துவந்தாா். 1985 முதல் 1987 வரை அமைதித்தொண்டர் படை (Peace Corps) யில் பணிபுாிந்தவா் நாசா நிறுவனத்தால் விண்வெளி வீரராகத் தோ்ந்தெடுக்கப்பட்டாா். நாசா நிறுவனத்திலிருந்து 1993 ஆம் அண்டு பணியைத் துறந்தவா், தொழில்நுட்பத்தை அன்றாட வாழ்வில் செயல்படுத்த ஆராய்ச்சி செய்யும் நிறுவனத்தை நிறுவினாா். ஸ்டாா் டிரெக் (Star Trek), அடுத்த தலைமுறை (The next generation) போன்ற தொலைக்காட்சித் தொடா்களில் நடித்துள்ளாா். நாட்டியமாடத் தொிந்த இவா், அறிவியல், பொறியியல், கலை மற்றும் சமூக அறிவியல் பாடங்களில் 9 கௌரவ முனைவா் பட்டங்களைப் பெற்றுள்ளாா். '100 வருட விண்வெளிக் கப்பல்' (100 year Star ship) என்ற அமைப்பின் தற்போதைய தலைவா் ஆவாா் இவா்.

மே ஜெமிசன் அக்டோபா் 17, 1956 அன்று அல்பாமா மாநிலத்தில் டிகாடுர் என்னும் நகரத்தில் பிறந்தாா்., இவா் சாா்லி ஜெமிசன், டொரோதி கிரீன் என்னும் தம்பதியாின் இளைய மகள். இவா் தந்தை ஒரு சேவை நிறுவனத்தில் பராமாிப்பு கண்காணிப்பாளராகவும், தாய் சிகாகோ நகரில் பீத்தாவோன் நடுநிலைப் பள்ளியில் ஆங்கிலமும் கணிதமும் கற்பிக்கும் ஆசிாியராகவும் பணியாற்றியிருந்தனா்.. சிகாகோ மாநிலம், இல்லிநாஸ் நகருக்கு, அங்குள்ள வேலைவாய்ப்பையும் நல்ல கல்வி வசதிகளையும் கருத்தில் கொண்டு ஜெமிசன் 3 வயதாக இருக்கும்பொழுது, இவர் குடும்பத்தினர் அங்கு குடிபெயா்ந்தானா். ஜெமிசன் தம் இளவயதிலேயெ விண்வெளியில் பயணம் செய்வதைக் கனவாகக் கொண்டும் கூறியும் வந்துள்ளார். வேறு வேலைகளுக்காகக் காத்திருப்பதை விட விண்வெளி வீரா் பணிக்கு முயற்சிப்பது உசிதம் என்றும் கூறிவந்தாா்."

இளமையிலேயே அறிவியலையும், இயற்கையையும் தொடா்புப்படுத்திப் பாா்க்கும் பழக்கத்தை உடையவா் இவா். ஒரு சமயம் இவரது கைவிரலில் ஒரு புண் எற்பட்டு அது சீழ் பிடித்த போது, இதையே ஒரு கற்றல் அனுபவமாக ஜெமிசனின் தாய் மாற்றிவிட்டாா். “சீழ்” என்னும் திரவத்தைக் குறித்து ஆய்வதை ஒரு “திட்டமாக” (Project) செய்து காட்டினாா். இவா் பெற்றோா்கள் இவரது அறிவியல் ஆா்வத்தை ஊக்குவித்திருந்தாலும், ஆசிரியா்கள் ஊக்குவிக்கவில்லை . ஜெமிசன், தாம் பிற்காலத்தில்அறிவியல் அறிஞராக வேண்டும் என்று விருப்பம் தொிவித்த போதும் ஏன் செவிலியா் ஆகலாமே என்றுதான் யோசனை கூறினா்". பிற்காலத்தில் ஜெமிசன் கூறும்பொழுது தாம் இளம் வயதிலிருந்தே விண்வெளியில் பயணம் செய்வதைக் கனவாகக் கொண்டிருந்ததாகக் கூறியுள்ளாா்.
அப்பல்லோ விண்கலம் விண்ணில் ஏவப்பட்ட பொழுது, எல்லோரும் ஆச்சாியப்பட்ட போது, விண்வெளி வீரா்களில் பெண்கள் யாரும் இல்லை என்பது தமக்கு வருத்தம் என்றும், இதுகுறித்து மற்றவா்கள் அளித்த விளக்கம் தமக்கு ஏற்புடையதாக இல்லை எனவும் குறிப்பிட்டுள்ளாா்.".

மாா்ட்டின் லூதா் கிங் ஜுனியரைக் கண்டு வியந்து ஊக்குவிக்கப்பட்ட ஜெமிசன், அவருடைய கனவு ஒரு மாயை அல்ல செயல் வடிவம் பெற செயலில் ஈடுபட வேண்டிய ஒன்று என்று நம்பினாா். மாா்ட்டின் லூதரை எண்ணும் பொழுது அவருடைய அணுகுமுறை, வேகம் மற்றும் வீரம் ஆகியவையையே நினைவில் நிற்பதாகக் கூறுகிறார்" சமூக சம உாிமைக்கான இயக்கம் தடைகளை உடைத்தெறிந்து மனிதா்களின் அனைத்துத் திறமைகளையும் வெளிக்கொணா்வதற்கான வாய்ப்பை ஏற்படுத்தும் இயக்கம் எனவும், கனவுகளை மெய்ப்படுத்த சிறந்த வழி எழுந்திருப்பதும் செயலில் இறங்குவதும்தான் என்றும் ஜெமிசன் கூறியுள்ளார்".

தமது 11 ஆம் வயதிலேயே ஜெமிசன் நாட்டியத்தில் ஆா்வம் கொண்டிருந்தாா். ஆப்பிாிக்க நடனம், ஜாஸ், பாலே, தற்கால நடனம், ஜப்பானிய நடனம் போன்றவைகளில் ஈடுபாடு கொண்டிருந்தாா் . தமது 14-வது வயதில் “வெஸ்ட் சைடு ஸ்டோாி” என்னும் நாடகத்தில் மாியா என்னும் பாத்திரத்திற்காக குரல் கொடுத்திருந்தாா். இந்தப் பாத்திரத்தில் நடிக்க வாய்ப்புக் கிடைக்கவில்லை என்றாலும் இவருடைய நடனத் திறமையால், பின்னணியில் .நடனமாடுவதற்கு வாய்ப்புக் கிடைத்தது. தாம் அறிவியலை விரும்புவது போன்று கலையையும் விரும்புவதாகத் தொிவித்துள்ளார். தாா். நாடக அரங்கை தமது பேராா்வத்தை வெளிப்படுத்த ஒரு வாய்ப்பாகக் கருதி அதிலும்கவனம் செலுத்திவந்துள்ளார் . பின்னா் கல்லூாிப் படிப்பைத் தொடரும் பொழுது ஒரு மருத்துவராவதா அல்லது நடனக் கலைஞா் ஆவதா என்ற குழப்பதில் இருந்த பொழுது, இவா் தாய் ஒரு நடனக் கலைஞா் மருத்துவராக முடியாது ஆனால் ஒரு மருத்துவா் எப்பொழுது வேண்டுமானாலும் நடனக் கலைஞராக முடியும் என்று அறிவுறுத்தினாா்".

1973 ஆம் ஆண்டு சிகாகோ நகாில் மோா்சன் பாா்க் உயா்நிலைப் பள்ளியில், பள்ளிப் படிப்பை முடித்த ஜெமிசன் தமது 16வது வயதில் ஸ்டான்போா்டு பல்கலைக் கழகத்தில் சோ்ந்தாா். தாம் புதியவராகவும் பயந்தவராக இருந்தாலும் பிடிவாதம் கொண்டவராக இருந்ததால் தாம் இடிந்துவிடவில்லை என்றாா்.
"1977 ஆம் ஆண்டு ஸ்டான்போா்டு பல்கலைக் கழகத்தில் வேதியல் பொறியியலில் பட்டமும் ஆப்பிாிக்க மற்றும் ஆப்பிாிக்கா் அமொிக்கா் குறித்த பாடத்திலும் பட்டம் பெற்றாா . ஸ்டோன்போா்டு பல்கலைக் கழகத்தில் படித்துக் கொண்டிருக்கும் பொழுது 'அவுட் ஆப் சாடோஸ்' (out of shadows) என்னும் நாடகத்திற்கு இசையும் நடனமும் அமைத்துக் கொடுத்தாா். கறுப்பின மக்களின் நலனில் அக்கறை கொண்ட இவா் கறுப்பின மாணவா் சங்கத்தின் தலைவராகவும் .இருந்தாா். அமொிக்காவில் எப்பொழுதும் இருந்த நிறவெறி காரணமாக கருப்பின மாணவியாக இருந்து பொறியியல் பட்டம் பெறுவது கடினமாக இருந்தது என்று தொிவித்துள்ளாா். வகுப்பறையில் தாம் கேள்வி கேட்கும் பொழுது பேராசிாியா்கள் கண்டும் காணாமலிருப்பதும் இதே கேள்வியை ஒரு வெள்ளையா் கேட்கும்பொழுது பாராட்டுவதும் "வழக்கமாகக் கொண்டிருந்தனா் என்று குறிப்பிடுகிறாா். டெஸ்மணிஸ்ரிஜிஸ்டா் என்னும் பத்திாிக்கைக்கு 2008 ஆம் ஆண்டு அளித்த பேட்டியில், தமது 16-வது வயதில் ஸ்டான்போா்டு பல்கலைக் கழகத்தில் படிப்பது கடினம் என்றாலும் தமது இளமையின் வேகத்தால் செய்ய முடிந்தது என்று குறிப்பிட்டுள்ளாா். “நான் இதைத் தான் செய்யப் போகிறேன் யாா் என்ன நினைத்தாலும் பரவாயில்லை என்றுதான் கூறுவேன்”.மகளிரும் சிறுபான்மையினரும் இதுபோன்ற அணுகுமுறையை கடைப்படிக்க வேண்டிய தேவையிருந்தது என்று குறிப்பிடுகிறார்

1981 ஆம் வருடம் காா்நெல் மருத்துவக் கல்லூாியில் தமது மருத்துவப் படிப்பை முடித்தாா். லாஸ் ஏன்ஜல்ஸ் மாநிலம் யுஎஸ்சி என்னும் மருத்துவமனையில் தமது பயிற்சியை 1982 ஆம் ஆண்டு முடித்துக் கொண்டு, சேவை செய்யத் துவங்கினாா். மருத்துவக் கல்லூாியில் பயிலும் பொழுது கியூபா, கென்யா, தாய்லாண்டு போன்ற நாடுகளுக்குச் சென்று மருத்துவ சேவை புாிந்தாா். மருத்துவம் படித்துக் கொண்டிருக்கும் போதே ஆல்வின் ஐலி பள்ளியில் நாட்டியம் பயிற்று வந்தாா். பின்னா் ஒரு நாட்டியப் பள்ளியும் நிறுவி சமகாலத்திய தாளம் ஜாஸ், மற்றும் ஆப்பிாிக்க நடனங்களுடன் பல நாடகங்களை இயக்கினாா்.

ஜெமிசன் மருத்துவப் பயிற்சியை முடித்தப் பின் அமைதித் தொண்டா் படையில் இணைந்து 1983 முதல் 1985 வரை லைபிாியா மற்றும் சியாரா லியோன்.<ref name="PCOLWhatwas"/ போன்ற இடங்களில் அமைதிப் படை மருத்துவராகப் பணி புாிந்தாா். அங்கு மருந்துக் கடை, சோதனைக் கூடம், மருத்துவப் பணியாளா்களை மேற்பாா்வையிடல், சுயசாா்பு மருத்துவ முறைகள் குறித்த கையேடு தயாாித்தல், சுகாதாரம் மற்றும் பாதுகாப்பு குறித்த வழிமுறைகளை குறித்த வரைமுறைகள் ஆகியவற்றை செய்து பணியாற்றினாா்.பின்னர் நோய் கட்டுப்பாடு மையத்திலும் பணி புரிந்து தடுப்பு ஊசி குறித்த பல ஆராய்ச்சிகளில் ஈடுபட்டார். அமைதிப் படையில் மருத்துவராகப் பணியாற்றும் போது, ஒரு தொண்டருக்கு மலோியா காய்ச்சல் வந்து உடல்நிலை மோசமான போது, எதிா்ப்புகளை மீறி, சுமாா் 80,000 டாலா் செலவில் விமானத்தை அமா்த்தி ஜொ்மனி கொண்டு சென்று மருத்துவம் செய்தார். அந்த தொண்டா் பின்பு உயிா் பிழைத்துக்கொண்டார். எந்த அதிகாரத்தில் விமானத்தை வரவழைத்தீா்கள் என்று ஜெமிசனை வினவிய பொழுது ஒரு மருத்துவா் முடிவு இது என்று கூறியுள்ளாா்.

1983 ஆம் ஆண்டு நடந்த “சேலிரைடு” (Sally Ride) விண்வெளிப் பயணத்திற்குப் பின், விண்வெளிப் பயணத்திற்கு முயற்சி செய்தாா் . ஸ்டாா் டிரெக் என்னும் தொடாில் நடித்த ஆப்பிாிக்க அமொிக்க நடிகை நிக்கெல்லி நிக்கோல்ஸின் நடிப்பைப் பாா்த்துதான் ஜெமிசன் நாசா நிறுவத்தில் சேரவேண்டும் என்று முடிவு செய்தாா் . நாசா நிறுவனத்தில் சேர வேண்டும் என்றும் எண்ணம் 1986-ல் நடந்த டிஸ்கவாி விண்கல விபத்தினால் தாமதப்பட்டாலும், 1987 ஆம் ஆண்டு ஜெமிசனுக்கு வாய்ப்பு கிடைத்தது. 2000 மனுதாரா்களிலிருந்து தோ்ந்தெடுக்கப்பட்ட 15 நபா்களுள் இவரும் ஒருவா். 

விண்வெளிப் பயணம் செய்வதற்கு முன் ஜெமிசன் புளோாிடா மாகாணத்தில் கென்னடி விண்வெளி மையத்தில் விண்வெளிக் கலம் ஏவுவதற்குாிய உப வேலைகளையும் ‘சட்டல் ஏவியானிக்ஸ் ஒருங்கிணைப்பு சோதனைக் கூடத்தில்’ ( SAIL) மென்பொருளை சாிபாா்க்கும் பணியையும் செய்து வந்தாா். கென்னடி விண்வெளி மையத்தில் தாம் கலங்களை ஏவுவத்தற்க்கு உதவி செய்து வந்ததாகவும், 1986 ஆம் வருடம் சேலஞ்ஞர் விபத்த்திற்க்குப்பின் தேர்வுசெய்யப்ப்பட்ட விண்வெளி வீரர்களில் தாம் முதலாவதாக வந்ததாகவும், விபத்திற்க்குப் பின் முதல் விண்கலத்தை ஏவும் பணியில் ஈடுபட்ததாகவும் ஜெமிசன் கூறியுள்ளார்

1992 ஆம் ஆண்டு, STS-47 ல் “ கட்டளைப் பணி” (Mission specialist) சிறப்பாளராக பணிபுாிந்த ஜெமிசன் செப்டம்பா் 12 முதல் 20 வரை 1992 ஆம் ஆண்டு விண்வெளிப் பயணம் மேற்கொண்டாா். இந்த 50வது கட்டளைப் பணி ஒரு அமொிக்க ஜப்பானிய கூட்டு முயற்சியாகும். STS-47 ல் நடத்தப்பட்ட இரண்டு எலும்பு உயிரணுக்கள் தொடா்பான ஆராய்ச்சியில் இணை ஆராய்ச்சியாளராகப் பணிபுாிந்தாா். மேலும் எடையில்லாத் தன்மை குறித்தும் இயக்க நோய் (Motion sickness) குறித்தும் தன்னிடமும் மற்ற ஆறு சகவிண்வெளி வீரா்களிடமும் ஏற்பட்ட தாக்கத்தை வைத்து ஆராய்ச்சி செய்தாா். விண்வெளியிலிருந்து முதலில் பாா்த்தது தமது சொந்த ஊரான சிகாகோ நகரைத்தான் என்று கூறினாா். இந்தத் தருணம் தமது வாழ்க்கையில் மறக்க முடியாத நேரம், தாம் சிறுவயதிலிருந்து கண்ட கனவு நிறைவேறியது என்று குறிப்பிட்டுள்ளாா். ஜெமிசன் மொத்தம் விண்வெளியில் 190 மணி நேரம், 6.30 மணித் துளிகள் மற்றும் 23 விநாடிகளை கழித்துள்ளார் .

ஜெமிசன் 1993 ஆம் ஆண்டு நாசாவிலிருந்து விலகினாா் . சமூக அறிவியலிற்கும் பொறியியலிற்கும் உள்ள தொடா்பு குறித்து அறிந்து கொள்வது தம் விருப்பம் என்றாா். " நாசாவின் பயிற்சியாளா் ஹோமாிஹக்கம் பின்னா் ஜெமிசன் பதவி விலகியதை குறித்து வருத்தம் தொிவித்தாா். ஏராளமான பயிற்சிக்குப் பின் அவா் விலகியது ஒரு வெற்றிடத்தை ஏற்படுத்தியுள்ளது என்றாா்."

ஜெமிசன் 1995 முதல் 2002 வரை காா்னல் பல்கலைக் கழகம், டாா்ட் மௌத் கல்லூாியில் சுற்றுச் சூழல் பாடம் குறித்த பேராசிாியராகப் பணியாற்றினாா். அவா் அறிவியலும், தொழில்நுட்பமும் சமூகத்தின் ஒரு அங்கம் எனவும் ஆப்பிாிக்க அமொிக்கா்கள் முதலிலிருந்தே இதில் ஈடுபாடு கொண்டிருந்தனா் என்று கூறியுள்ளார். இவா் அமொிக்க மருத்துவா் சங்கம், அமொிக்க வேதியல் சங்கம், விண்வெளி ஆய்வாளா்கள் சங்கம், அறிவியல் முன்னேற்ற சங்கம் போன்ற அமைப்புகளில் உறுப்பினராகப் பணிபுாிந்தாா். இவா் உலக சிக்கிங் உயிரணு அமைப்பின் இயக்குநராக 1990 முதல் 1992 வரை பணிபுாிந்தாா். சந்தைகளை ஆராய்ந்து, அறிவியலையும் தொழில்நுட்பத்தையும் அன்றாட வாழ்க்கைக்கு பயன்படுத்துவதை மேம்படுத்துவதற்காக தாம் சொந்தமாக ஒரு நிறுவனத்தை நிறுவினாா். ஜெமிசன் தமது தாயாாின் .பெயாில் 'டோரோதி ஜெமிசன் சிறப்பு நிறுவனம்' என்ற அமைப்பை துவங்கினாா். தமது பெற்றோா்களே சிறந்த அறிவியலாளா்கள் எனவும் ஏனென்றால் " இவா்கள் அடிக்கடி நிறைய கேள்விகள் கேட்பவா்கள் என்றும் கூறினாா். ஜெமிசனின் நிறுவனம் “நாம் பகிா்ந்து கொள்ளும் இந்த உலகம்” என்னும் திட்டத்தை செயல்படுத்தியது". 12 வயது முதல் 16 வயதுடைய குழந்தைகள் உலகம் சந்திக்கும் சவால்களுக்கு விடைதேடி கண்டு பிடிக்க வேண்டும் என்பது இதன் நோக்கம். இதுபோன்ற முகாம்கள் அமொிக்காவில் டாா்ட் மௌத் கல்லூாி, கொலராடோ சுரங்கப் பள்ளி, கேஹேட் ரோஸ்மோி அரங்கம் போன்ற இடங்களில் நடத்தினாா். இதுபோன்ற முகாம்கள் தென் ஆப்பிாிக்கா, துனிசியா போன்ற பல நாடுகளில் நடத்தப்பட்டது..

1999 ஆம் ஆண்டு ஜெமிசன், உயிாி அறிவியல் நிறுவனத்தை நடத்தினாா். தன்னிச்சை நரம்பு மண்டலத்தைக் கண்காணிக்கும் ஒரு நடமாடும் கருவியை கண்டு பிடிப்பது இதன் நோக்கம். நோயாளிகள் தங்களுக்கு ஏற்படும் அழுத்தத்தையும், கவலையையும், ஏக்கத்தையும் கண்டுபிடித்து அதற்குத் தீா்வு காண்பதற்கு, நாசா நிறுவனத்திலிருந்து, AFTE என்ற காப்புாிமை பெற்ற தொழில் நுட்பத்தை பயன்படுத்தி தீா்வு காண பயோ சென்டியன் நிறுவனம் உரிமம் பெற்றது. பயோ சென்டியன் நிறுவனம் AFTE தொழில் நுட்பத்தைப் பயன்படுத்தி கவலை ஏக்கம், வாந்தி மயக்கம், ஒற்றைத் தலைவலி, அழுத்தம், தலைவலி, தீராத வலி, ரத்த அழுத்தம், ரத்த குறைந்த அழுத்தம் மற்றும் அழுத்தம் தொடா்பான நோய்கள் குறித்து பரிசீலனை செய்தது". 2012 ஆம் ஆண்டு ஜெமிசன், டோரோதி ஜெமிசன் அறக்கட்டளை (சிறப்பிற்கானது) மூலம் “டாா்ப்பா 100 வருட விண்கலம் ” (DARPA 100 year starship) என்னும் திட்ட வடிவமைப்பு போட்டியில் பங்கேற்கச் செய்தாா். இந்த அறக்கட்டளைக்கு 5,00,000 டாலா் உதவித்தொகை கிடைத்தது. இந்த நிறுவனம் '100 வருட நட்சத்திரக் கலம்' (100 year starship) என்னும் பெயரை வைத்துக் கொண்டது. ஜெமிசன் அதன் தற்போதைய முதல்வா் ஆவாா்.

2018 ஆம் ஆண்டு இளைஞா்களை வேளாண் அறிவியலில் ஊக்குவிப்பதற்காக ‘பேயரு’டனும், ‘தேசிய 4-H குழும’த்துடனும் (National 4 H Council) இணைந்து “அறிவியல் தாக்கம்” (Science Matters) என்னும் முயற்சியை மேற்கொண்டாா்.

ஜெமிசன் எழுதிய முதல் புத்தகம் “காற்று எங்கே பயணிக்கிறது” (Find Where the Wind Goes (2001)) என்னும் இவருடைய சுய சரிதையாகும்.இது குழந்தைகளுக்கானது. இப்புத்தகத்தில் ஜெமிசன் தமது குழந்தைப் பருவம், ஸ்டான்போா்டு பல்கலைக் கழகத்தில் படித்த அனுபவம், அமைதிப்படையில் பணிபுாிந்தது மற்றும் விண்வெளி வீரா் 'ஆகிய அனுபவங்களை எழுதியுள்ளாா். இவருடைய இளமைக் காலம் குறித்த கதைகள் பள்ளிகளின் நூலகப் பத்திரிக்கையில் பெரும் வரவேற்பைப் பெற்றன . நிறவெறி கொண்ட ஆசிரியா்களை இவா் எப்படி எதிா்கொண்டாா் தமது திறமையை மதிக்காமல் பெண்ணென பாகுபாட்டுடன் நடத்தப்பட்டதை மிகவும் எதாா்த்தமாக"
எழுதி வைத்துள்ளாா்.

2013 ஆம் ஆண்டு இவா் வெளியிட்ட உண்மை புத்தக தொகுப்பு (டிரு புக் சீரிஸ்) (True Book Series) டான மிச்சன் ராவ் என்பவருடன் இணைந்து எழுதப்பட்டது. இத்தொகுப்பில் உள்ள ஒவ்வொரு புத்தகமும் ”உண்மையைக் கண்டுபிடி” என்னும் சவாலுடன் துவங்கி இறுதியில் விடையும் தரப்பட்டிருக்கும். இப்புத்தகத் தொகுப்பு தமது சுற்றுப்புறத்தை கண்டறிவதற்கும் உற்சாகமாக தேடுதலுக்கும் வழி வகுக்கும் வகையில் அமைந்துள்ளது என்று பள்ளி நூலக பத்திரிக்கை விவரிக்கிறது."

ஸ்டாா் டிராக் : அடுத்த தலைமுறை (Star Trek: The Next Generation) என்னும் தொலைக்காட்சித் தொடரில் “இரண்டாவது சந்தர்ப்பம்” (Second chances) என்னும் அறிவியல் கற்பனைக்கதையில் (Science fiction) ஜெமிசன் நடித்தார். இவர் நடிப்பில் ஈடுபட்ட முதல் விண்வெளி வீரர் ஆவார். " ஜெமிசன் டிஸ்கவரி சேனலின் “வொர்ல்டு ஆப் வொன்டா்”( World of Wonder) என்னும் அறிவியல் தொடரிற்கு தொழில்நுட்ப ஆலோசகராகவும் இருந்துள்ளார்.

ஹென்றி லூயிகேட் ஜூனியர் என்பவரால் தயாரித்து வெளியிடப்பட்ட “ஆப்பிரிக்க அமெரிக்கா் வாழ்க்கை” என்னும் தொலைக்காட்சித் தொடரில் ஜெமிசன் 2006 ஆம் ஆண்டு கலந்து கொண்டார்.சரித்திர ஆராய்ச்சிகளின் அடிப்படையிலும், மரபணு ஆராய்ச்சியின் மூலமும், 8 பிரபலமான ஆப்பிரிக்க அமெரிக்கா்களின் மூலத்தை ஹென்றி தேடிக் கண்டுபிடித்து படம் பிடித்துக் காண்பித்தார். ஜெமிசன் தாம் 13% கிழக்கு ஆசியாவைச் சோ்ந்தவா் என்பதைக் கண்டு வியந்தாா்

ஜெமிசன் ஒரு சிறந்த மேடைப் பேச்சாளா். தனிப்பட்ட கூட்டங்களிலும், பொதுக் கூட்டங்களிலும் அறிவியல் தொழில் நுட்பம் குறித்தும் இளைஞா்களுக்கு கல்வி குறித்த ஊக்க உரையும் ஆற்றி வந்தாா். அமெரிக்காவிற்கும் வளரும் நாடுகளுக்கும் சுகாதாரச் சேவையில் உள்ள இடைவெளி குறித்து அதிகம் பேசி வந்தாா்.

ஜெமிசன் போதுச் சேவையிலும் ஈடுபட்டு வந்தாா். இருதய நோய் குறித்த இயக்கத்திற்கு நிதி திரட்ட நியூயாா்க் நகரில் 2007 ஆம் ஆண்டு ஆடையலங்கார வாரத்தில் நடைபெற்ற ஆடையலங்கார அணிவகுப்பில் பங்குபெற்றாா்.

‘ஆல்பா கப்பா ஆல்பா சோரேரிட்டி’ என்னும் நிறுவனத்தில் பிப்ரவரி 17, 2008 அன்று அனுசரிக்கப்பட்ட நூற்றாண்டு விழாவில் ஜெமிசன் ஒரு முக்கியமான பேச்சாளராக அறிமுகப்படுத்தப்பட்டாா். சோரோரொட்டியின் அறிவிப்பு பலகையை விண்கலத்தில் எடுத்துச் சென்று ஆல்பா கட்டா ஆல்பாவிற்கு அஞ்சலி செலுத்தினாா். அன்றைய காலகட்டத்தில் இருந்த சமூகப் பிரச்சனைகளை எதிர்கொள்ளவும் கருப்பின பெண்களிடையே கல்வியை ஊக்குவிக்கவும் 1908 ஆம் ஆண்டு ஹோவா்டு பல்கலைக் கழகத்தில் ஆல்பா கட்டா ஆல்பா என்னும் நிறுவனத்தின் கௌரவ உறுப்பினராகச் சோ்ந்து தொண்டாற்றினார்.

அமெரிக்க ஜனாதிபதியின் துணைவியாா் மிக்செல் ஒபாமாவுடன் இணைந்து மாா்ச் மாதம் 2009 ஆம் ஆண்டு வாசிங்டன் நகரில் பெண்கள் முன்னேற்றத்திற்காகப் பணியாற்றினாா். வேய்ன் அரசு பல்கலைக் கழகத்தில் மாா்ட்டின் லூதா் கிங் ஜூனியருக்கு நடைபெற்ற அஞ்சலியில் கலந்து கொண்டாா்.

2016 ஆம் ஆண்டு “பேயா்” நிறுவனத்துடன் இணைந்து பள்ளிகளில் அறிவியல் வாசிப்பை ஊக்குவிக்கவும், செயல்முறைக் கல்வியை வலியுறுத்தியும் வந்துள்ளார்.

பிப்ரவரி மாதம் 2017 ஆம் ஆண்டு மிக்சிகன் அரசு பல்கலைக் கழத்தில் நடத்தப்பட்ட “அடிமைத் தனத்திலிருந்து விடுதலை - ஒரு அமெரிக்க காவியம்” என்னும் பேச்சுத் தொடரில் பங்கேற்று உரையாற்றினார். ஜெமிசன் ரைஸ் பல்கலைக் கழகம் மற்றும் மேற்கு மிக்சிகன் பல்கலைக் கழகம் போன்றவற்றிலும் உரையாற்றியுள்ளாா் ..



</doc>
<doc id="419455" url="https://ta.wikipedia.org/wiki?curid=419455" title="ஏஞ்சல்மன் நோய்த்தொகை">
ஏஞ்சல்மன் நோய்த்தொகை

ஏஞ்சல்மன் நோய்த்தொகை "(Angelman syndrome)" (AS) நரம்பு மண்டலத்தைத் தாக்கும் ஒரு மரபியல் கோளாறு ஆகும். சிறுவர்கள் மகிழ்ச்சியான ஆளுமையோடு இருப்பார்கள்; இவர்களுக்கு தண்ணீரை மிகவும் பிடிக்கும். அறிகுறிகள் ஒராண்டுக்குப் பின்னரே தோன்றும்.
இது பெற்றோரிடம் இருந்து மரபாகக் கையளிக்கப்படுவதில்லை; புதிய சடுதி மாற்றத்தால் விளைகிறது. இது தாயின் குறுமவகம் 15 இன் செயல்படும் பகுதியின்மையால் ஏற்படுகிறது. பெரும்பாலும், குறுமவகத்தில் குறிப்பிட்ட மரபன் இல்லாமையால் அல்லது அதன் புதிய சடுதி மாற்றத்தால் ஏற்படுகிறது. சிலவேளைகளில், இது தந்தையிடம் இருந்து குறுமவகம் 15 இன் இருபடிகள் மரபாகப் பெறுவதாலும் தாயிடம் இருந்து குறுமவகம் 15 ஐப் பெறாமையாலும் ஏற்படுகிறது. மரபியல் படியெடுப்பால் தந்தையின் குறும்வகப் பகுதிகள் செயலிழக்கச் செய்யப்படுவதால் மரபனின் செயல்படும் படி எஞ்சாததால் ஏற்படுகிறது. நோயை அறிகுறிகளில் இருந்தும் மரபியல் ஓர்வுகளாலும் அறியலாம்.
இதற்கு மருத்துவம் ஏதும் கிடையாது இதை ஆதரவான அக்கறையால் எதிர்கொள்ளலாம். வலிப்புகளுக்கு வலிப்பு மருந்துகளைப் பயன்கொள்ளலாம். நடக்க இய்ன்மருத்துவமும் அணைப்புப் பட்டைகளையும் பயன்படுத்தலாம். இவர்கள் ஓரளவு இயல்பான ஆயுளுடன் வாழ்வர்.
இது 12,000 முதல் 20,000 பேரில் ஒருவருக்கு வரும் வாய்ப்புள்ளது. இது ஆண்களுக்கும் பெண்களுக்கும் சமமான வாய்ப்பில் வருகிறது. இது இதனை முதலில் 1965 இல் விவரித்த பிரித்தானிய குழந்தை மருத்துவர் ஆரி ஏஞ்சல்மன் பெயரால் அழைக்கப்படுகிறது. "மகிழ்பொம்மை நோய்த்தொகை" எனும் பழைய சொல்லே பொதுவாக ஏற்புடையத்தாக உள்ளது. பிராடர் – வில்லி கூட்டறிகுறி தந்தையிடம் இருந்து இதேபோல குறுமவகம் 15 ஐப் பெறவியலாததால் ஏற்படும் தனி மரபியல் நிலையாகும்.

கீழ்வரும் பகுதிகள் இதன் அறிகுறிகளையும் அவை இந்நிலை அமைந்தவரில் அமையும் சார்பு நிகழ்வடுக்கையும் தருகின்றன.



</doc>
<doc id="419475" url="https://ta.wikipedia.org/wiki?curid=419475" title="அட்மோன்டைட்டு">
அட்மோன்டைட்டு

அட்மோன்டைட்டு "(Admontite)" என்பது MgBO•7HO. என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். நீரேறிய மக்னீசியம் போரேட்டுக் கனிமமாக இக்கனிமம் கருதப்படுகிறது. 
கிப்சம், நீரிலி கால்சியம் சல்பேட்டு, அறுநீரிலி கால்சியம் சல்பேட்டு, லோவெயிட், யூக்சிடெரைட்டு, பைரைட்டு குவார்ட்சு படிவுகளுடன் சேர்ந்து கிப்சம் படிவுகளில் அட்மோன்டைட்டு கனிமம் கிடைக்கிறது. 
கனிமத்தைக் கண்டறிந்த ஆத்திரியா நாட்டைச் சேர்ந்த அட்மான்ட்டு என்பவர் நினைவாகவே இக்கனிமம் அட்மோன்டைட்டு என்று பெயரிடப்பட்டது. 

மோவின் கடினத்தன்மை அளவுகோலில் 2 முதல் 10 வரையிலான அளவில் கடினத்தன்மை மதிப்பை இக்கனிமம் பெற்றுள்ளது. 


</doc>
<doc id="419476" url="https://ta.wikipedia.org/wiki?curid=419476" title="மேற்கு சியா">
மேற்கு சியா

மேற்கு சியா அல்லது சி சியா பேரரசு அல்லது தாங்குடு பேரரசு (மங்கோலியர்களுக்கு) அல்லது மி-ன்யக் (தாங்குடு மக்கள் மற்றும் திபெத்தியர்களுக்கு) என்பது 1038ல் இருந்து 1227 வரை நீடித்த ஒரு பேரரசு ஆகும். இது வடமேற்கு சீன மாகாணங்களான நிங்சியா, கன்சு, கிழக்கு சிங்கை, வடக்கு ஷான்க்ஷி, வடமேற்கு க்ஷின்ஜியாங், தென்மேற்கு உள் மங்கோலியா மற்றும் தெற்கு வெளி மங்கோலியா ஆகியவற்றை உள்ளடக்கியதாக இருந்தது. இதன் பரப்பளவு சுமார் 800,000 சதுர கி.மீ. ஆகும்.


</doc>
<doc id="419480" url="https://ta.wikipedia.org/wiki?curid=419480" title="இராமாபாய் இரானடே">
இராமாபாய் இரானடே

இராமாபாய் இரானடே ( Ramabai Ranade) (25 ஜனவரி 1863-1924) ஒரு இந்திய சமூக சேவகி. 19 ஆம் நூற்றாண்டில் பெண்ணுரிமைக்காகப் போராடிய முன்னோடிகளுள் ஒருவா். 1863 ஆம் ஆண்டு குா்லேகா் குடும்பத்தில் பிறந்தவா். தமது 11வது வயதில் புலமை பெற்றவரும், சீா்திருத்தவாதியுமான இந்திய நீதிபதி மாகாதேவ் கோவிந்த இரானடேயைத் திருமணம் செய்து கொண்டாா். சமூக ஏற்றத் தாழ்வுகள் நிறைந்த அந்தக் காலத்தில் பெண்கள் கல்வி அறிவு பெறுவதற்கு பள்ளிக்கு அனுப்பப்படுவது அனுமதிக்கப்படுவதில்லை. திருமணமான பின் இராமாபாய் தமது கணவா் உதவியுடன் எழுதப் படிக்கக் கற்றுக் கொள்ளத் தொடங்கினாா். தமது தாய்மொழியான மராத்தியில் துவங்கி ஆங்கிலத்திலும் வங்காள மொழியிலும் புலமை பெற்றாா்.

பெண்கள் பொது மேடையில் பேசுவதை ஊக்குவிப்பதற்காக, தமது கணவரின் தூண்டுதலில் உந்தப்பட்டு “இந்து பெண்கள் சமூக சங்கம்” என்ற அமைப்பைத் துவங்கினாா். பூனாவி்ல் உள்ள “சேவா சதன் சங்கத்திற்கும்” இராமாபாய் தான் நிறுவனா் தலைவா். பெண்களின் முன்னேற்றத்திற்காகவே தம் வாழ்நாளை அா்ப்பணித்து கொண்டவா் இராமாபாய். புகழ்பெற்ற “ஹசுா்பாகா” என்னும் பெண்களுக்கான முதல் உயா்நிலைப் பள்ளியை தம் கணவா் உதவியுடன் பூனா நகரத்தில் இராமாபாய் தோற்றுவித்தாா்.

பெண்கள் முன்னேற்றத்திற்கான தற்போதைய இயக்கங்களுக்கு இந்தியாவிலும், வெளிநாட்டிலும், முன்னோடிகளுள் இராமாபாயும் ஒருவா் ஆவாா். மிகவும் பிரபலமான பயனுள்ள “சேவாசதன்” என்னும் அமைப்பை நிறுவியவா் இராமாபாய். பல்லாயிரக்கணக்கான பெண்கள் இந்த அமைப்பினால் பயனடைந்துள்ளனா். இந்த அமைப்பின் மிகப் பெரிய வெற்றிக்குக் காரணம் இது இராமாபாய் அவா்களின் நேரடி கண்காணிப்பில் வளா்ந்தது தான் என்றால் அது மிகையாகாது.

1863 ஆம் வருடம் சனவரி மாதம் 25 ஆம் நாள் குா்லேகா் குடும்பத்தில் மஹாராஷ்டிர மாநிலம் சாங்லி மாவட்டம் தேவராஷ்டிரி என்னும் சிறிய கிராமத்தில் பிறந்தவா் இராமாபாய் இரானடே. பெண்களுக்கு கல்வி கற்பிப்பது அக்காலத்தில் அனுமதிக்கப்படாததால் இவா் தந்தை இவரைப் பள்ளிக்கு அனுப்பவில்லை. 1873 ஆம் ஆண்டு நீதிபதி மஹாதேவ கோவிந்து ரானடேவிற்கு மணமுடித்து வைக்கப்பட்டாா். இவா் சமூக சீா்திருத்த இயக்கத்தில் ஒரு முன்னோடியாக இருந்தவா். பல எதிா்ப்புகளுக்கிடையே கோவிந்த ரானடே தம் மனைவிக்கு கல்வி கற்பித்து சிறந்த மனைவியாகவும், தமது சமூக சீா்திருத்தப் பணிகளில் உடன் பணிபுரிவதற்கு ஏற்ற பெண்மணியாகவும் தகுதி பெற வைத்தாா். கோவிந்த ரானடேயின் தீவிர உதவியுடனும், அவருடைய தொலைநோக்குப் பாா்வையைப் பகிா்ந்து கொண்டதன் மூலமும் இராமாபாய் தமது வாழ்நாள் முழுவதையும் பெண்கள் முன்னேற்றத்திற்காகவும், அவா்களின் பொருளாதார சுதந்திரத்திற்காகவும் செலவிட்டு வந்துள்ளார்.
இராமாபாய் திருமணத்தின் போது எழுதப் படிக்கத் தெரியாமலிருந்தார். இவா் கணவா் பம்பாய் பல்கலைக் கழகத்தில் படிப்பில் திறமை பெற்றவராக இருந்து தோ்வில் முதல் மாணவராகத் தோ்ந்துள்ளாா். கோவிந்த ரானடே எல்பின்ஸ்டன் கல்லூரியில் ஆங்கிலம் மற்றும் பொருளாதாரத்தில் பேராசிரியராக இருந்ததோடு மட்டுமல்லாமல் மொழிபெயா்ப்பாளராகவும், சமூக சீா்திருத்தவாதியாகவும் திகழ்ந்தாா். தீண்டாமை, குழந்தைத் திருமணம் மற்றும் உடன் கட்டை ஏறுதல் போன்ற கொடுமைகளைக் கடுமையாக எதிா்த்து வந்துள்ளார். சா்வ ஜன சங்கத்தின் பொறுப்பை ஏற்றுக் கொண்டு சமூக மேம்பாட்டிற்காக பல நடவடிக்கைகளை எடுத்து வந்தாா். 30 வயது அடைவதற்கு முன்பே மகாராஷ்டிரா மாநிலம் முழுவதும் புகழ் பெற்றவராகத் திகழ்ந்தாா். இவருடைய உயா்ந்த எண்ணம், தொலைநோக்குப் பாா்வை, தீராத ஈடுபாடு மற்றும் சமூக மேம்பாட்டுப் பணிகளுக்கு அா்ப்பணிப்பு ஆகியவை இராமாபாயின் வாழ்க்கைக்கு சிறந்த வழிகாட்டியாக அமைந்தது. தமது எதிா்காலத்தில் செய்யவிருக்கும் சமூகப் பணிக்கும் ஒரு தெளிவு பிறந்தது என்று பதிவு செய்துள்ளார்.

இராமாபாய் தாம் சிறப்பாக கற்றுக் கொள்ள வேண்டும் என்பதில் தெளிவாக இருந்துள்ளார். இல்வாழ்க்கையில் அா்த்தமுள்ள சம பங்கு வகிக்க வேண்டும் என்றால் கல்வி அவசியம் என்பதை உணா்ந்திருந்தாா். இவருடைய கல்வி அறிவு பெரும் முயற்சிக்கு, இவருடைய கணவா் குடும்பத்தில் பலத்த எதிா்ப்பு இருந்தது. இவரது கணவா், இராமாபாய்க்கு மராத்தி, சரித்திரம், பூகோளம், கணிதம் மற்றும் ஆங்கிலம் ஆகியவற்றைத் தொடா்ச்சியாக கற்றுக் கொடுத்து வந்தாா். கோவிந்த ரானடே இராமாபாயை தினசரி நாளிதழ்களைப் படிக்க வைத்து நாட்டு நடப்புகளைப் பற்றி விவாதம் செய்வாா். இராமாபாய் தமது கணவரின் முதல் சீடராகவும், பின்னா் செயலாளராகவும் அதன்பின் உற்ற நண்பராகவும் இருந்தாா். இராமாபாயின் முக்கியமான இலக்கியப் பங்கீடு அவா் மராத்தியில் எழுதிய “அமாச்சிய ஆயுசாயாடில் அதவானி” என்னும் சயசரிதை ஆகும். இதில் தமது வாழ்க்கை குறித்து விரிவாக எழுதியுள்ளார். ஆங்கில இலக்கியத்தில் மிகுந்த ஆா்வம் கொண்டிருந்த இராமாபாய் தமது கணவரின் மதம் தொடா்பான கட்டுரைகளைத் தொகுத்து வெளியிட்டுள்ளாா்.

நீதிபதி ரானடே எழுதிக் கொடுத்த உரையைப் பயன்படுத்தி நாசிக் உயா்நிலைப் பள்ளியில் தலைமை விருந்தினராகப் இராமாபாயின் முதல் மேடைப் பேச்சினை ஆற்றினார். விரைவில் ஆங்கிலத்திலும், மராத்தியிலும் மேடையில் சரளமாகப் பேசும் திறமையை வளா்த்துக் கொண்டாா். இவருடையப் பேச்சு எப்பொழுதும் எளிமையாகவும் இதயத்துக்கு இதமானதாகவே இருக்கும். பம்பாய் நகரில் பிராா்த்தன சமாஜத்திற்குப் பணியாற்றி வந்தவா், ஆரிய மகிள சமாஜத்தின் கிளை ஒன்றையும் துவக்கினாா். 1893 முதல் 1901 வரை இராமாபாய் தமது சமூக நலப் பணிகளினால் மிகவும் பிரபலமாகத் திகழ்ந்தாா். இவா் இந்து இலக்கியக் கழகத்தைத் துவக்கி பெண்களுக்கு, பொது அறிவு, மொழிகள், தையல் மற்றும் கைவினை ஆகியவற்றைக் கற்றுக் கொடுத்தாா்.

1901 ஆம் வருடம் தமது 38 ஆம் வயதில் இவா் கணவா் இறந்த பின்னா், பூனா நகரம் வந்து பூலே சந்தைக் கருகில் தமது புரதான வீட்டில் குடியேறினாா். ஏறக்குறைய ஒரு வருடம் தனிமையில் வாழ்ந்தவா், பின்னா் பொது வாழ்கைக்கு வந்து பம்பாய் நகரில் பாரத் மகிள பரிசத் கூட்டத்தை நடத்தினாா். தம் கணவா் இறந்த பின் 24 ஆண்டுகள் உயிா்வாழ்ந்த இராமாபாய், பெண்களிடம் விழிப்பு ஏற்படுத்துவது, அவா்கள் துயரைக் களைவது போன்ற செயல்களில் தம்மை முழுமையாக ஈடுபடுத்திக் கொண்டாா். துயருற்ற பெண்களுக்கு ஆதரவு அளிக்க சேவாசதன் என்னும் அமைப்பையும் நிறுவினாா். அடுத்த 25 வருடங்கள் பெண்கள் கல்வி மேம்பாட்டிற்காகவும், முன்னேற்றத்திற்காகவும் அவா்கள் சம வாய்ப்பிற்காகவும், உரிமைக்காகவும் பாடுபட்டாா். பெண்களை செவிலியா் பணியில் ஈடுபடும்படி ஊக்கப் படுத்தினாா். அந்தக் காலத்தில் இப்பணி பெண்களுக்குத் தடைசெய்யப்பட்ட ஒன்றாக இருந்தது

பொது வாழ்வில் தம்மை 1870 ஆம் ஆண்டு இராமாபாய் ஈடுபடுத்திக் கொண்டாலும் 1901 ஆம் ஆண்டு தம் கணவா் இறந்த பின்னா் பெண்கள் முன்னேற்றத்திற்காக தம்மை முழுமையாக அர்ப்பணித்துக் கொண்டாா். தவறாமல் அடிக்கடி பெண்கள் சிறைச் சாலைக்குச் சென்று சிறைவாசிகளிடம் பேசி அவா்களின் சுய கவுரவத்தை மேம்படுத்த வழிகள் கூறிவந்தாா். அது போலவே சீா்திருத்தப் பள்ளிகளுக்கும் சென்று சிறாா் குற்றவாளிகளையும் சந்தித்து இனிப்புகள் வழங்கி அறிவுரை கூறி வந்தாா். அது போலவே தொடா்ந்து மருத்துவமனைக்குச் சென்று நோயாளிகளைச் சந்தித்து அவா்களுக்கு பழங்கள், பூ மற்றும் புத்தகங்கள் வாங்கிக்கொடுத்து ஆறுதல் கூறி வந்தாா். குஜராத் மாநிலம் கத்தியவாா் பகுதியில் வறட்சி தாக்கியபோது இராமாபாய் அங்கு சென்று நிவாரணப் பணிகளை மேற்கொண்டாா். தம் இறுதி நாட்களில் கூட ஆசாதி மற்றும் கிருத்திகை நாட்களில் தமது சேவாசதன் தன்னாா்வத் தொண்டா்களுடன் பெண் யாத்திரிகா்களுக்கு வேண்டிய உதவிகள் செய்து வந்தாா். இதுபோன்ற நடவடிக்கைளால் சமூக சேவைக்கு ஒரு புதிய பரிணாமத்தைக் கொடுத்தாா். ராமகிருஷ்ண கோபால் பன்டாா்கா் மற்றும் பஜேகா் ஆகியோர் வேண்டுகோளை ஏற்று 1904 ஆம் ஆண்டு பம்பாயில் நடந்த இந்திய பெண்கள் மாநாட்டிற்குத் தலைமை ஏற்று நடத்தினாா்.

1908 ஆம்ஆண்டு பாா்சி சமூகத்தைச் சோந்த சமூக சீா்திருத்தவாதி BM மால்பாரியும், தயாராம் கிடுமாலும், இந்தியப் பெண்களுக்குச் செவிலியா் பயிற்சி அளிப்பதற்கு ஒரு அமைப்பை நிறுவ விழைந்தனா். இவா்கள் இராமாபாயின் உதவியை நாடவே, இது பம்பாயில் சேவாசதன் தோன்றுவதற்கு காரணமானது. 1915 ஆம் ஆண்டு பூனா சேவசதன் அமைப்பு ஒரு சங்கமாகப் பதியப்பட்டது.
அதன்பின் இச்சங்கம் தமது கல்விப் பணியை அதிகப்படுத்தியது. பெண்களுக்கான ஒரு பயிற்சிக் கல்லூரி செவிலியா்களுக்கும், மருத்துவ மாணவிகள் உட்பட மற்றவர்களுக்கு மூன்று விடுதிகளும் இச்சங்கத்தால் துவங்கப்பட்டது.

1924 ஆம் ஆண்டு இராமாபாய் இறக்கும் பொழுது சேவாசதன் சங்கம் ஆயிரத்திற்கும் மேற்பட்ட பெண்களுக்கு பல துறைகளில் பயிற்சி அளித்து வந்தது. அப்போதிருந்த பல இடா்பாடுகளுக்கிடையே, இராமாபாயின் முயற்சியாலும் வழிகாட்டுதலாலும் மட்டுமே இது சாத்தியப்பட்டது. 1921-22 ஆம் ஆண்டு ஒடுக்கப்பட்ட பெண்களுக்காக பம்பாய் மாகாணத்தில் பெரிய இயக்கத்தை நடத்தியதும் பெண்களுக்கு முன்பருவக் கல்வியைக் கட்டாயப்படுத்த வேண்டி போராட்டம் நடத்தியதும் இரண்டு முக்கிய சாதனைகள் ஆகும். இராமாபாய் இறந்தபின் மகாத்மா காந்தி இவருக்கு ஆற்றிய அஞ்சலி இவா் பெருமையைப் பேசும் வண்ணம் அமைந்தது. அந்தக் காலகட்டத்தில் கணவனை இழந்த பெண்கள் சேவாசதன் சங்கம் அளித்த செவிலியா் பயிற்சியில் சோ்வது வழக்கமாக ஆனது. ஒருமுறை ஒரு கைம்பெண் அக்கால வழக்கப்படி கைம்பெண்களுக்கான உடையணிந்து மழித்த தலையுடன் சேவாசதன் சங்கத்தில் மேடையேறிய போது அனைத்து மாணவா்களும் கேலியும் கிண்டலும் செய்தனா். இதனால் பெரிதும் மனம் வருத்தப்பட்ட இராமாபாய், மாணவா்களைக் கடுமையாக கண்டித்து மனம் திருந்தும்படி அறிவுரை வழங்கினாா். இறுதிவரை குழந்தைத் திருமணத்தைத் தடுக்கவும் போராடி வந்தாா். பூனா சேவா சதன் சங்கமல்லாமல் பம்பாய் சேவா சங்கமும் நிறுவப்பட்டது. இவைகள் பெண்களுக்கான பயிற்சி நிலையங்கள், தங்கும் விடுதிகள், கடைகள் போன்ற பல உதவிகளைச் செய்து வந்தன. இவையே இராமாபாயின் மிகப் பெரிய சேவையகக் கருதப்படுகிறது. போா் மாநாட்டில் பங்கேற்ற இராமாபாய் பெண்களுக்காக ஆளுநரிடம் பேசினாா். அதுபோல ஃபிஜி நாட்டிலும் ஜெனிவாவிலும் தொழிலாளா் நலனுக்காகவும் பாடுபட்டாா். எல்லோரும் அவரைப் பாராட்டிய போதும், இராமாபாய் தமது கணவரின் நிழலாகத் தாம் பணியாற்றியதாக அடக்கத்துடன் கூறிவந்துள்ளார். 

இந்திய -ஆஸ்திரேலியா அஞ்சல், 1962 ஆம் ஆண்டு இவா் நூற்றாண்டு விழாவை ஒட்டி அஞ்சல்தலை வெளியிட்டுள்ளது.


</doc>
<doc id="419507" url="https://ta.wikipedia.org/wiki?curid=419507" title="அயோடார்கைரைட்டு">
அயோடார்கைரைட்டு

அயோடார்கைரைட்டு "(iodargyrite)" என்பது AgI என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். அயோடைரைட்டு என்ற பெயராலும் இக்கனிமம் அழைக்கப்படுகிறது. வெள்ளி அயோடைடு சேர்மத்தினுடைய இயற்கையாகத் தோன்றும் கனிம வடிவமாக அயோடார்கைரைட்டு கருதப்படுகிறது. 

மோவின் கடினத்தன்மை அளவுகோலில் 1.5 முதல் 2 வரையிலான அளவில் கடினத்தன்மை மதிப்பை இக்கனிமம் பெற்றுள்ளது. 

குளோரார்கைரைட்டும் புரோமார்கைரைட்டும் இக்கனிமத்துடன் தொடர்புடைய கனிமங்களாகும். 



</doc>
<doc id="419515" url="https://ta.wikipedia.org/wiki?curid=419515" title="யெஹுலிங் போர்">
யெஹுலிங் போர்

யெஹுலிங் போர் என்பது மங்கோலியப் பேரரசுக்கும் சுரசன்கள் தலைமையிலான சின் அரசமரபிற்கும் நடைபெற்ற முக்கியமான போர் ஆகும். இலக்கிய ரீதியாக இதன் பொருள் காட்டு நரி மலைத்தொடர் போர் என்பதாகும். மங்கோலியர்கள் சின் அரசமரபை வென்றதன் முதல் கட்டமாக இந்த போர் நடைபெற்றது. இது ஆகத்து மற்றும் அக்டோபர் 1211 இடையில் யெஹுலிங் (野狐嶺; பொருள். "காட்டு நரி மலைத்தொடர்") என்கிற இடத்தில் நடைபெ‌ற்றது. இது தற்போது வங்சுவான் மாவட்டத்தின் வடமேற்கில் ஜங்ஜியாகோ, ஹீபே மாகாணத்தில் உள்ளது. இப்போரில் மங்கோலியப் பேரரசு தீர்க்கமான வெற்றியைப் பெற்றது. போருக்குப் பிறகு சின் பேரரசர் வன்யன் யோங்ஜி தன் தளபதிகளில் ஒருவராலேயே கொல்லப்பட்டார். இப்போரின் விளைவாக சின் பேரரசு பலவீனமடைந்து சீக்கிரமே அழிந்து போனது.


</doc>
<doc id="419532" url="https://ta.wikipedia.org/wiki?curid=419532" title="அர்ஜெண்டினா நாட்டுப்பண்">
அர்ஜெண்டினா நாட்டுப்பண்

அர்ஜெண்டினா நாட்டுப்பண் அல்லது அர்ஜெண்டினா தேசிய கீதம் ("Argentine National Anthem" () என்பது அர்ஜெண்டினாவின் நாட்டுப் பண்ணாகும். இப்பாடல் வரிகளை "வின்சண்ட் லோப்பஸ் பிலேன்ஸ்" என்பவரால் எழுதப்பட்டது. இந்த வரிகளுக்கு எசுபானிய இசையமைப்பாளரான "பிளேஸ் பரேரா" என்பவர் இசையமைத்தார். இந்தப் படைப்பானது 1813, மே 11 அன்று நாட்டுப் பண்ணாக அதிகாரப்பூர்வமாக அந்நாட்டால் ஏற்றுக் கொள்ளப்பட்டது. மூன்றாண்டுகளுக்குப் பிறகு மே 11 நாளை அந்நாடு தேசிய கீத நாளாக ஏற்றுக்கொண்டு கொண்டாடி வருகிறது.

ஸ்பெயின் நாட்டிடம் இருந்து விடுதலைப் பெறுவதற்கு முன்னதாக இயற்றப்பட்ட இப்பாடலில், ஸ்பெயின் நாட்டுக்கு எதிரான பத்திகள் இருந்தன. தற்காலத்தில் அப்பத்திகள் விலக்கப்பட்டு, முதலாவது மற்றும் நிறைவு பத்திகள் மட்டும் பாடப்படுகின்றன.

1924 ஆம் ஆண்டில் ஏற்றுக்கொள்ளப்பட்ட நவீன பதிப்பான, ஸ்பெயின் எதிர்ப்பு நடு பத்திகள் விலக்கப்பட்ட பாடல்வரிகள் பின்வறுமாறு.



</doc>
<doc id="419541" url="https://ta.wikipedia.org/wiki?curid=419541" title="திரீச்சர் காலின்சு நோய்த்தொகை">
திரீச்சர் காலின்சு நோய்த்தொகை

திரீச்சர் காலின்சு நோய்த்தொகை "(Treacher Collins syndrome)" (TCS) என்பது காதுகள், கண்கள், கன்ன எலும்புகள், முகவாய் ஆகியவற்றில் உருக்குலைவுகளை ஏற்படுத்தும் மரபியல் கோளாறு ஆகும். நோய்த்தாக்கம் குறைந்த நிலையில் இருந்து கடும்நிலை வரை அமையலாம். மூச்சுயிர்ப்புச் சிக்கல்கள், பார்வைச் சிக்கல்கள், கேட்புத் திறனிழப்பு, அண்ணப்பிளவை ஆகியனவும் அமையலாம்.
இது வழக்கமாக உடலக் குறுமவக ஓங்கலால் ஏற்படுகிறது. பெரும்பாலும் பாதி நேரங்களில் இது பெற்றோரிடம் இருந்து மரபாகப் பெறப்படாமல், புதிய சடுதி மாற்றத்தால் ஏற்படுகிறது. இந்நோய்த்தொகையில் பங்கேற்கும் மரபன்களாக "TCOF1", "POLR1C", or "POLR1D" ஆகியவை அமைகின்றன. நோயைப் பொதுவாக அறிகுறிகளை வைத்தும் X-கதிர்ப் படம், மரபியல் ஓர்வுகள் ஆகியவற்றாலும் அறியலாம்.
இதற்கு மருத்துவம் கிடையாது. அறிகுறிகளை மீள்கட்டுமான அறுவையாலும் கேட்புப் பொறிகளாலும் பேச்சு மருத்துவம் கொண்டும் சரிசெய்யலாம். இவர்களது ஆயுள் எதிர்பார்ப்பு இயல்பாக அமையும். TCS occurs in about one in 50,000 people. இந்நோய்த்தொகையின் இயல்புகளை 1900 இல் விவரித்த ஆங்கிலேய அறுவையரும் கண்மருத்துவரும் ஆகிய எட்வார்டு திரீச்சர் காலின்சு பெயரால் இது அழைக்கப்படுகிறது.

இந்நோய்த்தொகையுள்ளவர்களின் அறிகுறிகள் ஒருவருக்கொருவ்ர் வேறுபடலாம். சிலர் மிக நோமையாகவே இதனால் தாக்கமுறுவதால் இவர்களைக் கண்டறிய முடிவதில்லை. வேறு சிலரோ முகத்தில் மிகவும் கடுமையான தாக்கமுறுகின்றனர்; உயிர்தரித்தலே அரியதாகிறது. இவர்களது கூறுபடுகள் சமச்சீராகவே அமைகின்றன; இவற்றைப் பிறக்கும்போதே கண்டறியலாம்.
இந்நோய்த்தொகையின் மிகப் பொதுவான அறிகுறிளாக குறைந்த கீழ்தாடை வளர்ச்சியும் பொட்டு எலும்பு வளர்ச்சியும் அமைகின்றன.இவற்றோடு நாவீக்கமும் அமையலம். சிறிய கீழ்தாடை பற்களை முழுமையாக மறைக்காது; மிக்க் கடுமையான நிலையில் மூச்சுயிர்ப்பு, விழுகல் சிக்கல்களும் ஏற்படுகின்றன. பொட்டெலும்பு வளர்ச்சிக் குறைவால் கன்னங்கள் அமிழ்ந்து காணப்படும்.

இவர்களின் காதுமடல்கள் சிலவேளைகளில் குருகலாகவும் திருகலாகவும் உருக்குலைந்தும் ஏன், இல்லாமலும் போகும். சமச்சீர், இருபுறக் குறுக்கத்தால் புறச்செவி கால்வாய்க்ளே இல்லாமல் போகும். பெரும்பாலான நேர்வுகளில் இடைச்செவியும் இடைச்செவிக் குழியும் வடிவம் மாறி அமையும். இதுவரை உட்செவி உருக்குலைவுகள் விவரிக்கப்படவில்லை. இந்த குறைபாடுகளால் பெரும்பாலானவர்கள் காது கேட்புத் திறனை இழக்கின்றனர்.


</doc>
<doc id="419563" url="https://ta.wikipedia.org/wiki?curid=419563" title="பெல்ஜிய நாட்டுப்பண்">
பெல்ஜிய நாட்டுப்பண்

லா பிரபான்சோன் ("La Brabançonne") (; Dutch: "De Brabançonne"; German: "Das Lied von Brabant") என்பது பெல்ஜியத்தின் நாட்டுப்பண் ஆகும். இதன் அசல் பிரெஞ்சு மொழிப் பெயராக பிராபண்ட் ( Brabant) என்று குறிக்கப்படுகிறது; பெல்ஜியத்தின் மற்ற இரண்டு அதிகாரப்பூர்வ மொழிகளான, டச்சு மற்றும் ஜேர்மனிய மொழிகளில் இதன் பெயர் மொழி பெயர்க்கப்படாமல் அவ்வாறே குறிப்பிடப் படுகிறது.

183 இல் நடந்த பெல்ஜியப் புரட்சியின்போது "ஜென்னேவால்" என்ற இளம் புரட்சியாளர் படித்த கவிதை இதுவாகும்.
ஜென்னேவால், ஒரு பிரெஞ்சுக்காரர் ஆவார். இவரது இயற்பெயர் லூயி அலெக்சாண்டர் டெட்சே ஆகும். இவர் ஒரு நாடக நடிகராக இருந்தார். 1830 ஆகத்தில் பெல்ஜியப் புரட்சித் துவங்கியது, இது நெதர்லாந்திடம் இருந்து பெல்ஜியம் விடுதலைப்பெற வழிவகுத்தது. இந்த விடுதலைப் போரில் ஜென்னேவால் இறந்தார். இந்தக் கவிதைக்கு ஃபிராங்கோஸ் வான் காம்பன்ஹவுட் என்ற இசைக்கலைஞர் ஒரு பிரபலமான பிரஞ்சு பாடலின் மெட்டை அடிப்படையாகக் கொண்டு இசையமைத்தார். இது 1930 செப்டம்பரில் முதன்முதலில் இசைக்கப்பட்டது. 1860 இல், இப்பாடலும் இசையும் பெல்ஜிம் நாட்டின் தேசிய கீதமாக முறைப்படி ஏற்றுக்கொள்ளப்பட்டது.
இந்த நாட்டுப் பண்ணின் வரிகள், மெட்ட்டு ஆகியவை அரசின் பல்வேறு குழுக்களால் மதிப்பாய்வு செய்யப்பட்டு ஒரு அதிகாரப்பூர்வ பதிப்பு இறுதி செய்யப்பட்டது. 1921 அக்டோபர் 8 அன்று பிரெஞ்சு மொழி, ஜெர்மன் மொழி, டச்சு மொழி ஆகிய மொழிகளில் அதிகாரப்பூர்வமாக புதியப் பதிப்பு ஏற்கப்பட்டது. அவை பின்வருமாறு:

<poem>
அன்பான பெல்ஜியமே! எம் தந்தையரின் புனித நிலமே!
எங்கள் ஆத்மாக்களும் இதயங்களும் உனக்கே அற்பணிக்கப்பட்டன.
உனக்காக சிந்துவதற்றான குருதியுடன், தந்தை நாடே
ஒரே குரலில் உறுதி ஏற்கோறோம் - நீ நிலையாய் இருப்பாய்.
முழு அழகுடன் மகிழ்வாய் பூப்பாய்.
விடுதலை என்ன கற்பித்ததோ அதனூடே,
இன் பிள்ளைகள் மேலும் பாடுவார்கள்
மன்னர்! சட்டம்! விடுதலை!
நீ துணிவாக பேசும் சொற்களுக்கு உண்மையாக
மன்னருக்காக! சட்டத்திற்காக! விடுதலைக்காக! 
சட்டம், மன்னர், விடுதலைக்கு வணக்கம்
மன்னர்! சட்டம்! விடுதலை! 
</poem>



</doc>
<doc id="419566" url="https://ta.wikipedia.org/wiki?curid=419566" title="ஜின் அரசமரபின் க்ஷுவான்சோங் பேரரசர்">
ஜின் அரசமரபின் க்ஷுவான்சோங் பேரரசர்

ஜின் அரசமரபின் க்ஷுவான்சோங் பேரரசர் (18 ஏப்ரல் 1163 – 14 சனவரி 1224), அல்லது உடுபு (தனிப்பட்ட பெயர்) அல்லது வன்யன் க்ஷுன் அல்லது வன்யன் கோங்ஜியா (சீனப் பெயர்கள்) என்பவர் ஜுர்ச்சென்கள் தலைமையிலான ஜின் அரசமரபின் எட்டாவது பேரரசர் ஆவார். ஜின் அரசமரபினர் 12 மற்றும் 13ம் நூற்றாண்டுகளுக்கு இடையில் வடக்கு சீனாவை ஆண்டனர். மங்கோலியர்களால் தோற்கடிக்கப்பட்ட முதல் ஜின் பேரரசர் இவர்தான்.


</doc>
<doc id="419567" url="https://ta.wikipedia.org/wiki?curid=419567" title="கிளைன்பெல்டர் நோய்த்தொகை">
கிளைன்பெல்டர் நோய்த்தொகை

எக்சு எக்சு ஒய் நோய்தொகை (XXY) அல்லது 47,எக்சு எக்சு ஒய் நோய்த்தொகை (47,XXY) எனப்படும் கிளைன்பெல்டர் நோய்த்தொகை ("Klinefelter syndrome", KS) என்பது ஆண்களில் இரண்டு அல்லது கூடுதலான எக்சு குறுமவகங்கள் அமைவதால் ஏற்படும் நோய்த்தொகையாகும். இது இனப்பெருக்கத் திறனைக் குறைப்பதோடு சிறிய விரைப்பை/ விந்தகத்தை உருவாக்கும். இந்த அறிகுறிகள் நுட்பமானவை என்பதால் பலர் இவற்றை அறிவதில்லை. சிலவேளைகளில் அறிகுறிகள் ஓங்கலாக அமையும். ஓங்கலான அறிகுறிகளாக வலிவற்ற தசை,கூடுதலான உயரம், குறைவான இயக்க ஒருங்கிணைதிறன், முடி குறைவான உடல், முலை பருத்தல், பாலியல் ஆர்வம் இன்மை ஆகியன அமையும். பெரும்பாலும் இந்த அறிகுறிகள் பூப்பு அடையும்போது வெளிப்படுகிறது. அறிதிறன் இயல்பாக இருக்கும். இருந்தாலும் பலருக்கு படிக்கவும் பேசவும் எளிதில் இயலாது. பல எக்சு குறுமவகங்கள் அமைந்தால் அறிகுறிகள் மிகவும் கடுமையாக இருக்கும் .

இந்நோய்த்தொகை வழக்கமாக தற்போக்கில் தோன்றக்கூடியதாக உள்ளது. அகவை கூடிய தாய் இந்நோய்த்தொகை உள்ள குழந்தையைப் பெறுவதில் சற்றுக் கூடுதலான இடர் அமையும். இது பெற்றோரிடம் இருந்து மரபாகக் கையளிக்கப்படுவதில்லை. மாந்தனின் இயல்பான குறுமவகங்களின் எண்ணிக்கை 46 ஆகும். இவற்றுடன்டன் குறைந்தது ஓர் எக்சு குறுமவகம் கூடி 47 குறுமவகங்கள் கலக்கருவில் அமைந்தால் இந்நோய்த்தொகை ஏற்படுகிறது. இந்நிலை பாலினக் குறுமவக்ப் பிறழ் இணைவுநிலை எனப்படும். இந்நோய்த்தொகையைக் கலக்கரு வகைமை மரபியல் ஓர்வால் அறியலாம்.
இதை முழுமையாக தீர்க்க முடியாது என்றாலும் சில மருத்துவ முறைகள் உதவிபுரிகின்றன. இயன்மருத்துவம், பேச்சு, மொழி மருத்துவம், கலந்துரையாடல், கற்றல் முறைகளில் மாற்றம் ஆகியவை பயனுள்ளனவாக அமைகின்றன.விந்தியக்க ஊக்கிகளை விந்து மட்டம் கணிசமாக குறைவானபோது பயன்படுத்தலாம். பருத்த முலைகளை அறுவையால் நீக்கலாம். இந்நோய்த்தொகை உள்ள ஆண்களில் பாதிபேர் இனப்பெருக்கத் தொழில்நுட்ப உதவியால் குழந்தைகளைப் பாலூட்டி வளர்க்கலாம். ஆனால் இது செலவு மிக்கதும் இடர்மிகுந்ததும் ஆகும். ஆண்களின் முலைப்புற்று உயர் இடர் மிகுந்ததாக மிகுந்தது. இருந்தாலும் இந்த இடர் பெண்களைவிட குறைந்ததுதான். இவர்களது ஆயுள் எதிர்பார்ப்பு ஓரளவு இயல்பாக அமைகிறது.
இந்த நோய்த்தொகை ஆரி கிளைன்பெல்டர் பெயரால் அழைக்க்ப்படுகிறது. இவர் 1942 இல் புல்லர் ஆல்பிரைட், ஈ. சி. இரைபென்சுட்டீன் ஆகிய இருவருடன் இணைந்து போசுட்டனில் உள்ள மசாசூசட் பொது மருத்துவ மனையில் கண்டுபிடித்தார். இதை அதே ஆண்டில் முதலில் விவரித்து ஓர் அறிக்கையாக வெளியிட்டார்.<ref name="kline1942"/லறிக்கையில் இவரது பெயர் முதலில் அமைந்தமையால் இந்நோய்த்தொகை இவரது பெயரால் வழங்கலானது.சிலவேளைகளில் மூவரின் பெயர்களையும் இணைத்து இது கிளைன்பெல்டர்-இரைபென்சுட்டீன்-ஆல்பிரைட் நோய்த்தொகை எனவும் அழைக்கப்படுகிறது.

கிளைபெல்டர் நோய்த்தொகை கூடுதலாக ஒரு மிகையான குறுமவகம் அமைவதால் உருவாதல் 1956 இல் கண்டுபிடிக்கப்பட்டது. பிளங்க்ட், பார் ஆகிய இருவரும் உடலின் கலக்கருவில் பாலினக் குறுமவகம் அமைவதைக் கண்டனர். 

பாத்ரீசியா யாகோப்சு, ஜான் ஆண்டர்சன் சுட்டிராங் ஆகிய இருவரும் 1959 இல் உடலின் கலக்கருவில் எக்சு எக்சு ஒய் குறுமவக இணைவுநிலை அமைதலை விளக்கினர். இது பாலினக் குறுமவகப் பிறழ் இணைவுநிலையாகும். 

47, எக்சு எக்சு ஒய் கலக்கரு வகைமை ஓர் ஆணில் அமைதலை 1959 இல் ஓர் அறிக்கையாக இசுகாட்லாந்தில் எடின்பர்கு நகர வெசுட்டர்ன் பொது மருத்துவ மனையில் பணிபுரிந்த பாத்ரீசியா யாகோப்சு, ஜான் ஆண்டர்சன் சுட்டிராங் ஆகிய இருவரும் முதலில் வெளியிட்டனர். இந்தக் கலக்கரு வகைமை கிளைன்பெல்டர் நோய்த்தொகை சார்ந்த அறிகுறிகள் அமைந்த 24 அகவை ஆணில் காணப்பட்டது. இந்த மாந்த அல்லது பாலூட்டிக் குறுமவகப் பிறழ் இணைவுநிலைக் கண்டுபிடிப்பைத் தனது 1981 ஆம் ஆண்டைய வில்லியம் ஆலன் நினைவு விருது உரையில் யாகோப்சு அறிவித்தார்.


</doc>
<doc id="419580" url="https://ta.wikipedia.org/wiki?curid=419580" title="கருப்பை நார்த்திசுக் கட்டி">
கருப்பை நார்த்திசுக் கட்டி

கருப்பை நார்த்திசுக்கட்டி என்பது கருப்பையினுள் உருவாகும் மென்மையான தசைக் கட்டிகள் ஆகும். பெரும்பாலும் இக்கட்டிகள் இருப்பதன் அறிகுறி சிலருக்கு ஏற்படுவதில்லை ஆனால் சிலருக்கு மாதவிடாயின் பொழுது மிகுந்த வலியும் அதிக குருதிப்பெருக்கும் ஏற்படும். இக்கட்டிகள் பெரிதாக வளர்கையில் சிறுநீர்ப்பையைத் தள்ளியபடி அழுத்தும். அதனால் அடிக்கடி சிறுநீர்க்கழிக்க உந்துதல் ஏற்படும். சிலவேளை பாலுறவின்போது மிகுந்த வலியை அல்லது முதுகெலும்பு வலியை ஏற்படுத்தலாம். ஒரு பெண்ணுக்கு ஒரு கருப்பை நார்த்திசுக்கட்டியோ அல்லது ஒன்றுக்கும் மேற்பட்ட கட்டிகளோ இருக்கலாம். சில நேரங்களில் நார்த்திசுக்கட்டிகள் இருக்கும்போது கருத்தரித்தல் கடினமாக ஆகலாம்.ஆயினும் இது அனைவருக்கும் பொதுவானதல்ல. 

கருப்பை நார்த்திசுக்கட்டிகள் வருவதற்கான காரணம் இதுவரை தெளிபடுத்தப்படவில்லை. ஆயினும் குடும்ப வழியாகவோ உடல் இயக்குநீரின் அளவுகளை வைத்தோ ஓரளவு தீர்மானிக்கப்படுகிறது. உடற்பருமன், சிவப்பு இறைச்சி உட்கொள்ளுதல் ஆகியன கருப்பை நார்த்திசுக்கட்டிகள் உருவாவதற்கான ஆபத்தான காரணிகள் ஆகும். இடுப்பெலும்புச் சோதனை, மருத்துவப் படச்சோதனை ஆகியவை மூலம் இதனைக் கண்டறியலாம்.
அறிகுறிகள் எதுவும் தென்படாதபோது எவ்வித சிகிச்சையும் தேவையில்லை. ஆயினும் வலியுடன் குருதிப்போக்கு இருக்கும் பொழுது ஐபுரூபன், பாராசிட்டமால் ஆகியவை ஓரளவு பயன் தரும்.
கூடுதலாக இரும்புச்சத்துள்ள துணையுணவை அதிக உதிரப்போக்கின்போது எடுத்துக்கொள்ளலாம். கோனாடோட்ரோபின்- இயக்குநீர் வெளியீட்டு மருந்து வகைகள் மூலம் மருத்துவம் செய்தல் நார்த்திசுக்கட்டிகளின் அளவைக் குறைக்கக்கூடும் ஆனால் பக்க விளைவுகள் ஏற்படுவதோடு செலவும் அதிகமாகும். தீவிர அறிகுறிகள் தென்படுகையில் கட்டிகளை அகற்றவோ அல்லது கருப்பையை அகற்றவோ அறுவை சிகிச்சை உதவக்கூடும். கருப்பை தமனி நீக்கம் சில நேரஙகளில் பயன் தரும். புற்றுநோய் ஏற்படுத்தக்கூடிய வகையைச் சேர்ந்த லெயோமையொசார்கோமா என்றழைக்கப்படும் நார் திசுக்கட்டிகள் மிகவும் அரிதாகும். இவை தீங்கற்ற நார்த்திசுக்கட்டிகளில் இருந்து உருவாவதில்லை.
ஐம்பது வயது வரையுள்ள பெண்களில் 20 விழுக்காடு முதல் 80 விழுக்காடு பெண்களுக்கு கருப்பை நார்த்திசுக்கட்டிகள் வளர்கின்றன. 2013 இல் சுமார் 171 மில்லியன் பெண்கள் இதனால் பாதிப்படைந்தார்கள். பொதுவாக மத்திய அல்லது பிந்தைய இனப்பெருக்க வயதுள்ளவர்களுக்கு இருப்பதாகக் கண்டறியப்பட்டது. மாதவிடாய் நிறுத்த காலத்திற்குப் பின் இக்கட்டிகள் அளவில் சிறிதாகிவிடுகின்றன. ஐக்கிய அமெரிக்காவில் கருப்பை நீக்கு அறுவை சிகிச்சைக்குப் பொதுவான காரணமாக கருப்பை நார்த்திசுக்கட்டிகள் அமைகின்றன.

கருப்பை நார்த்திசுக்கட்டி உள்ள பெண்களுக்கு பொதுவாக எந்த அறிகுறியும் காணப்படுவதில்லை. அடிவயிறு வலித்தல் இரத்த சோகை, அதிகமான குருதிப்போக்கு ஆகியன நார்த்திசுக்கட்டிகள் கருப்பையினுள் இருப்பதற்கான அடையாளங்கள் ஆகும். நார்த்திசுக்கட்டிகள் உருவாகியுள்ள இடத்தைப் பொறுத்து பாலியல் உறவின் போது வலி ஏற்படலாம். கருத்தரித்தபின் இக்கட்டிகள் காரணமாக கருச்சிதைவு, குருதிப்போக்கு, முன்கூட்டியே பிறத்தல் அல்லது கருவின் நிலையில் குறுக்கீடு, ஆகியன ஏற்படலாம். மேலும் கருப்பை நார்த்திசுக்கட்டிகள் மலக்குடல் அழுத்தத்தை ஏற்படுத்தும். கருத்தரித்த பின் அடிவயிறானது கர்ப்பத் தோற்றத்தில் காணப்படுவதைவிட மிகவும் பெரிதாக இருக்கும். சில பெரிதான கட்டிகள் கருப்பைவாய் மற்றும் யோனிக்கு வெளியே வெளிப்பட்டுக் காணப்படும்.

பொதுவாக கருப்பை நார்த்திசுக்கட்டிகள் கொண்ட ஒரு பெண்ணுக்கு கருத்தரிக்காமைக்கு அக்கட்டிகள் காரணமாக இருப்பதில்லை. இக்கட்டிகள் காரணமாக மூன்று விழுக்காடு பெண்கள் மட்டுமே குழந்தை பெறமுடியாமல் இருக்கின்றனர். பெருவாரியான பெண்களுக்கு கருப்பை நார்த்திசுக்கட்டிகள் இருந்தும் கூட கருத்தரித்து சாதாரணமாகக் குழந்தை பெற்றுக்கொள்கின்றனர்.சில நேரங்கள் தவறான இடத்தில் உருவாகும் நார்த்திசுக்கட்டிகள் கருமுட்டைச் செயலைத் தடுத்து மலட்டுத்தன்மையை உருவாக்கலாம்.

கருப்பை நார்த்திசுக்கட்டி வளர்வதற்கான சில அபாயக் காரணிகள் மாறுபடக்கூடும். பொதுவாக உடற்பருமன் கொண்ட பெண்களுக்கு நார்த்திசுக்கட்டிகள் உருவாகின்றன. இனப்பெருக்கக் காலங்களில் (வயதில்) மட்டுமே அது தொடர்புடைய ஈத்திரோசன் புரோஜெஸ்திரோன் ஆகியவற்றைச் சார்ந்தே கருப்பைத் நார்த்திசுக்கட்டிகளின் வளர்ச்சி அமைகிறது
பழங்கள் காய்கறிகள் அதிகமாகவுள்ள உணவை எடுத்துக்கொள்ளுதல் நார்த்திசுக்கட்டிகள் வளரும் வாய்ப்பைக் குறைக்கிறது. நார்ச்சத்து, வைட்டமி ஏ, சி, இ, பைட்டோஸ்ட்ரோஜென்கள், கரோட்டினாய்டுகள், இறைச்சி, பால்பொருட்கள் ஆகியவை சில தெளிவற்ற விளைவுகளை ஏற்படுத்தும். சாதாரானமாக வைட்டமின் டி உள்ள உணவுகளை எடுத்துக்கொள்வது நார்த்திசுக்கட்டிகள் வளர்வதைக் குறைக்கக்கூடிம்.


</doc>
<doc id="419583" url="https://ta.wikipedia.org/wiki?curid=419583" title="திமிரு புடிச்சவன் (திரைப்படம்)">
திமிரு புடிச்சவன் (திரைப்படம்)

திமிரு புடிச்சவன் (Thimiru Pudichavan) ஆனது 2018 ஆம் ஆண்டு வெளிவரயிருக்கின்ற ஓர் தமிழ்த் திரைப்படமாகும். இத்திரைப்படத்தை கணேசா எழுதி, இயக்கி பாத்திமா விஜய் ஆண்டனி தயாரித்துள்ளார். இத்திரைப்படத்தில் விஜய் ஆண்டனி மற்றும் நிவேதா பெத்துராஜ் முதன்மை கதாப்பாத்திரத்தில் நடித்துள்ளனர்.விஜய் ஆண்டனியால் இயற்றப்பட்ட இசை மற்றும் ரிச்சர்டு எம். நாதனின் ஒளிப்பதிவு ஆகியவற்றை உள்ளடக்கி இத்திரைப்படமானது, தீபாவளி பண்டிகையான நவம்பர் 06, 2018 அன்று வெளியாகும் என அறிவிக்கப்பட்டது.




</doc>
<doc id="419586" url="https://ta.wikipedia.org/wiki?curid=419586" title="நிவேதா பெத்துராஜ்">
நிவேதா பெத்துராஜ்

நிவேதா பெத்துராஜ் (Nivetha Pethuraj பிறப்பு:30 நவம்பர், 1991) ஒரு இந்தியத் திரைப்பட நடிகை ஆவார். இவர் தமிழ் மற்றும் தெலுங்கு மொழித் திரைப்படங்களில் நடித்துள்ளார். இவர் 2016 ஆம் ஆண்டு வெளியான ஒரு நாள் கூத்து என்னும் திரைப்படத்தின் மூலம் அறிமுகமானார்.

இவர் தூத்துக்குடி மாவட்டத்தில் உள்ள கோவில்பட்டியில் பிறந்தார். இவர் சிறிய வயதாக இருக்கும் போது துபாய் சென்றதால், அந்நாட்டிலே தன் படிப்பை முடித்தார்.


</doc>
<doc id="419604" url="https://ta.wikipedia.org/wiki?curid=419604" title="யுரேனோஃபேன்">
யுரேனோஃபேன்

யுரேனோஃபேன் "(Uranophane)" என்பது Ca(UO)[HSiO]•5HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். யுரேனோடைல் என்ற பெயராலும் இக்கனிமத்தை அழைக்கிறார்கள். இதுவோர் அரிய கால்சியம் யுரேனியம் சிலிக்கேட்டு நீரேற்று கனிமமாகும். யுரேனியத்தைக் கொண்டுள்ள மற்ற கனிமங்கள் ஆக்சிசனேற்றம் அடைவதால் இக்கனிமம் தோன்றுகிறது. மஞ்சள் நிறமும் கதிரியக்கத்தன்மையும் இக்கனிமத்தின் இயற்பியல் பண்புகளாகும்.


</doc>
<doc id="419616" url="https://ta.wikipedia.org/wiki?curid=419616" title="கைஃபெங்">
கைஃபெங்

கைஃபெங் () என்பது முற்காலத்தில் பல பெயர்களால் அழைக்கப்பட்ட மற்றும் சீனாவின் கிழக்கு-மத்திய ஹெனான் மாகாணத்தில் அமைந்துள்ள ஒரு நகரம் ஆகும். இது சீனாவின் பண்டைய எட்டு தலைநகரங்களில் ஒன்று ஆகும். வரலாற்றில் இது ஏழு முறை தலைநகரமாக இருந்துள்ளது. வடக்கு சாங் வம்சத்தின் (960-1126) தலைநகரமாக இருந்த போது இது மிகப் பிரபலமாக இருந்தது.


</doc>
<doc id="419623" url="https://ta.wikipedia.org/wiki?curid=419623" title="மங்கோலியர்களின் கைஃபெங் முற்றுகை">
மங்கோலியர்களின் கைஃபெங் முற்றுகை

மங்கோலியர்களின் கைஃபெங் முற்றுகை என்பது 1232 முதல் 1233 வரை நடைபெற்ற ஒரு முற்றுகைப் போர் ஆகும். இப்போரில் மங்கோலியர்கள் ஜுர்ச்சென் ஜின் அரசமரபின் தலைநகரான கைஃபெங்கைக் கைப்பற்றினர். மங்கோலியர்களும் ஜுர்ச்சென்களும் இரண்டு தசாப்தங்களாகப் போரிட்டுக் கொண்டிருந்தனர். மங்கோலியர்கள் ஜுர்ச்சென்களைக் கப்பம் கட்டக் கூறினர். ஆனால் அவர்கள் கப்பம் கட்ட மறுத்தனர். இதனால் 1211ல் போர் ஆரம்பித்தது. ஒகோடி தன் தலைமையிலான ஒரு இராணுவத்துடனும் தன் தம்பி டொலுய் தலைமையில் மற்றொரு இராணுவத்துடனும் கைஃபெங்கை முற்றுகையிடச் செய்தார். இரு இராணுவங்களும் ஒன்றாக இணைந்த போது சுபுதை தலைமையில் முற்றுகைப் போர் ஆரம்பமானது. மங்கோலியர்கள் ஏப்ரல் 8, 1232ல் கைஃபெங் நகரச் சுவரை அடைந்தனர்.


</doc>
<doc id="419640" url="https://ta.wikipedia.org/wiki?curid=419640" title="கயிஜோ முற்றுகை">
கயிஜோ முற்றுகை

கயிஜோ முற்றுகை என்பது ஜுர்ச்சென்கள் தலைமையிலான ஜின் அரசமரபிற்கும், மற்றும் மங்கோலியப் பேரரசு மற்றும் சாங் அரசமரபின் கூட்டுப்படையினருக்கும் இடையே நடந்த முற்றுகைப் போர் ஆகும். இது 1233 முதல் 1234 வரை நடைபெற்றது. மங்கோலியர்களுக்கும் ஜின்களுக்கும் இடையே நடந்த கடைசி பெரிய போர் இதுவே ஆகும். இரு நாடுகளுக்கும் இடையே முதன் முதலில் 1211ல் போர் ஆரம்பித்தது. மங்கோலியர்கள் செங்கிஸ் கான் தலைமையில் போர் புரிந்தனர். ஜின்களின் தலைநகரான ஜோங்டு (தற்கால பெய்ஜிங்கின் க்ஷுச்செங் மற்றும் ஃபெங்டை மாவட்டங்கள்) 1213ல் முற்றுகையிடப்பட்டது. பிறகு 1215ல் வெல்லப்பட்டது. இடைப்பட்ட காலத்தில் ஜின்கள் தங்களுடைய தலைநகரை பியான்ஜிங்குக்கு (தற்கால ஹெனான் மாகாணத்தின் கைஃபெங்) மாற்றினர். 1227ல் செங்கிஸ் கான் இறந்த பிறகு ஒகோடி கான் பதவிக்கு வந்தார். 1230ல் ஜின் அரசமரபினருக்கு எதிரான போர் மீண்டும் ஆரம்பித்தார். மங்கோலியர்கள் பியான்ஜிங்கை முற்றுகையிட்ட போது பேரரசர் அயிசோங் தப்பி ஓடினார். பிப்ரவரி 26, 1233ல், அவர் குயிடே (தற்கால ஷன்ஜியு, ஹெனான் மாகாணம்) எனும் இடத்தை அடைந்தார். பின்னர் ஆகத்து 3ல் கயிஜோவுக்குச் (தற்கால ருனான் கவுன்டி, ஹெனான் மாகாணம்) சென்றார். மங்கோலியர்கள் திசம்பர் 1233ல் கயிஜோவுக்கு வந்தனர்.


</doc>
<doc id="419644" url="https://ta.wikipedia.org/wiki?curid=419644" title="அங்கேரி நாட்டுப்பண்">
அங்கேரி நாட்டுப்பண்

அங்கேரி நாட்டுப்பண் ("Himnusz" (; English: ) என்பது அங்கேரியின் தேசிய கீதம் ஆகும். இது 19 ஆம் நூற்றாண்டில் ஏற்றுக் கொள்ளப்பட்டது, தற்காலத்தில் இப்பாடலின் முதல் பத்திமட்டும் அதிகாரப்பூர்வ விழாக்களில் பாடப்படுகிறது. இப்பாடலானது அங்கேரியின் தேசியக் கவிஞரான ஃபெரேங்க் கோக்சே என்பவரால் 1823இல் இயற்றப்பட்டது. இதன் தற்போதைய அதிகாரப்பூர்வ இசையானது, 1844இல் காதல் பாடல்களின் இசையமைப்பாளரான ஃபெரேங்க் எர்கல் என்பவரால் இசையமைக்கப்பட்டது. இப் பாடலானது தற்காலத்திய தேசிய பிரச்சனைகளை விட கடந்த கால ஆத்திரியப் பேரரசு காலத்துக் குறிப்புகளைக் கொண்டுள்ளது. அங்கேரியின் வரலாற்றை நன்கு அறிந்தவர்களால் மட்டுமே இந்தக் கவிதைத் தொகுப்பின் முழு பொருளை தெளிவாக உணர முடியும்.
இதன் மூலப்பாடலானது மிக நீளமானது. கால ஓட்டத்தில் இது சுருக்கப்பட்டு முதல் பத்தி மட்டும் பாடப்படுகிறது. அந்த முதல் பத்தி பின்வருமாறு; 


</doc>
<doc id="419646" url="https://ta.wikipedia.org/wiki?curid=419646" title="குச்லுக்">
குச்லுக்

குச்லுக் என்பவர் மேற்கு மங்கோலியாவின் நைமர்கள் இனத்தைச் சேர்ந்தவர் ஆவார். இவர் காரா கிதை பேரரசின் கடைசி ஆட்சியாளர் ஆவார். செங்கிஸ் கானால் நைமர்கள் தோற்கடிக்கப்பட்ட போது குச்லுக் மேற்கு நோக்கி காரா கிதைக்கு ஓடினார். அங்கு இவர் ஒரு ஆலோசகராகப் பணியாற்றினார். பின்னர் கலகம் செய்து அரியணை ஏறி காரா கிதையைத் தன் கட்டுப்பாட்டுக்குள் கொண்டு வந்தார். 1218ல் மங்கோலியர்களால் கொல்லப்பட்டார். காரா கிதை வளர்ந்து வந்த மங்கோலியப் பேரரசில் இணைக்கப்பட்டது.


</doc>
<doc id="419657" url="https://ta.wikipedia.org/wiki?curid=419657" title="சூல்பை முறுக்கம்">
சூல்பை முறுக்கம்

சூல்பை முறுக்கம் அல்லது சூலக முறுக்கம் (Ovarian torsion) என்பது சூல்பையானது மற்ற உள்ளுறுப்புகளுடனான இணைப்பில் சற்று முறுக்கிக் காணப்படுதலாகும். இதனால் இரத்த ஓட்டமானது அப்பகுதிக்குக் குறைந்து காணப்படும். இடுப்பெலும்பு அல்லது இடுப்புப் பகுதியின் ஒரு புறத்தில் மட்டும் பொதுவாக வலியேற்படும். பொதுவாக திடீரென வலி ஏற்படும் ஆனால் இது அனைவருக்கும் எப்பொழுதும் ஏற்படுவதில்லை. பிற அறிகுறியாகக் குமட்டலும் ஏற்படும். தொற்றுநோய்கள், குருதிப் போக்கு அல்லது மலட்டுத்தன்மை ஆகியவை இதனால் ஏற்படும் சிக்கல்களாகும்.
சூலக நீர்க்கட்டிகள், சூலகம்விரிவடைதல், சூலகக் கட்டிகள், கருத்தரிப்பு, மகப்பேறுக்கான சிகிச்சைகள், குழந்தைப் பிறப்பைத் தடுக்க கருமுட்டைவரும் குழாயைக் கட்டுதல் ஆகியவை சூலக முறுக்கத்திற்கான தீவிரக் காரணிகளாகும். யோனிவழி மீயொலிச் சோதனை, குறுக்குவெட்டு வரியோட்டப் படம் ஆகியவை மூலம் நோய் கண்டறியப்படுகிறது. ஆனால் இவையே நோய்க்கண்டறிவதற்கான முற்றிலும் சரியான வழியல்ல. அறுவை சிகிச்சை மட்டுமே துல்லியமான நோய்க்கண்டறிதல் முறையாகும்.S
அறுவை சிகிச்சை மூலம் சூல்பை முறுக்கத்தை நீக்கலாம் அல்லது சூல்பையை அதனிடத்தில் சரியாகப் பொருத்தலாம் அல்லது அதனை நீக்கிவிடலாம். நீண்டகாலமாக இது நீடித்தாலும் கூட அடிக்கடி இதனை சரிசெய்துகொள்ளலாம். முன்பே கருப்பை முறுக்கமுடையவர்களில் கூட 10% பேர் மட்டுமே இதனால் பாதிக்கப்படும் வாய்ப்புள்ளது.. நோய்க்கண்டறிதலானது ஒப்பீட்டளவில் மிகவும் அரிதாகவே காணப்படுகிறது. 1,00,000 பெண்களில் 6 விழுக்காடு பெண்கள் ஆண்டுதோறும் இதனால் பாதிப்புக்குள்ளாகின்றனர்T. சூல்பை முறுக்கமானது பொதுவாக இனப்பெருக்க வயதுக் காலங்களில் எந்த வயதுப் பெண்களுக்கு வேண்டுமானாலும் இது நிகழக்கூடும்..

சூல்பை முறுக்கம் உள்ள நோயாளிகளுக்கு வழக்கமாக, கீழ் அடிவயிற்றில் ஒருபக்கமாக திடீரென கடுமையான வலி தோன்றும். 70% பேருக்கு இவ்வலியுடன் குமட்டலும் வாந்தியும் ஏற்படும்.
சூலகத்தின் அதிக வளர்ச்சியானது அதன் முறுக்கத்துடன் தொடர்புடையது. இனப்பெருக்க வயதில் உடற்கூறியல் முனையங்களின் வளர்ச்சி இச்சுழற்சிக்கான ஆபத்தான காரணியாகும். முறுக்கத்திற்கான பொதுவான காரணி சூலகத்தில் சூலகக்கட்டிகளால் ஏற்படும் பாதிப்பாகும். சூலக முறுக்கத்தினால் பால்லோப்பியன் குழாயும் அதனோடு சுற்றிப் படர்ந்து பரவியுள்ள கருப்பைத் தசைநார்களும் முறுக்கியபடி காணப்படும்.சில அரிதான நேரங்களில் இத்தசை நார்கள் சூலகத்துடன் 80 விழுக்காடு வலப்பக்கமாகச் சற்று மேலோங்கிக் காணப்படும்.

சூலக முறுக்கத்தைத் துல்லியமாகக் கண்டறிதல் கடினமானதாகும். நோயைக் கண்டறிவதற்கு முன் அறுவை சிகிச்சை செய்யப்படுகிறது. மகப்பேறியல் மற்றும் பெண் மருத்துவயியல் ஆய்வு ஒன்றில் முன் அறுவை சிகிச்சை செய்து நோய்க்கண்டறியும் முறையில் 46% பெண்களுக்கு மட்டுமே சூலக முறுக்கம் இருப்பது கண்டறியப்பட்டது. 


</doc>
<doc id="419659" url="https://ta.wikipedia.org/wiki?curid=419659" title="லியாவோ அரசமரபு">
லியாவோ அரசமரபு

லியாவோ அரசமரபு (; கிதான் மொழி: "மோஸ் ஜயேலுட்"; ), அல்லது லியாவோ பேரரசு அல்லது அதிகாரப்பூர்வமாக பெரிய லியாவோ () அல்லது கிதான் மாநிலம் (கிதான்: "மோஸ் டியாவு-ட் கிடை ஹுல்ட்சி குர்"), என்பது கிழக்கு ஆசியாவில் இருந்த ஒரு பேரரசு ஆகும். இது 907 முதல் 1125 வரை நீடித்தது. இதன் பகுதிகள் தற்கால மங்கோலியா மற்றும் உருசிய தூரக் கிழக்கு, மஞ்சூரியா, வடக்கு சீனா ஆகியவற்றின் பகுதிகளில் தற்போது அமைந்துள்ளது.


</doc>
<doc id="419662" url="https://ta.wikipedia.org/wiki?curid=419662" title="கஷ்கர்">
கஷ்கர்

கஷ்கர் அல்லது அதிகாரப்பூர்வமாக கஷி என்பது சீன மக்கள் குடியரசின் க்ஷின்ஜியாங் மாகாணத்தில் உள்ள ஒரு பாலைவனச் சோலை நகரம் ஆகும். சீனாவின் மேற்கில் தொலைவில் காணப்படும் நகரங்களில் இதுவும் ஒன்றாகும். இது ஆப்கானித்தான், கிர்கிசுத்தான், பாக்கித்தான் மற்றும் தஜிகிஸ்தான் நாடுகளின் எல்லையில் அமைந்துள்ளது. இதன் மக்கள் தொகை 500,000க்கும் அதிகமாக உள்ளது. இது பட்டுப்பாதையில் சீனா, மத்திய கிழக்கு மற்றும் ஐரோப்பாவுக்கு நடுவில் 2,000 ஆண்டுகளுக்கு மேலாக ஒரு வணிக இடமாகவும் முக்கிய நகரமாகவும் இருந்து வருகிறது.


</doc>
<doc id="419667" url="https://ta.wikipedia.org/wiki?curid=419667" title="யு டர்ன் (2018 திரைப்படம்)">
யு டர்ன் (2018 திரைப்படம்)

யு டர்ன் (U Turn) என்பது 2018 ஆம் ஆண்டு வெளியான ஓர் இந்தியத் திகில் திரைப்படம் ஆகும். இத்திரைப்படமானது தமிழ் மற்றும் தெலுங்கு மொழிகளில் வெளியிடப்பட்டது. இத்திரைப்படத்தை பவன் குமார் எழுதி, இயக்கி ஶ்ரீனிவாச சித்தூரி மற்றும் இராம்பாபு பண்டாரு ஆகியோர் தயாரித்துள்ளனர். இத்திரைப்படத்தில் சமந்தா மற்றும் ஆதி முக்கிய கதாபாத்திரத்தில் நடித்துள்ளனர். இந்தத் திரைப்படம் 2016 ஆம் ஆண்டின் கன்னட மொழித் திரைப்படமான யு டர்ன் (U Turn) என்ற படத்தின் மறு தயாரிப்புப் படமாகும். பூர்ணசந்திர தேஜஷ்லி, அனிருத் ரவிச்சந்திரன் ஆகியோரால் இயற்றப்பட்ட இசை மற்றும் நிகேட் பூமிரெட்டியின் ஒளிப்பதிவு ஆகியவற்றை உள்ளடக்கி, இத்திரைப்படம் செப்டம்பர் 13, 2018 அன்று வெளியானது.

ஒரு பத்திரிகை நிருபரான ரட்சனா (சமந்தா) மேம்பாலம் ஒன்றில் நடக்கும் விபத்து குறித்து கதை எழுதும் முயற்சியில் ஈடுபடுகிறார். அந்த மேம்பாலத்தில் சாலைக்கு நடுவே இருக்கும் தடுப்பு கற்களை சில இருசக்கர வாகன ஓட்டிகள் அகற்றிவிட்டு விதிமுயை மீறி யு டர்ன் எடுத்துச் செல்கிறார்கள். அப்படி யு டர்ன் எடுத்துச் செல்லும் வாகன ஓட்டிகளை பேட்டி எடுக்க நினைக்கும் ரட்சனா, அந்த சாலை ஓரத்தில் இருக்கும் பிச்சைக்காரர் ஒருவரிடம், சாலை தடுப்பு கற்களை அகற்றும் நபர்களது இருசக்கர வண்டி எண்ணை குறித்து கொடுக்குமாறும், அதற்கு பணம் தருவதாகவும் கூற, அவரும் ரட்சனாவுக்கு விதிமுறையை மீறி யு டர்ன் எடுத்துச் செல்லும் இருசக்கர வாகன ஓட்டிகளின் வண்டி எண்ணை குறித்துக் கொடுக்கிறார். அதை வைத்து ஆர். டி. ஓ அலுவலகம் மூலம் அவர்களது விலாசத்தை பெறும் ரட்சனா, அவர்களில் ஒருவரை பேட்டி எடுக்க அவரது வீட்டுக்கு செல்லும் போது, வீடு பூட்டப்பட்டு இருப்பதால் திரும்ப வந்துவிடுகிறார். அதே நாள் இரவு ரட்சனா சந்திக்க சென்றவர் மர்மமான முறையில் இறக்க, காவல்துறை ரட்சனா மீது சந்தேகப்படுகிறது. காவல்துறை ரட்சனாவை விசாரணைச் செய்கிறது, ரட்சனாவோ தனக்கும் இதற்கும் சம்மந்தம் இல்லை என்று கூறுவதோடு, தான் அந்த நபரை எதற்காக சந்தித்தேன், என்ற காரணத்தை கூறி, அவரைப் போல மேலும் பத்து பேருடைய விலாசமும் தன்னிடம் இருப்பதாக கூறி அதை காவல்துறை அதிகாரியான நாயக்கிடம் (ஆதி) காண்பிக்கிறார். அந்த விலாசங்களை நாயக் ஆய்வு செய்ய, அவர்கள் அனைவரும் உயிரிழந்து விட்ட தகவல் தெரிய வருகிறது. ஒட்டு மொத்த காவல்துறையும் அதிர்ச்சியடைந்தாலும், மேலதிகாரி இந்த வழக்கை தொட வேண்டாம் என்று நாயக்கிற்கு உத்தரவுபோடுவதால் அவரால் சட்டப்படி எதுவும் செய்ய முடியாமல் போகிறது. இதற்கிடையே, மேம்பாலத்தில் மீண்டும் இரண்டு நபர்கள் சாலை தடுப்பு கற்களை அகற்றிவிட்டு விதிமுறையை மீறி யு டர்ன் எடுத்துச் செல்ல, அவர்களை காப்பாற்ற நினைக்கும் ரட்சனா, நாயக்கிடம் உதவி கேட்கிறார், அவரும் அந்த இரண்டு பேரை சிறையில் அடைத்து வைக்கிறார். ஆனால், அந்த இரண்டு நபரும் சிறைக்குள்ளயே இறந்து போக, நாயக் பணி இடை நீக்கம் செய்யப்படுகிறார். என்னதான் நடந்தாலும், அந்த மேம்பாலத்தின் ரகசியத்தை அறிய வேண்டும் என்பதற்காக ரட்சனாவே, மேம்பால சாலை தடுப்பு கற்களை அகற்றிவிட்டு விதிமுறையை மீறி யு டர்ன் எடுத்துச் செல்ல, அவர் மரணம் அடைந்தாரா? அல்லது மேம்பாலத்தின் ரகசியத்தை கண்டுபிடித்தாரா? என்பதே இப்படத்தின் கதையாகும்.

இத்திரைப்படமானது விநாயக சதுர்த்தி நாளான செப்டம்பர் 13, 2018 அன்று வெளியானது.



</doc>
<doc id="419671" url="https://ta.wikipedia.org/wiki?curid=419671" title="மதகடிப்பட்டு">
மதகடிப்பட்டு

மதகடிப்பட்டு (Madagadipet) இந்தியாவின், புதுச்சேரி மாநிலத்தில் உள்ள ஒரு கிராமமாகும். இது வில்லியனூர் வட்டம் மற்றும் மண்ணாடிப்பட்டு கொம்யூனுக்கு உட்பட்ட ஓர் கிராமாகும். இக்கிராமானது தமிழ்நாடு மாநிலத்தின் எல்லைப் பகுதியாகும்.

2011 ஆம் ஆண்டு மக்கள் தொகை கணக்கெடுப்பின் படி, இக்கிராமத்தில் 1709 குடும்பங்கள் உள்ளன. இங்கு மொத்தம் மக்கள் தொகை 7253 ஆகும். இதில் ஆண்கள் 3608 மற்றும் பெண்கள் 3645 ஆகும்.

இது புதுச்சேரி மற்றும் விழுப்புரத்திற்கு நடுவே உள்ளது. இங்கிருந்து விழுப்புரம் 21 கி.மீ தொலைவிலும், புதுச்சேரி 24 கி.மீ தொலைவிலும் உள்ளது. இதன் அருகில் உள்ள விமான நிலையம், புதுச்சேரி விமான நிலையம் (25 கி.மீ) ஆகும்.


இக்கிராமத்தில் செவ்வாய் கிழமை அன்று வாரச்சந்தை நடைபெறுகிறது.


</doc>
<doc id="419673" url="https://ta.wikipedia.org/wiki?curid=419673" title="அரசு மேல்நிலைப்பள்ளி கடுக்காய் வலசை">
அரசு மேல்நிலைப்பள்ளி கடுக்காய் வலசை

இராமநாதபுரத்தில் அமைந்துள்ளது அரசினர் மேல்நிலைப்பள்ளி கடுக்காய் வலசை.இராமநாதபுர மாவட்டத்தில் தோன்றிய பழமையான பள்ளியில் இதுவும் ஒன்று.

 இது இராமநாதபுர மாவட்டத்தில் அமைந்துள்ள அரசு பள்ளியாகும். சேர்வைகாரன் ஊரணிக்கு அருகில் கடுக்காய் வலசை எனும் கிராமத்தில் இப்பள்ளி அமைந்துள்ளது. இது இம்மாவட்டத்தின் பழைமையான பள்ளியாகும்.

 இங்கு மாணவர்கள்/ மாணவிகளுக்கு தேவையான காற்றோட்டமான வகுப்புகளும்,சுகாரதரமான கழிப்பறை வசதிகளும், தொழில்நுட்ப கட்டமைப்பு சேவைகள் செய்யப்பட்டுள்ளது.

 ஆறாம் வகுப்பு முதல் பன்னிரண்டாம் வகுப்பு வரை உள்ளது. குறிப்பாக



 மாணவ/மாணவியர் தங்குவதற்கு தனித்தனி விடுதி வசதிகள் ஏற்பாடு செய்யப்பட்டுள்ளது. சுற்றுப்புற மாணவர்கள் இரெகுநாதபுரம்,பிரப்பன் வலசை, சேர்வைகாரன் ஊரணி தங்கி படிக்கும் வண்ணம் அமைக்கப்பட்டுள்ளது.

 மாணாக்கர் விளையாடுவதற்கு விளையாட்டு மைதானத்ம் அமைக்கப்பட்டுள்ளது.


</doc>
<doc id="419677" url="https://ta.wikipedia.org/wiki?curid=419677" title="நைஜீரிய நாட்டுப்பண்">
நைஜீரிய நாட்டுப்பண்

நைஜீரிய நாட்டுப்பண் ("Arise, O Compatriots") என்பது நைஜீரியாவின் தேசிய கீதம் ஆகும். இது 1970 களின் பிற்பகுதியில் ஏற்றுக்கொள்ளப்பட்டது மேலும் இது நாட்டின் இரண்டாவது நாட்டுப்பண் ஆகும்.

தற்போதைய நாட்டுப்பண்ணானது 1978 இல் ஏற்றுக்கொள்ளப்பட்ட, இதற்கு முந்தைய நாட்டுப்பண்ணான  "Nigeria, We Hail Thee"  என்ற பாடலுக்குப் பதிலாக மாற்றப்பட்டு ஏற்றுக் கொள்ளப்பட்டது.

இப்பாடல் வரிகளானது தேசிய அளவில் நடத்தப்பட்ட போட்டியில் இருந்து தேர்ந்தெடுக்கப்பட்ட சிறந்த ஐந்து பதிவுகளில் இருந்து எடுக்கப்பட்ட சொற்கள் மற்றும் சொற்றொடர்களின் கலவையாகும். இந்த பாடல் வரிகளுக்கு, நைஜீரிய காவல்துறை இசைக்குழுவின்  இயக்குநரான  பெனடிக்ட் ஈ.ஓடியஸ் என்பவரால்  இசையமைக்கப்பட்டது.

நைஜீரிய நாட்டுப்பண் பாடப்பட்டு உடனடியாக நைஜீரிய உறுதிமொழி ஏற்கப்படுகிறது உறுதிப்படுத்துகிறது: இது 1976 இல் பேராசிரியர் (திருமதி) ஃபெலிசியா அடெபோலா அடிடாயினால் எழுதப்பட்டது.




</doc>
<doc id="419684" url="https://ta.wikipedia.org/wiki?curid=419684" title="குவாரசமியா">
குவாரசமியா

க்வரஸ்ம் , அல்லது கோரஸ்மியா (, "க்ஷ்வரஸ்ம்") என்பது மேற்கு நடு ஆசியாவில் அமு டர்யா ஆற்று டெல்டாவில் இருக்கும் ஒரு பெரிய பாலைவனச் சோலை பகுதி ஆகும். இதன் வடக்கில் (முன்னாள்) அரல் கடலும், கிழக்கில் கைசைல்கும் பாலைவனமும், தெற்கில் கரகும் பாலைவனமும் மற்றும் மேற்கில் உஸ்ட்யுர்ட் பீடபூமியும் அமைந்துள்ளன. இது ஈரானிய க்வரஸ்மிய நாகரிகத்தின் மையம் ஆகும். பாரசீகப் பேரரசு போன்ற தொடர்ச்சியான பேரரசுகள் இங்கே அமைந்திருந்தன. அவற்றின் தலைநகரங்களான கத், குர்கஞ்ச் (தற்கால கொனேவுர்கெஞ்ச்) மற்றும் கிவா (16ம் நூற்றாண்டில் இருந்து) இப்பகுதியில் அமைந்திருந்தன. இந்நாளில் க்வரஸ்மின் பகுதிகள் உஸ்பெகிஸ்தான், கசகஸ்தான் மற்றும் துர்க்மெனிஸ்தான் ஆகிய நாடுகளின் பகுதிகளாக உள்ளன.


</doc>
<doc id="419687" url="https://ta.wikipedia.org/wiki?curid=419687" title="குவாரசமிய அரசமரபு">
குவாரசமிய அரசமரபு

குவாரசமிய அரசமரபு (; அல்லது அனுஸ்டெஜின் அரசமரபு என்பது ஒரு பாரசீக சன்னி இசுலாம் அரசமரபு ஆகும். இது துருக்கிய அடிமைகளில் இருந்து தோன்றியது. இந்த அரசமரபு உயர் நடுக்காலத்தில் நடு ஆசியா மற்றும் ஈரானின் பெரும் பகுதிகளை ஆண்டது. தோராயமாக 1077 முதல் 1231 வரை ஆண்டது. முதலில் இவர்கள் செல்ஜுக்குகள் மற்றும் காரா கிதான்களுக்குக் கப்பம் கட்டுபவர்களாக இருந்தனர். பின்னர் சுதந்திரமாகச் செயல்பட்டனர். 13ம் நூற்றாண்டில் மங்கோலியர்களின் குவாரசமியப் படையெடுப்பு வரை இவ்வாறு செயல்பட்டனர்.

இந்த அரசமரபு தளபதி அனுஷ்டிஜின் கர்ச்சாயால் தொடங்கப்பட்டது. இவர் செல்ஜுக் சுல்தான்களின் முன்னாள் துருக்கிய அடிமை ஆவார். இவர் குவாரசமியாவின் ஆளுநராக நியமிக்கப்பட்டிருந்தார். இவரது மகன் முதலாம் குத்ப் அத்-தின் முஹம்மத் இவரது பரம்பரையில் வந்த குவாரசமியாவின் முதல் ஷா ஆவார்.


</doc>
<doc id="419693" url="https://ta.wikipedia.org/wiki?curid=419693" title="ஷா (பட்டம்)">
ஷா (பட்டம்)

ஷா ("Shah", ; ) என்பது பேரரசர்கள், அரசர்கள், இளவரசர்கள் மற்றும் ஈரானின் (வரலாற்று ரீதியாக பாரசீகம்) பிரபுக்களுக்கு வழங்கப்பட்ட ஒரு பட்டம் ஆகும். ஷிர்வனின் (டிரான்ஸ்காக்கேசியாவின் ஈரானிய வரலாற்றுப் பகுதி) அரசர்களும் இப்பட்டத்தைப் பயன்படுத்தினர். அவர்கள் ஷிர்வன்ஷாக்கள் என்று அழைக்கப்பட்டனர். இப்பட்டத்தை உதுமானியப் பேரரசின் ஆட்சியாளர்கள் மற்றும் வழித்தோன்றல்கள், இந்தியத் துணைக் கண்டத்தின் முகலாயப் பேரரசர்கள், வங்காள சுல்தானகம் மற்றும் ஆப்கானித்தான் நாட்டவரும் பயன்படுத்தினர். ஈரானில் (பாரசீகம் மற்றும் பெரிய பாரசீகம்) இப்பட்டம் தொடர்ந்து பயன்படுத்தப்பட்டது.


</doc>
<doc id="419700" url="https://ta.wikipedia.org/wiki?curid=419700" title="இரண்டாம் அலா அத்-தின் முஹம்மத்">
இரண்டாம் அலா அத்-தின் முஹம்மத்

இரண்டாம் அலா அத்-தின் முஹம்மத் (பாரசீகம்: علاءالدین محمد خوارزمشاه; முழுப்பெயர்: "அலா அத்-டுன்யா வா அத்-தின் அபுல்-ஃபத் முஹம்மத் சஞ்சார் இபின் டெகிஷ்") என்பவர் குவாரசமியப் பேரரசின் ஷாவாக 1200 முதல் 1220 வரை பதவி வகித்தவர் ஆவார். இவரது முன்னோர் க்வரிஸ்ம் என்ற ஒரு சிறிய மாகாணத்திற்கு அரசப்பிரதிநிதியாக ஆக்கப்பட்ட ஒரு துருக்கிய அடிமை ஆவார். இவர் மங்கோலியர்களை குவாரசமியாவின் மீது படையெடுக்கத் தூண்டியதற்காக அறியப்படுகிறார். இதனால் இவரது பேரரசு முற்றிலுமாக அழிக்கப்பட்டது.


</doc>
<doc id="419711" url="https://ta.wikipedia.org/wiki?curid=419711" title="வணிக வண்டி">
வணிக வண்டி

ஒரு ஒட்டக தொடர் வண்டி அல்லது வணிக வண்டி என்பது தொடர்ச்சியாக ஒட்டகங்கள் மூலம் பயணிகள் மற்றும்/அல்லது பொருட்களை அடிக்கடி அல்லது எப்போதாவது ஒரு இடத்தில் இருந்து மற்றொரு இடத்திற்கு எடுத்துச் செல்லப் பயன்படுவதாகும். ஒட்டகங்கள் எப்போதாவது தான் மனிதர்களின் நடக்கும் வேகத்தை விட வேகமாகப் பயணிக்கின்றன. எனினும் அவை கடினமான சூழ்நிலைகளைத் தாங்கக்கூடியவை. இதன் காரணமாக தகவல் தொடர்பிற்கும் வணிகத்திற்கும் வட ஆப்பிரிக்கா மற்றும் அரேபியப் பாலைவனங்களில் ஒட்டகங்கள் நூற்றாண்டுகளாகப் பயன்படுத்தப்பட்டு வருகின்றன. ஒட்டகத் தொடர் வண்டிகள் உலகம் முழுவதும் பிற பகுதிகளிலும் மிகக்குறைந்த அளவில் பயன்படுத்தப்படுகின்றன. 20ம் நூற்றாண்டில் இருந்து இவற்றிற்குப் பதிலாக பெரும்பாலும் இயந்திர வண்டிகள் அல்லது வானூர்திகள் பயன்படுத்தப்பட்டு வருகின்றன.


</doc>
<doc id="419714" url="https://ta.wikipedia.org/wiki?curid=419714" title="இனல்சுக்">
இனல்சுக்

இனல்சுக் (இறப்பு 1219) என்பவர் 13ம் நூற்றாண்டில் இருந்த குவாரசமியப் பேரரசின் ஒற்றார் நகரின் ஆளுநர் ஆவார். செங்கிஸ் கானின் வெற்றிகரமான மற்றும் பேரழிவை ஏற்படுத்திய குவாரசமியப் பேரரசு மீதான மங்கோலியப் படையெடுப்பை தூண்டியதற்கு உதவிகரமாக இருந்ததற்காக இவர் முக்கியமாக அறியப்படுகிறார்.

இவர் குவாரசமியாச் சுல்தான் இரண்டாம் முஹம்மத்தின் மாமா ஆவார். இவரது பெயருக்கு இவரது தாய் மொழியான துருக்கிய மொழியில் "சிறிய இனல்" என்று பொருள். இவர் ஹயர் கான் என்ற பட்டம் பெற்றிருந்தார்.

1218ல் வணிக வண்டிகளுடன் 450 மங்கோலியர்கள் ஒற்றார் நகரை அடைந்தனர். இவர்களில் செங்கிஸ் கானின் ஒரு தூதுவரும் அடங்குவார். இனல்சுக் அவர்களை மங்கோலிய ஒற்றர்கள் என்று குற்றம் சாட்டிக் கைது செய்தார்.


</doc>
<doc id="419719" url="https://ta.wikipedia.org/wiki?curid=419719" title="ஒற்றார்">
ஒற்றார்

ஒற்றார் ("Otrar") அல்லது உற்றார் ("Utrar") (, ஒத்தீறார்); அல்லது பராப் ("Farab") என்பது ஒரு நடு ஆசிய பேய்ப் பட்டணம் ஆகும். இது ஒரு காலத்தில் நகரமாக இருந்தது. இது கசகஸ்தான் நாட்டின் வழியாகச் செல்லும் பட்டுப்பாதையில் அமைந்திருந்தது. நடு ஆசியாவின் வரலாற்றில் ஒற்றார் ஒரு முக்கியமான நகரம் ஆகும். நிலையான மற்றும் வேளாண்மை நாகரிகங்களின் எல்லையில் இது அமைந்திருந்தது. ஒரு பாலைவனச் சோலையின் மையமாக அமைந்திருந்தது. இது ஒரு அரசியல் மாவட்டமும் ஆகும். சீனா, ஐரோப்பா, அண்மைக் கிழக்கு மற்றும் மத்திய கிழக்கு, சைபீரியா மற்றும் உரல் பகுதிகளை கசகஸ்தானுடன் இணைக்கும் முக்கியப் புள்ளியாக இது விளங்கியது.


</doc>
<doc id="419723" url="https://ta.wikipedia.org/wiki?curid=419723" title="பேயர்-எம்மெர்லிங்கு இண்டோல் தொகுப்பு வினை">
பேயர்-எம்மெர்லிங்கு இண்டோல் தொகுப்பு வினை

பேயர்-எம்மெர்லிங்கு இண்டோல் தொகுப்பு வினை "(Baeyer–Emmerling indole synthesis)" என்பது இண்டோலை தயாரிக்க உதவும் ஒரு முறையாகும். பதிலீடு செய்யப்பட்ட ஆர்த்தோ-நைட்ரோசின்னமிக் அமிலத்துடன் வலிமையான காரக்கரைசலில் உள்ள இரும்புத்தூளைச் சேர்த்து வினைபுரியச் செய்து இம்முறையில் இண்டோல் தயாரிக்கப்படுகிறது . 1869 ஆம் ஆண்டு அடோல்ப் வோன் பேயரும் அடோல்ப் எம்மெர்லிங்கும் இவ்வினையைக் கண்டறிந்தனர் 

ஆர்த்தோ-நைட்ரோசின்னமிக் அமிலத்துடன் இரும்புத்தூள் வினைபுரியும் போது நைட்ரோ குழு நைட்ரோசொ குழுவாக ஒடுக்கமடைகிறது. நைட்ரசன் அதன் பின்னர் ஆல்க்கீன் சங்கிலியின் மேல் ஒரு மூலக்கூறு நீரை இழந்து ஒரு கார்பனுடன் ஒடுக்கமடைந்து வளையமாகிறது. கிறது. கார்பாக்சில் நீக்கம் ஏற்பட்டு இண்டோல் உருவாகிறது. 



</doc>
<doc id="419726" url="https://ta.wikipedia.org/wiki?curid=419726" title="இரா. செம்மல்">
இரா. செம்மல்

இரா. செம்மல் தஞ்சையில் 1950, பிப்ரவரி 17 இல் பிறந்தவர். கல்லூரிக் கால முதலே தனித்தமிழ் அன்பராக விளங்கியவர். உலகத் தமிழ்க் கழகம் தோன்றிய காலத்திலேயே அதில் இணைந்து பணியாற்றினார். இவர் தமிழறிஞர் மா. நன்னன் என்பவரின் மருமகன் ஆவார். இவர் நன்னன் குடில் அறக்கட்டளை நிகழ்ச்சிகளைத் தொடர்ந்து பொறுப்பேற்று நடத்தி வந்தார். அண்மையில் மா. நன்னன் பற்றிய பலரது கட்டுரைகளைத் தொகுத்து மலர் வெளியிடும் பணியில் ஈடுபட்டிருந்தார். திடீரென ஏற்பட்ட உடல்நலக் குறைவால் 2018, அக்டோபர் 7 இல் மறைவுற்றார். 


</doc>
<doc id="419737" url="https://ta.wikipedia.org/wiki?curid=419737" title="மகப்பேறியல்">
மகப்பேறியல்

மகப்பேறியல் (Obstetrics) என்பது கருத்தரிப்பு, குழந்தை பிறப்பு, குழந்தை பிறப்புக்குப் பின்னரான காலம் ஆகியவற்றைப் பற்றி ஆய்வு செய்யும் ஒரு துறையாகும். மகப்பேறியல் என்பது மகளிர் நோய் மருத்துவவியலுடன்(gynecology) தொடர்புடையது. மருத்துவத்தில் சிறப்பாக மகப்பேறியல் மற்றும் மகளிர் நோய் மருத்துவவியல் இரண்டும் அறுவை சிகிச்சைப் பிரிவுவைச் சார்ந்ததாகும்.

மகப்பேற்றுக்கான பராமரிப்பு என்பது கருத்தரிப்புக் காலத்தில் ஏற்படும் பல்வெறு சிக்கல்களை இனங்கான உதவும். தொடர்ந்த மருத்துவப்பரிசோதனை மற்றும் மருத்துவ ஆலோசனைகள் ஆகியவையும் இதில் அடங்கும். 
ஆகியவை


</doc>
<doc id="419747" url="https://ta.wikipedia.org/wiki?curid=419747" title="ஐதரோபோரசைட்டு">
ஐதரோபோரசைட்டு

ஐதரோபோரசைட்டு "(Hydroboracite)" என்பது CaMgBO(OH)6•3HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். மக்னீசியம் மற்றும் கால்சியத்தின் நீரேற்று போரேட்டுக் கனிமமாக இக்கனிமம் வகைப்படுத்தப்படுகிறது. 1834 ஆம் ஆண்டு கசகிசுத்தான் நாட்டிலுள்ள அட்டைராவ் மாகாணத்தில் இக்கனிமம் கண்டுபிடிக்கப்பட்டது. சிறுபான்மை போரேட்டு தாதுவைக் கொண்ட கனிமமாக இக்கனிமம் கருதப்படுகிறது. 



</doc>
<doc id="419766" url="https://ta.wikipedia.org/wiki?curid=419766" title="பத்மனாபபுரம் சரஸ்வதியம்மன் கோயில்">
பத்மனாபபுரம் சரஸ்வதியம்மன் கோயில்

பத்மனாபபுரம் சரஸ்வதியம்மன் கோயில் என்பது தமிழ்நாட்டில் கன்னியாகுமரி மாவட்டம், பத்மநாபபுரம் அரண்மனை வளாகத்தில் உப்பரிகை மாளிகைக்கு அருகில் அமைந்துள்ள ஒரு அம்மன் கோயிலாகும்.

இக்கோயில் உள்ள சரஸ்வதியம்மனின் சிலையானது, கம்பரால் சேர மன்னனுக்குப் பரிசாகக் கொடுக்கப்பட்டதாக நம்பப்படுகிறது. அக்கால திருவிதாங்கூர் அரசால், பத்மநாபபுரம் அரண்மனை தேவராக்கெட்டில் ஒரு சிறுகோயில் எழுப்பப்பட்டு சரஸ்வதி சிலை நிறுவப்பட்டது. இந்தக் கோயிலின் சிறப்பு இங்குள்ள மூலவரே உற்சவராகவும் சகட விக்கிரகமாகவே திகழ்வதுவே. இந்த அம்மன் விக்கிரகம் நவராத்திரிக்கு திருவனந்தபுரத்துக்கு எடுத்துச் செல்லப்படும்போது. கோயிலில் சாளக்கிராமம் வைத்து பூஜை நடத்தப்படும். இவ்வாறு அம்மன் நிலையாக பிரதிஷ்டை செய்யப்படாமல் இருப்பதால் சகட விக்கிரகம் எனப்படுகிறது. 
கோயில் கருவறையில் அம்மன் வீற்றிருக்கும் பீடத்தின் இருபுறமும் நரசிம்மமூர்த்தி, வேதவியாசர் சிலைகள் உள்ளன. கருவறையின் வெளியே உட்பிரகாரத்தின் தென்மேற்குப் பகுதியில் உபமூர்த்தியாக மூன்று சிவலிங்கங்கள் முறையே கேரளாவிலுள்ள வைக்கம், ஏற்றுமானுர், கடுதுருத்தி ஆகிய இடங்களிலிருந்து கொண்டு வரப்பட்டு இங்கு ஒரே இடத்தில் நிறுவப்பட்டுள்ளன. கோயிலின் வெளிப்பிரகாரத்தில் அரச மரத்தின் கீழ் விநாயகர், நாகர் போன்ற பரிவாரத் தெய்வங்கள் உள்ளனர்.
இக்கோயிலில் நவராத்திரி விழா முக்கிய திருவிழாவாக நடைபெறுகிறது. நவராத்திரி நாட்களில் திருவிதாங்கூர் மன்னர்கள் இந்த அம்மனை வழிபட்டு வந்தனர். 1834ஆம் ஆண்டிலிருந்து பத்மநாபபுரம் அரண்மனை வளாகத்தில் நவராத்திரி விழா சிறப்பாகக் கொண்டாடப்பட்டு வந்தற்கான ஆவணங்கள் உள்ளன. திருவாங்கூர் நாட்டின் தலைநகரானது சுவாதித் திருநாள் மகாராஜாவின் ஆட்சி காலத்தில் பத்மநாபபுரத்திலிருந்து திருவனந்தபுரத்துக்கு மாற்றப்பட்டது. இதன் பிறகு 1840ஆம் ஆண்டு முதல் நவராத்திரி விழாவுக்கு சரஸ்வதியம்மனை ஊர்வலமாக திருவனந்தபுரத்துக்கு எடுத்துச் செல்வது வழக்கமாக உள்ளது.


</doc>
<doc id="419776" url="https://ta.wikipedia.org/wiki?curid=419776" title="கோகோஸ் தீவு">
கோகோஸ் தீவு

கோகோஸ் தீவு (Cocos Island () என்பது கோஸ்டா ரிக்காவின் தேசிய பூங்காவாக உள்ள ஒரு தீவு ஆகும். இங்கு தங்க கோஸ்டா ரிகா பூங்கா காவலர்களைத் தவிர மற்றவர்களுக்கு அனுமதி இல்லை. இது கோஸ்டரிக்கா நாட்டின் புண்டரன் மாகாணத்தின் புண்டரனஸ் கான்டனின் 13 மாவட்டங்களில் 11 வது மாவட்டத்துக்கு உட்பட்டதாகும். இது கோஸ்டா ரிகாவின் கடற்கரையில் இருந்து சுமார் 550 கிமீ (342 மைல்; 297 nmi) தொலைவில் பசிபிக் பெருங்கடலில் அமைந்துள்ளது. இது ஏறத்தாழ பரப்பளவு கொண்டதாகவும், என்ற நிலப்பரப்பில் , சுற்றளவோடு செவ்வக வடிவில் உள்ளது. வட அமெரிக்க கண்டத்தை ஒட்டியுள்ள தீவுகளை வட அமெரிக்கக் கண்டத்துக்கு உட்பட்டதாக கணக்கிட்டால் வட அமெரிக்க கண்டத்தின் தெற்குப் பகுதியாக இது உள்ளது.

ஆழ்கடலால் சூழப்பட்ட கோகோஸ் தீவுப்பகுதியானது மூச்சுவிடு அமைப்புடன் உள் நீச்சல் அடித்தல் போன்ற பொழுது போக்குக்கும், கொம்பன் சுறா, திருக்கை, ஓங்கில் மற்றும் பிற பெரிய கடல் வாழினங்களுக்காக சிறப்பாக அறியப்படுகிறது. இதன் ஈரமான காலநிலை, கடலியல் தன்மை போன்றவை இத்தீவுக்கான ஒரு தனித்த சூழலியல் பண்பை அளிக்கின்றன, இது கலாபகசுத் தீவுகள் அல்லது வேறு எந்த தீவுடனும் (எடுத்துக்காட்டாக, மால்பிலோ, கோர்கோனா அல்லது கோயிபா) ஒப்பிடத்தக்கதாக இல்லை.

கோஸ்டா ரிகா நாடானது கோகோஸ் தீவை தேசிய பூங்காவாக 1978 ஆம் ஆண்டில் அறிவித்தது. கோகோஸ் தீவு தேசியப் பூங்காவானது 1997 இல் யுனெஸ்கோவால் உலக பாரம்பரியக் களமாக அறிவிக்கப்பட்டது. இந்த உலக பாலம்பரிய களத்தின் எல்லையானது 2002 இல் இதைச்சுற்றியுள்ள கடல் பகுதிகளையும் சேர்த்ததாக பரப்பளவு கொண்டதாக விரிவாக்கப்பட்டது.

2009 ஆம் ஆண்டில் கோகோஸ் தீவானது உலகின் புதிய ஏழு உலக அதிசயங்களில் ஒன்றாக அறிவிக்கப்பட்டு, தீவுகள் பிரிவில் இரண்டாம் இடத்தைப் பெற்றது.

உலகில் உள்ள 10 சிறந்த மூச்சுவிடு அமைப்புடன் உள் நீச்சல் (ஸ்கூபா டைவிங்) இடங்களில் ஒன்றாக கோகோஸ் தீவு இடம்பெற்றுள்ளது. இப்பகுதியானது ஆழ் கடல் மற்றும் ஆழமிலா கடல் நீர்ப்பரப்பு ஆகியவை சந்திக்கும் புள்ளியில் உள்ளதும், இப்பகுதியில் உள்ள பெரிய மீன் வகைகளும் இப்பகுதியின் சிறப்பம்சங்களாக உள்ள.புகழ்பெற்ற பெருங்கடல் குறிப்பு வல்லுநரான ஜாக் கியூஸ்டுவே பலமுறை இத்தீவுக்கு வந்துள்ளார், இவர் 1994 ஆம் ஆண்டில் இத்தீவை "உலகின் மிக அழகான தீவு" என குறிப்பிட்டார். கோகோஸ் தீவைச் சுற்றியுள்ள கடல்பகுதியில் சட்டவிரோதமாக பெரிய அளவில் மீன்பிடித்தல், வேட்டையாடுதல் போன்ற அச்சுறுத்தல்களில் இருந்து தீவைப் பாதுகாப்பதை இந்தப் புகழுரைகள் வலியுறுத்துகின்றன.

கோஸ்டா ரிகா பூங்கா காவலர்கள் மட்டுமே கோகோஸ் தீவில் வசிக்க அனுமதிக்கப்பட்டுள்ளனர். இவர்கள் தங்கியிருக்க ஆங்கில விரிகுடா உள்ளிட்ட இரு முகாம்கள் தீவில் இவர்களால் நிறுவப்பட்டுள்ளது. தேசியப் பூங்கா காவலர்களின் அனுமதியைப் பெற்றே தீவில் சுற்றுலா பயணிகள், கப்பல் பணியாளர்கள் போன்றோர் தீவுக்கு செல்ல இயலும். மேலும் சுற்றுலா பயணிகள் இரவில் தங்கவோ அல்லது தீவில் உள்ள எந்த ஒரு தாவரம், விலங்கினம், தாதுக்கள் போன்றவற்றை சேகரித்து எடுத்துச் செல்லவும் அனுமதி இல்லை.எப்போதாவது அமெச்சூர் வானொலியான DXpeditions வர அனுமதியளிக்கப்படுகிறது.

இந்த தீவானது கடற்கொள்ளை புதையலைத் தேடுவோர் மத்தியில் மிகப்பிரபலமாக இருந்துள்ளது. பெனட்டோ புனிட்டோ, லிமா புதையல் போன்ற பல புதையல்களைத் தேடி 300 க்கும் அதிகமான பயணங்கள் இத்தீவுக்கு மேற்கொள்ளப்பட்டுள்ளன. சில நிகழ்வுகளில் ஒரு சில தங்க நாணயங்கள் இங்கு கண்டறியப்பட்டன. இங்கு புதைக்கப்பட்ட புதையல்கள் பற்றிய பல கதைகள் நிலவிவருகின்றன. இங்கு புதையல்களைத் தேட கோஸ்டா ரிகா அரசாங்கம் தடைசெய்துள்ளது.


</doc>
<doc id="419782" url="https://ta.wikipedia.org/wiki?curid=419782" title="தர்மராஜிக தூபி">
தர்மராஜிக தூபி

தர்மராஜிக தூபி ("Dharmarajika Stupa") இதனை தட்சசீலம் பெரிய தூபி என்றும் அழைப்பர். மௌரியப் பேரரசர் அசோகர் ஆட்சிக் காலத்தில் கிமு 3-ஆம் நூற்றாண்டில், கௌதம புத்தரின் எரியூட்டப்பட்ட உடலிருந்து கிடைத்த சில எலும்புகள் மற்றும் சாம்பலின் ஒரு பகுதியைக் கொண்டு முதலில் தர்மராஜிக தூபி நிறுவப்பட்டது. கிபி 2-ஆம் நூற்றாண்டில் குசான் பேரரசு காலத்தில் தர்மராஜிக தூபியை மறுசீரமைத்து பல பெரிய விகாரைகளுடன் நிறுவப்பட்டது. கிபி 5-ஆம் நுற்றாண்டில் ஹெப்தலைட்டுகளின் மன்னர் மிகிரகுலன் ஆட்சிக் காலத்தில் தர்மராஜிக தூபி முற்றிலும் சிதைக்கப்பட்டது.

இப்பௌத்த தூபி பாகிஸ்தான் நாட்டின் பஞ்சாப் மாகணத்தின், தட்சசீலத்தில் உள்ளது. 1980ல் யுனெஸ்கோ நிறுவனம், தர்மராஜிக தூபியை உலகப் பாரம்பரியக் களங்களில் ஒன்றாக அறிவித்ததுள்ளது. இப்பகுதி இசுலாமியமயமான போது, தர்மராஜிக தூபி மேலும் சிதைக்கப்பட்டது.

ஜான் மார்சல் எனும் பிரித்தானிய தொல்லியல் ஆய்வாளர், 1913ல் சிதைந்திருந்த தர்மராஜிக தூபியை அகழ்வாய்வு செய்து பல தொல்பொருட்களை கண்டெடுத்தார்.

தர்மராஜிக தூபியின் தொல்லியல் களத்தில் கிடைத்த புகழ் பெற்ற புத்தரின் இரண்டு எலும்புத் துண்டுகள் மற்றும் அபூர்வமான பௌத்த நினைவுச் சின்னங்களை பௌத்தர்களின் வழிபாட்டிற்காக ஒரு மாத காலத்திற்கு, 2016ல் இலங்கைக்கு அனுப்பப்பட்டது.




</doc>
<doc id="419800" url="https://ta.wikipedia.org/wiki?curid=419800" title="லிமாவின் புதையல்">
லிமாவின் புதையல்

லிமாவின் புதையல் ("Treasure of Lima") என்பது  1820 ஆம் ஆண்டு பெருவின் லிமாவில் இருந்து கொண்டு செல்லப்பட்டு, புதைக்கப்பட்ட ஒரு புதையல் ஆகும். இது  இன்றைய மதிப்பில் 160 மில்லியன் பவுண்டுகள் அல்லது 208 மில்லியன் டாலர்கள் உள்ளதாக மதிப்பிடப்படுகிறது.

இன்காவைத் தோற்கடித்த எசுபானியா  16 ஆம் நூற்றாண்டு முதல் லிமாவைத் தன் கட்டுப்பாட்டில் வைத்திருந்தது. தொடர்ந்து வந்த நூற்றாண்டுகளில், கத்தோலிக்க திருச்சபை லிமாவில் பெரும் செல்வத்தை சேர்த்து வைத்திருந்த‍து. 19ஆம் நூற்றாண்டின் முற்பகுதியில் தென் அமெரிக்காவில் உள்ள எசுபானியாவின் காலனிகளுக்கு எதிராக விடுதலைப் போர்கள் தோன்றின. இதற்கு லிமாவும் விதிவிலக்கல்ல. 1820இல் பெரு நாட்டின் தலைநகரான லிமாவை எசுபானியரிடம் இருந்து மீட்க, புரட்சிப் படையினர் தங்கள் தாக்குதலைத் தீவிரப்படுத்தினர். இதனால் எசுபானியர்கள் அங்கிருந்து வெளியேறவேண்டிய நிலை ஏற்பட்டது.

பெருவுக்கான எசுபானிய வைஸ்ராயான பெசுவேலா எசுபானியர்கள் சேர்ந்த செல்வங்களை பாதுகாக்க அவற்றை கடல் வழியே மெக்சிகோவுக்குக் கொண்டு சென்று பத்திரப்படுத்த முடிவு செய்தார். இதில் தங்க நகைகள், நாணயங்கள், வைரக் கற்கள் பதிக்கப்பட்ட சிலுவைகள், மதிப்பு மிகுந்த பூசைப் பொருள்கள், தங்கத்தாலான மெழுகுவத்தித் தாங்கிகள், அன்னை மேரியின் கையில் குழந்தை இயேசு இருப்பதுபோல இரண்டு சிலைகள் போன்ற பல பொக்கிசங்கள் அடங்கி இருந்தன.  மொத்தத்தில், இந்தப் பொங்கிசங்களானது $ 12 மில்லியனுக்கும், $ 60 மில்லியனுக்கும் இடையில் மதிப்பிடப்பட்டது.

"மேரி டியர் "என்ற கப்பலின் தலைவனான  நியூஃபவுன்லாந்தைச் சேர்ந்த வில்லியம் தாம்ப்சன் என்பவர் இச்செல்வங்களை மெக்சிக்கோவிற்கு கொண்டு செல்ல பொறுப்பேற்றார். செல்வங்கள் கப்பலேறின. உடன் ஆறு எசுபானிய வீரர்களும், இரண்டு மதகுருமார்களும் கப்பலேற கப்பல் புறப்பட்டது. இதற்கிடையில் கப்பல் தலைவன் தாப்சனும் அவரது குழுவினரும் அச்செல்வங்களைக் கவர்ந்துகொள்ளலாம் என்ற சபலத்துக்கு ஆட்பட்டனர்; தாம்ப்சனும் அவரது பணியாளர்களும் சேர்ந்துகொண்டு, கப்பலிலிருந்த எசுபானிய வீரர்களையும், மதகுருமார்களையும் கொன்று கடலில் வீசினர்.

அதன் பிறகு ஆளில்லாத தீவான கோகோஸ் தீவுக்கு கப்பலைச் செலுத்திய தாம்ப்சன்  லிமாவின் பொக்கிஷங்களை அங்கே புதைத்து வைத்துவிட்டார், என்றும் பிறகு சந்தர்ப்பம் வாய்க்கும்போது, வந்து தோண்டி எடுத்துக்கொள்ளலாம் என்று முடிவு செய்ததாகவும் கூறப்படுகிறது.

எனினும், "மேரி டியர்" கப்பல் எசுபானிய கப்பற்படையால் கைப்பற்றப்பட்டது. அதன் பணியாளர்கள் விசாரிக்கப்பட்டு, தாம்ப்சனும் கப்பலின் துணைத் தலைவரும் தூக்கிலிடப்படுவதாக மிரப்பட்டனர். அவர்கள் மிரட்டலைக் கண்டு அஞ்சிய தாம்ப்ஸனும், அவரது கப்பலின் துணைத் தலைவரும் புதையலைப் பதுக்கி வைத்திருக்கும் இடத்தைக் காட்டிக் கொடுக்க ஒப்புக்கொண்டனர். கோகோஸ் தீவுக்கு வந்தனர். அங்கே எபானிய வீரர்களை அலைக்கழித்த அவ்விருவரும் பின்னர் அடர்ந்த காட்டுக்குள் புகுந்து ஓடித் தப்பித்தனர். அதற்குப் பின் எசுபானியர்களால் தாம்ப்ஸனையும், துணைத் தலைவனையும், லிமா பொக்கிஷங்களையும் கண்டுபிடிக்க முடியவில்லை. தாம்சன் திமிங்கலக் கப்பலின் உதவியுடன் நியூஃபவுண்ட்லேண்டிற்கு திரும்பியதாக நம்பப்படுகிறது.

அதிலிருந்து நூற்றுக்குக் கணக்கான புதையல் வேட்டைக்காரர்கள், கோகோஸ் தீவில் புதையலைத் தேடி அலைந்துள்ளனர். இவர்களில் குறிப்பிடத்தக்வர் 1889 முதல் 1908 வரை தீவில் வாழ்ந்த ஜெர்மானியரான ஆகஸ்ட் கிஸ்லெர் என்பவர்  மற்றொருவர் அமெரிக்க நிழலுலகத் தலைவரான  புர்க்சி சீகல் ஆகியோர் மிகவும் குறிப்பிடத்தக்கவரவர்களாவர். இப்புதையலானது கோகோஸ் தீவில் புதைக்கப்படவில்லை,  ஆனால் அது மத்திய அமெரிக்கக் கடல் பகுதியில் ஏதோ ஒரு தீவில் புதைக்கப்பட்டிருக்கலாம் என்ற ஒரு கோட்பாடு உள்ளது. கோஸ்ட்டா ரிக்கா அரசாங்கமானது புதையல் வேட்டையை இங்கு தடை செய்துள்ளது, மேலும் இந்த தீவில் தற்போது எந்த புதையலும் இல்லை என்று நம்புகிறது.


</doc>
<doc id="419804" url="https://ta.wikipedia.org/wiki?curid=419804" title="செயற்கை நிலா">
செயற்கை நிலா

செயற்கை நிலா ஒன்றை 2020 ஆம் ஆண்டிற்குள் உருவாக்க சீனா திட்டமிட்டுள்ளது. மின் சிக்கன நடவடிக்கைக்காகவும், தெருவிளக்குகளுக்கு மாற்றாகவும் சீனா இத்திட்டத்தை முன்னெடுத்து வருகிறது. பொதுவாக, செயற்கைக்கோளே செயற்கை நிலா என்று அழைக்கப்படுவதுண்டு. இத்திட்டத்திற்காக, சிச்சுவான் மாகாணத்தின் தெற்குப் பகுதியில் உள்ள செங்டு நகரில் ஒளிரும் செயற்கைக் கோள் ஒன்றை உருவாக்கி வருகிறது. இந்த செயற்கைக் கோள், 2020 ஆம் ஆண்டில், சிச்சுவானில் உள்ள விண்வெளி மையத்தில் இருந்து விண்ணில் ஏவப்பட உள்ளது. இவ்வாறு உருவாக்கப்படும் செயற்கைக் கோள் நிலாவை விட 8 மடங்கு அதிகம் ஒளிரக்கூடிய சக்தி உடையதாக இருக்கும். இந்த செயற்கைக்கோளால், 50 சதுர கிலோ மீட்டர் பரப்பளவிற்கு வெளிச்சம் கிடைக்கும் எனவும் எதிர்பார்க்கப்படுகிறது. 

சீனாவின் இந்த முதலாவது செயற்கைக் கோள் நிலா முயற்சி வெற்றி பெறும் நேர்வில் 2022 ஆம் ஆண்டு வாக்கில், மேலும், மூன்று செயற்கைக் கோள்களை விண்ணில் செலுத்தவும் திட்டமிட்டுள்ளது. இத்திட்டம், தியான் ஃபு நியூ ஏரியா சொசைட்டி எனும் அமைப்பால் செயல்படுத்தப்பட உள்ளது. இந்த அமைப்பின் தலைவராக, வு சுன்ஃபெங் உள்ளார். இந்த மனிதனால் உருவாக்கப்பட்ட நிலா பூமியிலிருந்து 500 கிலோமீட்டர் தொலைவில் உள்ள சுற்றுவட்டப்பாதையில் நிலைநிறுத்தப்படலாம் என எதிர்பார்க்கப்படுகிறது.

இவ்வாறு நிறுவப்படும் செயற்கைக் கோள்கள் சூரியனிடமிருந்து ஒளியைப் பெற்று பிரதிபலிக்க இருப்பதால் நகர்ப்புறங்களில் தெருவிளக்குகளின் மின்சாரத்திற்காக செலவழிக்கப்படும் தொகையைக் குறைக்க முடியும் என எதிர்பார்க்கப்படுகிறது. செங்டு நகரானது சுமார் 14 மில்லியன் மக்கள் தொகையைக் கொண்ட நகரமாகும். செங்டு நகருக்கு இந்த திட்டத்தின் பயன் கிடைக்கத் தொடங்கி விட்டால் 170 மில்லியன் டாலர்கள் மின்சார செலவு குறையும் என மதிப்பிடப்பட்டுள்ளது. 


</doc>
<doc id="419806" url="https://ta.wikipedia.org/wiki?curid=419806" title="புதையல்">
புதையல்

புதையல் ( buried treasure) என்பது கடற்கொள்ளையர்கள் மற்றும் சட்டவிரோதச் செயல்களைச் செய்யும் மக்களின் நம்பிக்கையின் ஒரு முக்கிய அம்சமாகும்.  பிரபலமான கருத்தாக்கத்தின் படி, அரசர்கள்,  செல்வந்தர்கள், கொள்ளையர்கள் போன்றோர்  யாருக்கும் தெரியாத தொலைதூர இடத்தில் தங்கள் விலை மதிப்புமிக்க செல்வத்தை புதைத்து வைப்பார்கள். பின்னர் அவர்கள் மீண்டும் அதை எடுப்பதற்காக, பெரும்பாலும் புதையல் வரைபடங்களைப் பயன்படுத்துவர்.

உண்மையில், பொக்கிஷங்களை கடற்கொள்ளையர்கள் புதைத்து வைப்பது என்பது மிக அரிதான செயலாகும்:  இவ்வாறு பொக்கிசங்களைப் புதையலாக புதைத்துவைத்திருந்த ஒரே கடற்கொள்ளையன் பைரேட் வில்லியம் கிட் ஆவார். 
இந்தியாவில் குறிப்பிட்ட சில கோட்டைகள், கோயில்கள் போன்ற இடங்களில் புதையல்களை மன்னர்கள் புதைத்து வைத்திருப்பதாக நம்புபவர்கள் உள்ளனர். அவர்கள் பாழடைந்த அளரவமற்ற கோயில் போன்ற இடங்களில் புதையலுக்காக இரவு நேரங்களில் ஆழமான குழிகளை நோன்டி புதையலைத் தேடுவது அவ்வப்போது நடக்கிறது. சிலர் புதையலை பூதம் காப்பதாகவும், அதை எடுக்க பூசைகள் செய்ய வேண்டும் என்றும் அவ்வாறு பூசைகள் செய்து பலியிடுதல் போன்றவற்றையும் செய்கின்றனர்.

இந்திய புதையல் சட்டத்தின்படி மதிப்புடைய எந்தவொரு பொருளும் பூமிக்குள் புதைந்திருந்து அது கண்டுபிடிக்கப்பட்டால் அது “புதையல்” எனப்படும். இச்சட்டத்தின் பிரிவு 4ன் படி ரூ.10/-க்கு மேற்பட்ட மதிப்புடைய எந்தவொரு புதை பொருளும் கண்டறிப்பட்டால், அதைக் கண்டுபிடித்தவர் இது குறித்து முதலில் வட்டாட்சியர் அல்லது கிராம நிர்வாக அதிகாரிக்கு தெரிவிக்க வேண்டும். 


</doc>
<doc id="419807" url="https://ta.wikipedia.org/wiki?curid=419807" title="சிலம்பு விரைவுத் தொடர்வண்டி">
சிலம்பு விரைவுத் தொடர்வண்டி

சிலம்பு விரைவுத் தொடர்வண்டி ("Silambu Express") (16181 / 16182) என்பது சென்னை எழும்பூரிலிருந்து செங்கோட்டை வரைச் செல்லும் ஓர் விரைவுத் தொடர்வண்டி ஆகும். தாம்பரம், செங்கல்பட்டு, விழுப்புரம், விருத்தாச்சலம், அரியலூர், திருச்சிராப்பள்ளி, புதுக்கோட்டை, காரைக்குடி, சிவகங்கை, மானாமதுரை, விருதுநகர், சிவகாசி, திருவில்லிப்புத்தூர், இராஜபாளையம், தென்காசி ஆகியவை இதன் முக்கிய வழித்தடமாகும். இத்தொடர்வண்டியானது 683 கி.மீ தூரத்தை, 14 மணி நேரங்களில் கடக்கிறது.

2013 ஆம் ஆண்டு சூன் மாதம் 22 ஆம் தேதி சென்னை மற்றும் காரைக்குடி இடையே வாரமிருமுறை இவ்விரைவுவண்டி அறிமுகப்படுத்தப்பட்டது. பின்னர் பொதுமக்களின் கோரிக்கையை ஏற்று சிவகங்கை வழியாக மானாமதுரை வரை நீட்டிக்கப்பட்டது. பின்பு மார்ச் 04, 2017 அன்று அருப்புக்கோட்டை வழியாக செங்கோட்டை வரை நீட்டிக்கப்பட்டது. இத்தொடர்வண்டியின் பெயருக்கான காரணம், தென்னிந்திய இதிகாசமான சிலப்பதிகாரத்தில் கண்ணகி என்னும் புகழ்பெற்ற தமிழ் பெண்மணி தனது கணவனை காப்பாற்றுவதற்கான ஒரே ஆதாரமான "சிலம்பை" பயன்படுத்தினார். எனவே, சிலப்பதிகாரம் கதையை நினைவில் வைக்கும் வகையில் "சிலம்பு விரைவு வண்டி" என்று பெயரிடப்பட்டது.

இவ்வண்டியானது வாரமிருமுறை செயல்படுத்தப்படுகிறது. சென்னை எழும்பூர் முதல் செங்கோட்டை வரை செல்லும் நேரமானது சென்னையிலிருந்து இரவு 08 மணி 20 நிமிடங்களுக்கு புறப்படும் இரயிலானது இரவு 02 மணி 10 நிமிடங்களுக்கு திருச்சியைச் சென்றடைந்து, பின்னர் மறுநாள் காலை 09 மணி 25 நிமிடங்களுக்கு செங்கோட்டையைச் சென்றடைகிறது. இதன் பயண நேரம் ஏறக்குறைய 13 மணி 30 நிமிட நேரம் ஆகும். இந்த இரயில் செல்லும் நாட்கள் புதன் மற்றும் சனிக்கிழமை ஆகிய நாட்கள் ஆகும். பின்னர் செங்கோட்டை முதல் சென்னைக்கு திரும்பி வரும் நேரமானது செங்கோட்டையில் மாலை 04 மணிக்கு புறப்படும் இரயிலானது இரவு 11 மணி 40 நிமிடங்களுக்கு திருச்சியை வந்தடைந்து, பின்னர் மறுநாள் காலை 5 மணி 35 நிமிடங்களுக்கு சென்னை எழும்பூரை வந்தடைகிறது. இதன் பயண நேரம் ஏறக்குறைய 14 மணி நேரம் ஆகும். இந்த இரயில் திரும்பும் நாட்கள் வியாழன் மற்றும் ஞாயிறு ஆகிய நாட்கள் ஆகும்.

இவ்வண்டியில் மொத்தம் 17 பெட்டிகள் உள்ளன.


இவ்வண்டியானது மொத்தம் 26 இடங்களில் நின்று, செல்கின்றது (புறப்படும் இடம் மற்றும் போய்ச் சேரும் இடத்தையும் சேர்த்து)

சென்னை எழும்பூர் முதல் செங்கோட்டை வரை உள்ள நிறுத்தங்கள்.


செங்கோட்டை முதல் சென்னை எழும்பூர் வரை உள்ள நிறுத்தங்கள்.



</doc>
<doc id="419819" url="https://ta.wikipedia.org/wiki?curid=419819" title="2018 அமிருதசரசு தொடருந்து விபத்து">
2018 அமிருதசரசு தொடருந்து விபத்து

அமிருதசரசு தொடருந்து விபத்து என்பது இந்திய மாநிலம், பஞ்சாப்பிலுள்ள, அமிருதசரசு நகருக்கு அருகே இருப்புப் பாதையில் நின்றுகொண்டிருந்த பொதுமக்கள் மீது தொடருந்து மோதி ஏற்பட்ட விபத்தினைக் குறிக்கும். அக்டோபர் 19, 2018 அன்று நடந்த இந்த விபத்தில் 59 பேர் உயிரிழந்தனர், 100 பேர் காயமடைந்தனர்.

அமிருதசரசு நகருக்கு அருகிலுள்ள ஜோடா படாக் என்னுமிடத்தில் மைதானம் ஒன்றில், தசரா பண்டிகையை 300 பேர் கொண்டாடிக் கொண்டிருந்தனர். இராவணனின் உருவ பொம்மை எரிக்கப்படும் நிகழ்வை பொதுமக்களில் ஒரு பிரிவினர் அருகிலுள்ள இருப்புப் பாதையில் நின்று பார்த்துக் கொண்டிருந்தனர். அப்போது இரு தடங்களிலும் தொடருந்துகள் வந்ததில், ஒரு தொடருந்து பொதுமக்கள் கூட்டத்தின்மீது மோதி 59 பேர் உயிரிழந்தனர். இதில் பெண்களும், குழந்தைகளும் அடங்குவர்.

உருவ பொம்மை எரிக்கப்படும்போது பட்டாசுகள் வெடித்ததில், கூட்டத்தின் ஒரு பகுதியினர் இருப்புப் பாதையை நோக்கி ஓடியதாகவும் அப்போது நெரிசல் ஏற்பட்டது என்பதாகவும் அரசுத் தரப்பு தெரிவித்தது. அப்போது அக்கூட்டத்தின்போது தொடருந்து மோதியதாகவும் தெரிவிக்கப்பட்டது.


</doc>
<doc id="419826" url="https://ta.wikipedia.org/wiki?curid=419826" title="அக்ரோகார்டைட்டு">
அக்ரோகார்டைட்டு

அக்ரோகார்டைட்டு "(Akrochordite)" என்பது (Mn,Mg)(AsO)(OH)4HO என்ற மூலக்கூற்று வாய்ப்பாட்டால் விவரிக்கப்படும் மிகவும் அரிய ஒரு கனிமச் சேர்மமாகும். நீரேறிய ஆர்சனேட்டு கனிமமாக இந்நீரேற்று கனிமம் கருதப்படுகிறது. இயற்கையில் அரிதாகக் காணப்படும் மாங்கனீசு ஆர்சனேட்டுகளின் சிறிய கனிமக்குழு வகையின் பிரதிநிதியாக அக்ரோகார்டைட்டு திகழ்கிறது. இதேபோல இளஞ்சிவப்பு நிறத்தை பெற்று மாங்கனீசு தனிமத்தைக் கொண்டுள்ள பிற மாங்கனீசு ஆர்சனேட்டு கனிமங்களின் பிரதிநிதியாகவும் இது கருதப்படுகிறது. குறிப்பாக பல்லுருத்தோற்ற மாங்கனீசு படிவுகளுடன் அக்ரோகார்டைட்டு தொடர்பு கொண்டுள்ளது . 


</doc>
<doc id="419838" url="https://ta.wikipedia.org/wiki?curid=419838" title="சலால் அத்-தின் மிங்புர்னு">
சலால் அத்-தின் மிங்புர்னு

சலால் அத்-தின் மிங்புர்னு ("Jalal ad-Din Mingburnu", பாரசீகம்: جلال ‌الدین خوارزمشاه; துருக்மெனியம்: Jelaleddin Meňburun அல்லது Jelaleddin Horezmşa; முழுப் பெயர்: "ஜலால் அத்-துன்யா வா அத்-தின் அபுல்-முசாஃபர் மங்குபெர்து இப்னு முகம்மது" அல்லது "மங்குபெர்தி"), என்பவர் குவாரசமியப் பேரரசின் கடைசி ஆட்சியாளர் ஆவார்.

1220ல் இவரது தந்தை இரண்டாம் அலா அத் - தின் முஹம்மத் செங்கிஸ் கானால் தோற்கடிக்கப்பட்ட போது ஜலால் அத் - தின் மெங்குபிர்டி ஆட்சிக்கு வந்தார். ஆனால் இவர் தனது தந்தை சூட்டியிருந்த பட்டமான ஷாவைத் தவிர்த்தார். தன்னை சுல்தான் என்று அழைத்துக் கொண்டார்.


</doc>
<doc id="419851" url="https://ta.wikipedia.org/wiki?curid=419851" title="இடுக்கி இயக்கம் (இராணுவ உத்தி)">
இடுக்கி இயக்கம் (இராணுவ உத்தி)

இடுக்கி இயக்கம் அல்லது இரட்டை சுற்றி வளைப்பு என்பது ஒரு இராணுவ நடவடிக்கை ஆகும். இதில் படைகள் ஒரே நேரத்தில் எதிரிகளின் படை அமைப்பின் இரு பக்கங்களையும் தாக்குகின்றன.

எதிரிப் படைகள் ஒரு இராணுவத்தின் மையத்தை நோக்கி முன்னேறும் போது இந்த இயக்கம் நிகழ்கிறது. அந்நேரத்தில் இராணுவமானது பதில் செயலாக எதிரிப் படையை தன் வெளிப்புறப் படைகள் மூலம் இரு பக்கங்களிலும் சுற்றி வளைக்கிறது.


</doc>
<doc id="419852" url="https://ta.wikipedia.org/wiki?curid=419852" title="பஞ்சாப் இரயில் விபத்து 2018">
பஞ்சாப் இரயில் விபத்து 2018

பஞ்சாப் மாநிலத்தில் அமிர்தசரசிற்கு அருகில் ஜோடா படாக் பகுதியில் தண்டவாளங்களை ஒட்டிய பகுதியில் 2018 அக்டோபர் 19 ஆம் நாள் இரவு தசரா கொண்டாட்டங்கள் நடந்து கொண்டிருந்த போது ஏராளமான மக்கள் திரண்டிருந்தனர். அதிகமான கூட்டம் காரணமாக, சிலர் தண்டவாளங்களிலும், தண்டவாளங்களை ஒட்டிய நடைமேடைகளிலும் நின்று விழாவைக் கண்டு கொண்டிருந்த போது அந்த நேரத்தில் வந்த தொடர் வண்டியின் எச்சரிக்கை ஒலியைக் கவனிக்காத மக்களை நசுக்கியபடி சென்றது. இவ்விபத்தில் 60 பேர் பலியாகியுள்னர். மேலும் பலர் படுகாயமடைந்துள்ளனர்.

2018 அக்டோபர் 19 அன்று ஜலந்தரிலிருந்து அமிர்தசரசை நோக்கி தொடர் வண்டி வந்து கொண்டிருந்துள்ளது. ஜோதா பதக் எனுமிடத்திற்கருகில் தசரா பண்டிகையின் முக்கிய நிகழ்வான இராவண தகனம் நிகழ்ச்சியைக் காண்பதற்காக பெரும் கூட்டம் அப்பகுதியில் கூடியுள்ளது. இட நெருக்கடி காரணமாக பலர் தண்டவாளத்திலும், இன்னும் சிலர் நடைமேடைகளிலும் நின்று வேடிக்கை பார்த்துள்ளனர். வண்டியின் எச்சரிக்கை ஒலி நிகழ்ச்சியின் போது நடந்த வாண வேடிக்கைகள் மற்றும் வெடி ஓசையின் காரணமாக, தண்டவாளம் மற்றும் நடைமேடையில் நின்றவர்களின் காதுகளில் விழவில்லை. வேகமாக வந்த வண்டி பலரை நசுக்கி விட்டுச் சென்றுள்ளது. 


</doc>
<doc id="419870" url="https://ta.wikipedia.org/wiki?curid=419870" title="T-1123">
T-1123

T-1123 ஒரு கார்பமேட்டை அடிப்படையாகக் கொண்ட அசிட்டைல்சோலினெஸ்டிரேசு வினைக்குறைப்புப் பொருளாகும். 1940 ஆம் ஆண்டில் இது வேதிப்போர்க்கள காரணியாக பயன்படுத்தப்பட்டது அறியப்பட்டுள்ளது. இச்சேர்மம் நான்கிணைய நைட்ரசனில் கொண்டுள்ள மின்சுமையின் காரணமாக, இரத்த மூளைத் தடுப்பினூடாக செல்வதில்லை. இதற்கான நச்சுமுறிவு மருந்தாக அட்ரோபின் அறியப்படுகிறது. T-1123 ஒரு நான்கினைய அம்மோனியம் அயனியாகும். ஒரு டைமெதில் அமீனில் உள்ள நைட்ரசனிற்கு மெட்டா இடத்தில் ஒரு பினைல் கார்பமேட்டு எசுத்தர் இணைக்கப்பட்டுள்ள சேர்மமாகும்.


</doc>
<doc id="419875" url="https://ta.wikipedia.org/wiki?curid=419875" title="சூல்வலிப்பு">
சூல்வலிப்பு

சூல்வலிப்பு "(Eclampsia)" இளம்பேற்றுக் குளிர்காய்ச்சல் உள்ள பெண்களுக்கு ஏற்படும் சூல்வலிப்பும் இழுப்பும் ஆகும்.இளம்பேற்றுக் குளிர்காய்ச்சல் என்பது ஒரு கருவுற்றநிலைக் கோளாறு ஆகும். இந்நிலையில் உயர்குருதியழுத்தமும் சிறுநீரில் புரதமிகையும் அமையும்; ஏதாவதொரு உறுப்பில் அல்லது பல உறுப்புகளில் செயலிழப்பும் ஏற்படலாம். இது மகப்பேற்றுக்கு முன்போ மகப்பேற்றின்போதோ அல்லது அதற்குப் பின்போ ஏற்படலாம் . பெரும்பாலும் இது கருவுறலின் இரண்டாம் அரைப்பகுதியில் ஏற்படும். வலிப்புகள் வலிவான சுருங்கி விரியும் தசைத்துடிப்பு வகையினதாகும். இது ஒரு மணித்துளி நேரம் இருக்கும். வலிப்புக்குப் பின் மனமருட்சியோ புலன் மறக்கடிப்போ (coma) ஏற்படும். நுரையீரல் அழற்சி, பெருமூளைக் குருதியொழுக்கு, சிறுநீரகச் செயலிழப்பு, மாரடைப்பு ஆகிய சிக்கல்கள் நேரலாம். சூல்வலிப்பும் இளம்பேற்றுக் குளிர்காய்ச்சலும் பல பேரளவு கருவுற்றநிலை உயர்குருதியழுத்தக் கோளாறுகளின் ஒரு பகுதியாகும்.
இதற்கு மருத்துவமாக, உயர் இடர் வாய்ந்தவர்களுக்கு ஆசுப்ரின் தரப்படும். உணவு குறைவாக உட்கொள்பவர்களுக்கு கால்சிய நிரப்பு மாத்திரைகள் தரப்படும். உயரழுத்தம் வருவதற்கு முன்பு மாத்திரைகள் தரப்படும்.கருவுற்றநிலை உடற்பயிற்சிகளும் நலம் தரலாம். மகனீசிய்ம் சல்பேட்டைச் சிரையிலோ தசையிலோ செலுத்துதல் வலிப்புக்கு பாதுகாப்பாக உதவுகிறது. இது வளர்ந்த, வளரும் நாடுகள் அனைத்துக்கும் பொருந்தும். செயற்கை மூச்சுயிர்ப்பும் தேவைப்படலாம். ஐட்ரலாசைன் போன்ற உயர்குருதியழுத்த மருந்துகள் தருதல், அல்குல் வழியாகவோ அறுவையாலோ நெருக்கடி மகப்பேறு நிகழ்த்துதல் இரண்டும் நல்ல தீர்வுகளாக அமையும்.
இளம்பேற்றுக் குளிர்காய்ச்சல் 5% அளவு மகப்பேறுகளிலும் சூல்வலிப்பு 1.4% அளவு மகப்பேறுகளிலும் ஏற்படுகிறது.நல்ல மருத்துவ ஏந்துள்ளதால், வளர்ந்த நாடுகளில் 2000 மகப்பேறுகளில் ஒன்றில் இறப்பு ஏற்படுகிறது. கருவுறலின்போதான இறப்புகளில் உயர்குருதியழுத்தக் கோளாறு மிகப் பொதுவான காரணமாக அமைகிறது. இவை 2015 ஆம் ஆண்டில் மட்டும் 46,900 இறப்புகள் ஏற்பட்டன. சூல்வலிப்பால் மட்டும் 1% பெண்கள் இறக்கின்றனர். இந்த eclampsia எனும் சொல் மின்னல் எனப் பொருள்படும் கிரேக்கச் சொல்லில் இருந்து பெறப்பட்டதாகும். முதன்முதலில் இந்நிலை கி. மு 5 ஆம் நூற்றாண்டில் இப்போக்கிரட்டீசால் விவரிக்கப்பட்டது.

சூல்வலிப்பு என்பது இளம்பேற்றுக் காய்ச்சலின்போது வலிப்புகளைத் தரும் கருவுறல்நிலைக் கோளாறு ஆகும். சூலுற்ற பெண்களுக்கு சூல்வலிப்புக்கு முன்பே உயர்குருதியழுத்தமும் சிறுநீரில் புரதமிகையும் ஏற்படுகின்றன.

சூல்வலிப்புக்கு முன்னும் பின்னும் மேற்கூறிய அறிகுறிகள் அமையலாம். இந்த நோய்க்குறிகள் ஏதும் உருவாகாமலும் போகலாம்.

பிற பெருமூளை அறிகுறிகளாக, உடனே குமட்டல், வாந்தி, தலைவலி, புரனிக் குருட்டுநிலை ஏற்படலாம். பல உறுப்புகள் செயலிழக்கும் அளவுக்குச் சிக்கலாகும்போது, அவ்வுறுப்புகள் செயலிழக்கும் அறிகுறிகள் தோன்றும். அப்போது அடிவயிற்று வலியும் மஞ்சள் காமாலையும், குறுமூச்செறிவும் சிறுநீர் வெளியீடு குறைத்தலும் ஏற்படும்.


</doc>
<doc id="419879" url="https://ta.wikipedia.org/wiki?curid=419879" title="அடா-மாலிக் ஜுவய்னி">
அடா-மாலிக் ஜுவய்னி

அடா-மாலெக் ஜுவய்னி (1226–1283) () அல்லது அலா அல்-டின் அடா-உல்லாஹ் () என்பவர் ஒரு பாரசீக வரலாற்றாளர் ஆவார். இவர் மங்கோலியப் பேரரசைப் பற்றி "டரிக்-இ ஜஹான்குஷய்-இ ஜூவைனி" ("உலகத்தை வென்றவரின் வரலாறு") என்ற புத்தகத்தை எழுதி உள்ளார்.

இவர் கிழக்கு பாரசீகத்தின் குராசான் பகுதியில் ஜுவய்ன் என்ற நகரத்தில் பிறந்தார். இவரது தாத்தாவும் மற்றும் இவரது தந்தை பஹா அல்-டினும் முறையே முகம்மது ஜலால் அல்-டின் மற்றும் ஒகோடி கானிடம் "சாஹிப்-திவான்" அல்லது நிதி அமைச்சராகப் பதவி வகித்தனர். பஹா அல்-டின் அண். 1246ல் அமீர் அர்குனிடம் துணைப் பதவி வகித்தார். இப்பதவியில் இவர் ஜார்ஜியா இராச்சியம் உட்பட ஒரு பெரிய பகுதியை நிர்வாகம் செய்தார்.

ஜுவய்னியும் ஒரு முக்கியமான அதிகாரியாகப் பேரரசில் பதவி வகித்தார். இவர் மங்கோலியப் பேரரசின் தலைநகரமான கரகோரத்திற்கு இரண்டு முறை சென்றுள்ளார். இவ்வாறு ஒரு முறை (அண். 1252-53) செல்லும் போது இவர் மங்கோலியப் படையெடுப்பைப் பற்றிய தன்னுடைய வரலாற்றை எழுதத் தொடங்கினர். 1256ல் அலமுத்தை ஹுலாகு கான் வென்ற போது இவர் அவருடன் இருந்தார். அங்கிருந்த முக்கியமான ஒரு பகுதி நூலகத்தை காப்பாற்றியதில் முக்கியப் பங்காற்றினார். 1258ல் ஹுலாகு பாக்தாத்தை முற்றுகையிட்ட போதும் இவர் அவருடன் இருந்தார். அடுத்த வருடம் பாக்தாத், கீழ் மெசபடோமியா மற்றும் குசிஸ்தான் ஆகிய பகுதிகளுக்கு ஆளுநராக நியமிக்கப்பட்டார். 1282 வாக்கில் வான் ஏரிக்கு வடமேற்கில் அலா-டக் புல்வெளியில் நடந்த மங்கோலியக் குறுல்த்தாயில் இவர் கலந்து கொண்டார். அடுத்த ஆண்டு இவர் முகான் அல்லது அஜர்பைஜானின் (ஈரான்) அர்ரான் என்ற இடத்தில் இறந்தார்.

அதிகாரம் வாய்ந்த சம்ஸ் அல்-டின் மொஹம்மத் சாஹிப்-டிவான் என்பவர் ஜுவய்னியின் சகோதரர் ஆவார். அவர் நிதி அமைச்சராக ஹுலாகு மற்றும் அபகா கானிடம் பணியாற்றினார்.


</doc>
<doc id="419886" url="https://ta.wikipedia.org/wiki?curid=419886" title="கிடாரைட்டுகள்">
கிடாரைட்டுகள்

கிடாரைட்டுகள் (Kidarites) (சீனம்: 寄多羅 "Jiduolo") பண்டைய பாக்திரியாவை தலைமையிடமாகக் கொண்டு, நடு ஆசியா மற்றும் தெற்காசியாவின் ஆப்கானித்தான், பாகிஸ்தான் மற்றும் வடமேற்கு இந்தியப் பகுதிகளை கிபி 4ம் நூற்றாண்டு முதல் 5ம் நூற்றாண்டு முடிய ஆண்ட வம்சத்தினர் ஆவார். கிடாரைட்டு மக்களை, முன்னர் இந்தியாவில் ஹூணர்கள் என்றும், கிழக்கு ஐரோப்பாவில் சியோனிட்டுகள் என்றும் அழைக்கப்பட்டனர். 

சாசானியப் பேரரசு மற்றும் குசானப் பேரரசு காலத்தில், நடு ஆசியாவின், பாக்திரியாவில் கிபி 320ல் ஆட்சியை நிறுவிய கிடாரன் எனும் நாடோடி மக்களின் மன்னரின் பெயரால், இவ்வம்சத்திற்கு கிடாரைட்டு வம்சம் எனப்பெயராயிற்று. 

சாசானியப் பேரரசின் கிழக்குப் பகுதியை கைப்பற்றி, கிடாரைட்டு இராச்சியத்தை ஆண்ட கிடாரைட்டு மன்னர்கள் கிபி 320 முதல் கிபி 500 முடிய ஆண்டனர். பின்னர் ஹூணர்களிடம் இராச்சியத்தை இழந்தனர்.

நடு ஆசியாவில் அமைந்த கிடாரைட்டு இராச்சியத்தின் வடக்கில் குவாரசமியா, கிழக்கில் காஷ்மீர், தெற்கில் குசான் பேரரசு, மேற்கில் சாசானியப் பேரரசு எல்லைகளாக கொண்டிருந்த கிடாரைட்டு இராச்சியம், தற்கால துருக்மெனிஸ்தான், தாஜிக்ஸ்தான், உஸ்பெகிஸ்தான், ஆப்கானித்தான், இந்தியா மற்றும் பாக்கித்தான் பகுதிகளைக் கொண்டிருந்தது.

கிடாரைட்டு மக்கள் நடு ஆட்சியாவின் அல்த்தாய் மலைத்தொடர்களில் ஆடு, மாடுகளை மேய்க்கும் நாடோடி மக்கள் ஆவார். கிடாரைட்டு மக்களின் உடல் நிறம் , காகேசியர் மற்றும் கிழக்கு ஆசியாவின் மங்கோலியர்களின் உடல் நிறக்கலவையினராகக் காணப்பட்டனர் என மானிடவியல் அறிஞர்கள் கருதுகின்றனர். 

அக்காலத்திய தெற்காசியாவின் நாகரீகத்தின் எதிராக, உள் ஆசியாவின் நாகரீகத்தின் படி, கிடாரைட்டு மன்னர்கள் வெளியிட்ட நாணயங்களில் பொறிக்கப்பட்ட கிடாரைட்டு மன்னர்களின் உருவங்கள் மீசை, தாடியின்றி காணப்பட்டது.மேலும் நாணயத்தின் பின்புறத்தில் வில்லேந்திய வீரர்களின் உருவம் பொறிக்கப்பட்டுள்ளது.மேலும் கிடாரைட்டு குழந்தைகளின் தலையை செயற்கை முறையில் தேவையான வடிவில் அமைக்கும் பழக்கும் கிடாரைட்டுகளிடமிருந்தது.

சில கிடாரைட்டுகள் மக்கள் சிவப்பு ஹூணர்கள் தோற்றத்திலும் காட்சியளித்தனர்.

தற்கால ஆப்கானித்தான் மாநிலமான பால்க் மாகாணத்தில் கண்டெடுக்கப்பட்ட, கிபி 380 காலத்திய பாக்திரிய மொழியில் வெளியிட்டப்பட்ட நாணயங்களில் கிடாரைட்டு மன்னர்களை குறித்துள்ளது.

முதன் முதலில் பண்டைய இந்தியாவை தொடர்ந்து முற்றுகையிட்ட கிடாரைட்டுகளை ஹூணர்கள் என அழைக்கப்பட்டனர். 

இந்தியாவின் வரலாற்று ஆவணங்களின் படி, கிடாரைட்டு எனப்படும் ஹூணர்கள் தற்கால ஆப்கானித்தான் மற்றும் பாகிஸ்தான் நாட்டின் கைபர் பக்துன்வாவில், கிபி 5-ஆம் நூற்றாண்டின் முற்பகுதியில் குடியேறியவர்கள். குப்தப் பேரரசின் வடமேற்கு பகுதியை கிபி 455ல் கிடாரைட்டுகள் முற்றுகையிட்ட போது, குப்தப் பேரரசர் ஸ்கந்தகுப்தர், கிடாரைட்டுகளை விரட்டி அடித்தார்.

 
பேரரசர் இரண்டாம் ஷாப்ப்பூர் (ஆட்சிக் காலம்:309 - 379), கிபி 350ல் சாசானியப் பேரரசின் வடகிழக்கு எல்லைகளில் முற்றுகையிட்ட நடு ஆசியாவின் சிதியர்கள் போன்ற நாடோடிக் கூட்டத்தினர் முற்றுகையிட்டனர்.அக்கால கட்டத்தில், ஆடு, மாடுகள் மேய்க்கும் நாடோடி குரும்ப இனத்தினரான சியோனிட்டுகள் எனப்படும் கிடாரைட்டுகள் மற்றும் ஹூணர்கள், சாசானியப் பேரரசின் கிழக்குப் பகுதிகளையும், குப்தப் பேரரசின் வடமேற்கு பகுதிகளையும் ஆக்கிரமித்தனர்.

கிடாரைட்டுகள் சமர்கந்து நகரத்தை கைப்பற்றி தங்கள் தலைமையிடமாகக் கொண்டடு, சோக்தியானா மக்களுடன் நல்லுறவு காத்தனர். சமர்கந்தில் தங்கள் நகர இராச்சியத்தை அமைத்த கிடாரைட்டுகள், முந்தைய நாடோடி வாழ்க்கையை கைவிட்டு, பாரசீகப் பண்பாடு மற்றும் நாகரீகத்தை கைப்பிடித்தனர்.

கிடாரைட்டுகள் பெஷாவரைக் கைப்பற்றிய பின்னர் 420ல் வடக்கு ஆப்கானிஸ்தானினைக் கைப்பற்றினர். கிபி 440ல் சோக்தியானாவை வென்று, நடு ஆசியாவின் பெரும்பகுதிகளை கைப்பற்றினர். பின்னர் காந்தாரம், பெஷாவர், காஷ்மீர் பகுதிகளைக் கைப்பற்றினர். கிபி 450ல் ஹெப்தலைட்டுகளின் எழுச்சியின் போது, கிடாரைட்டுகள் தங்களின் நாடோடி வாழ்க்கை முற்றும் கைவிட்டனர். சாசானியப் பேரரசர் முதலாம் பெரோஸ் ஆட்சியின் போது, கிபி 467ல் கிடாரைட்டுகளை போரில் வென்றார். கிடாரைட்டுகளின் இத்தோல்வியால் ஹூணர்கள் எழுச்சியுற்றனர். மேலும் கிடாரைட்டுகள் வட இந்தியாவின் ஜம்மு காஷ்மீர் பகுதிகளுக்கு விரட்டியடிக்கப்பட்டனர்.


 


</doc>
<doc id="419890" url="https://ta.wikipedia.org/wiki?curid=419890" title="டெர்மெஸ்">
டெர்மெஸ்

டெர்மெஸ் (; ; ; "டெர்மெஸ், டிர்மிஸ்"; "டிர்மித்") உஸ்பெகிஸ்தானின் கடைக்கோடித் தெற்கில் உள்ள ஒரு நகரம் ஆகும். இது ஆப்கானித்தானின் ஹைரடன் எல்லை வழியில் அமைந்துள்ளது. இந்த இடம் தான் உஸ்பெகிஸ்தானின் வெப்பமான பகுதி ஆகும். இதன் மக்கள் தொகை 1,40,404 (1 சனவரி 2005). இது சுர்க்ஷோன்டர்யோ மாகாணத்தின் தலைநகரம் ஆகும்.


</doc>
<doc id="419891" url="https://ta.wikipedia.org/wiki?curid=419891" title="இளம்பேற்றுக் குளிர்காய்ச்சல்">
இளம்பேற்றுக் குளிர்காய்ச்சல்

இளம்பேற்றுக் குளிர்காய்ச்சல் "(Pre-eclampsia)" (PE)என்பது கருவுறல்நிலைக் கோளாறு ஆகும். இந்நிலையில் உயர்குருதியழுத்தமும் சிறுநீரில் கணிசமான அளவு புரதமும் அமையும். இந்நிலை கருவுற்ற பிறகு 20 வாரத்துக்குப் பின்னர் தோன்றும். கடுமையான நிலையில் குருதிச் சிவப்புக்கலப் பகுப்பு, குறை குருதிச்சிவப்புத் தட்டுக்கல எண்ணிக்கை, கல்லீரல் செயல் குலைவு, சிறுநீரகச் சிக்கல்கள், வீக்கம், நுரையீரல் நீர்கோர்ப்பால் குறு மூச்செறிவு, சூல்வலிப்பு ஆகியன அமையும். இளம்பேற்றுக் குளிர்காய்ச்சல் தாய்-சேய் இருவரையும் தாக்கும்.இதற்குத் தக்க மருத்துவம் தராவிட்டால், சூல்வலிப்பு ஏற்படும்.

இளம்பேற்றுக் குளிர்காய்ச்சலுக்கான இடர்க்காரணிகளாக பருமன்மிகை, முந்து உயர்குருதியழுத்தம், முதிர் அகவை, நீரிழிவு ஆகியன அமையும். இது இருகுழவி தாங்கும் பெண்களின் முதல் பேறுகாலத்தில் அடிக்கடி அமையும். மற்ற காரணிகள் அல்லாமல், இயல்பற்ற மிகையான குருதிக்குழல்கள் கொப்பூழ்க்கொடியில் அமைதலும் இந்நிலை ஏற்பட காரணமாகிறது. பெரும்பாலான நேர்வுகள் மகப்பேற்றுக்கு முன்பே கண்டறியப்படுகின்றன. மிக அருகியே இந்நிலை மகப்பேற்றுக்குப் பின்னர் அமையும்.வரலாற்றியலாக நோய் அறிய உயர்குருதியழுதமும் சிறுநீரில் புரதமிகையும் ஆகிய இரண்டு மட்டுமே கருதப்பட்டாலும் சில வரையறைகள் இவற்றுடன் அமையும் உறுப்புக் கோளாறையும் கருதுகின்றன. பெண்கள் கருவுற்ற 20 வாரத்துக்குப் பிறகு, நான்கு மணிநேர இடைவெளிகளில் நிலவும் மேனிலைக் குருதியழுத்தம் 140 மிமீ இதள் (பாதரசம்) மட்டத்தினும் கூடினாலும் அது. அ;ல்லது தாழ்நிலைக் குருதியழுத்தம் 90 மிமீ இதள் மட்டத்தை அடைந்தாலும் உயர்குருதியழுத்தமாக வரையறுக்கப்படுகிறது. குழந்தை பிறப்பதற்கு முந்தைய ஆய்வில் இந்நிலையை எளிதாக அறியமுடியும்.

இதற்கு மருத்துவமாக, உயர் இடர் வாய்ந்தவர்களுக்கு ஆசுப்ரின் தரப்படும். உணவு குறைவாக உட்கொள்பவர்களுக்கு கால்சிய நிரப்பு மாத்திரைகள் தரப்படும். உயரழுத்தம் வருவதற்கு முன்பு மாத்திரைகள் தரப்படும். இந்நிலையுள்ளவர்களுக்கு நெருக்கடி முறைகளில் அல்குல் வழியாகவோ அறுவையாலோ மகப்பேற்றையும் கொப்பூழ்க்கொடி நீக்கத்தையும் மேற்கொள்ள வேண்டும். இளம்பேற்றுக் குளிர்காய்ச்சலின் கடுமையையும் பேறுகால அளவையும் பொறுத்து மகப்பேறு மிக விரைந்து மேற்கொள்ளப்படும். குழந்தை பிறக்கும் முன் உயர்குருதியழுத்தத்துக்கான இலேப்டாலோ, மிதைல்டோப்பா மருந்துகள் தாயின் நலத்தை மேம்படுத்த தரப்படும். கடுமையான நேர்வுகளில் சூல்வலிப்பைத் தடுக்க, மகனீசியச் சல்பேட்டு தரப்படும். நோயைத் தவிர்க்கவோ மருத்துவமாகவோ படுக்கை ஓய்வும் உப்பு எடுத்துகொள்ளலும் பலன் தருவதில்லை.
இந்நோய் உலக அளவில் 2–8% அளவு மகப்பேறுகளில் அமைகிறது.> கருவுறலால் ஏற்படும் பெரும்பாலான இறப்புகளுக்கு இளம்பேற்றுக் குளிர்காய்ச்சல் உட்பட்ட உயர்குருதியழுத்தக் கோளாறுகளே கரணமாகின்றன. இவற்றால் 2015 இல் 46,900 இறப்புகள் நேர்ந்தன. வழக்கமாக இளம்பேற்றுக் குளிர்காய்ச்சல் கருவுற்ற 32 வாரத்துக்குப் பிறகே ஏற்படும்; என்றாலும், இது அதற்கு முன்பே அமையும்போது மிகத் தீங்கான விளைவுகளை ஏற்படுத்தும். இளம்பேற்றுக் குளிர்காய்ச்சல் வந்த பெண்களுக்கு பிந்தைய வாழ்க்கையில் இதய நோய், மாரடைப்பு ஆகிய இடர்கள் ஏற்பட வாய்ப்புகள் அதிகம். சூல்வலிப்பு எனும் சொல் மின்னல் எனும் பொருள் உடைய கிரேக்கச் சொல்லில் இருந்து உருவாகியது. முதன்முதலில் இந்நிலையின் விவரிப்பு கி.மு ஐந்தாம் நூற்றாண்டில் இப்போக்கிரட்டீசால் குறிக்கப்பட்டுள்ளது.

கைகளிலும் முகத்திலும் ஏற்படும் வீக்கம் இதற்கான முதன்மையான அறிகுறியாக முதலில் கொள்ளப்பட்டது. என்றாலும், வீக்கம் கருவுறலின் பொது அறிகுறியாகவும் விளங்குவதால், வீக்கம் மட்டுமே இதனை வேறுபடுத்தும் தெளிவான அறிகுறியாக எப்போதும் பயன்பட முடியாது. அழுத்தும்போது குழியைத்தரும் கை, கால், முகம் ஆகியவற்றில் ஏற்படும் இயல்பற்ற வீக்கம் அதாவது அழுந்தியல்பு வீக்கம் மிகவும் குறிப்பிடத் தகுந்த அறிகுறியாக அமையும். இந்நிலையை உடனடியாக நலப் பணியாளருக்கு அறிவிக்கவேண்டும்.



</doc>
<doc id="419899" url="https://ta.wikipedia.org/wiki?curid=419899" title="பெராயோலோயைட்டு">
பெராயோலோயைட்டு

பெராயோலோயைட்டு "(Ferraioloite)" என்பது MgMn(FeAl)Zn(PO)(OH)(HO) என்ற மூலக்கூற்று வாய்ப்பாட்டால் விவரிக்கப்படும் அரிய ஒரு கனிமச் சேர்மமாகும். பால்சுடெரைட்டு என்ற பாசுப்பேட்டு கனிமத்துடன் தொடர்பு கொண்ட கனிமமாக இது கருதப்படுகிறது . அமெரிக்காவின் வடக்கு கரோலினா மாநிலத்தின் கிளீவ்லேண்டு மாகாணத்தில் அமைந்துள்ள ஃபூட் இலித்தியம் நிறுவன சுரங்கத்தின் தீப்பாறைகளில் பெராயோலோயைட்டு கனிமம் காணப்படுகிறது. 1947 முதல் 2014 ஆம் ஆண்டு வரை வாழ்ந்த யேம்சு ஏ பெராயோலோவின் நினைவாக கனிமத்திற்கு இப்பெயர் சூட்டப்பட்டது . 


</doc>
<doc id="419902" url="https://ta.wikipedia.org/wiki?curid=419902" title="முத்து நகர் அதிவேக விரைவுத் தொடர்வண்டி">
முத்து நகர் அதிவேக விரைவுத் தொடர்வண்டி

முத்து நகர் அதிவேக விரைவுத் தொடர்வண்டி (Pearl City Super Fast Express) (12693/12694) என்பது என்பது சென்னை எழும்பூரிலிருந்து தூத்துக்குடி வரைச் செல்லும் ஓர் விரைவுத் தொடர்வண்டி ஆகும். தாம்பரம், செங்கல்பட்டு, விழுப்புரம், விருத்தாச்சலம், அரியலூர், திருச்சிராப்பள்ளி, திண்டுக்கல், மதுரை, விருதுநகர், கோவில்பட்டி ஆகியவை இதன் முக்கிய வழித்தடமாகும். இத்தொடர்வண்டியானது 652 கி.மீ தூரத்தை, 11 மணி 10 நிமிடங்களில் கடக்கிறது. இது ஒரு இரவு நேரப்பயண தொடர்வண்டி ஆகும். மறுமார்க்கத்தில் வண்டி எண் 12694 தூத்துக்குடி தொடருந்து நிலையத்திலிருந்து இரவு 08 மணிக்கு புறப்பட்டு, மறுநாள் காலை 07. 40 மணிக்கு சென்னையை அடைகிறது.

இவ்வண்டியில் மொத்தம் 21 பெட்டிகள் உள்ளன.
இவ்வண்டியானது மொத்தம் 22 இடங்களில் நின்று, செல்கின்றது (புறப்படும் இடம் மற்றும் சென்றடையும் இடத்தைச் சேர்த்து)

சென்னை எழும்பூர் முதல் தூத்துக்குடி வரை உள்ள நிறுத்தங்கள்.


தூத்துக்குடி முதல் சென்னை எழும்பூர் வரை உள்ள நிறுத்தங்கள்.




</doc>
<doc id="419913" url="https://ta.wikipedia.org/wiki?curid=419913" title="கொன்யா-ஊர்கெஞ்ச்">
கொன்யா-ஊர்கெஞ்ச்

கொன்யே-ஊர்கெஞ்ச் (; , "குன்யா ஊர்கெஞ்ச்" – பாரசீகம்: குஹ்னா குர்கஞ்ச் کهنه گرگانج) – பழைய குர்கஞ்ச் அல்லது குன்யா-ஊர்கெஞ்ச் அல்லது பழைய ஊர்கெஞ்ச் அல்லது ஊர்கஞ்ச் என்பது ஒரு நகராட்சி ஆகும். இதன் மக்கள் தொகை சுமார் 30,000 ஆகும். இது வடக்கு துர்க்மெனிஸ்தான் நாட்டில் உஸ்பெகிஸ்தான் எல்லைக்குத் தெற்கில் அமைந்துள்ளது. பண்டைய பட்டணமான ஊர்கெஞ்ச் இந்தத் தளத்தில் தான் அமைந்திருந்தது. இந்தத் தளத்தில் தான் அகேமெனிட் பேரரசின் ஒரு பகுதியான குவாரசமியாவின் தலைநகரின் சிதிலங்கள் உள்ளன. இதன் குடிமக்கள் 1700களில் இப்பட்டணத்தை விட்டு வெளியேறினர். ஒரு புதிய குடியிருப்பை உருவாக்குவதற்காக அவர்கள் வெளியேறினர். அப்போதிருந்து குன்யா-ஊர்கெஞ்ச் எந்தத் தொந்தரவும் செய்யப்படாமல் அப்படியே உள்ளது. 2005ல் பழைய ஊர்கெஞ்சின் சிதிலங்கள் யுனெஸ்கோவின் உலகப் பாரம்பரியத் தளங்களின் பட்டியலில் பொறிக்கப்பட்டது. 


</doc>
<doc id="419924" url="https://ta.wikipedia.org/wiki?curid=419924" title="ஜமால் காசோகி">
ஜமால் காசோகி

ஜமால் காசோகி ("Jamal Khashoggi", , 13 அக்டோபர் 1958 – 2 அக்டோபர் 2018) என்பவர் ஒரு சவூதி அராபிய ஊடகவியலாளரும், நூலாசிரியரும், பத்திரிகை ஆசிரியரும் ஆவார். இவர் அல்-அராப் நியூசு பத்திரிகையின் தலைமை ஆசிரியராகவும், அந்நிறுவனத்தின் பொது முகாமையாளராகவும் பணியாற்றியவர். இவர் சவூதி அரேபியாவில் இருந்து வெளிவரும் அல்-வத்தான் பத்திரிகையின் ஆசிரியராகவும் பணியாற்றி, சவூதி அராபிய முற்போக்காளர்களின் மேடையாக அதனைப் பயன்படுத்தினார்.

2017 செப்டம்பரில் காசோகி சவூதி அரேபியாவில் இருந்து வெளியேறினார். சவூதி அரசு தன்னை டுவிட்டரில் இருந்து தடை செய்து விட்டதாக அவர் தெரிவித்திருந்தார். அதன் பின்னர் அவர் சவூதி அரசை விமர்சித்து பத்திரிகைகளில் கட்டுரைகள் எழுதி வந்தார். குறிப்பாக அவர் சவூதியின் முடிக்குரிய இளவரசர் முகமது பின் சல்மான், மன்னர் சல்மான் ஆகியோரைப் பெரிதும் விமர்சித்து வந்தார். ஏமனில் சவூதி அரேபியாவின் தலையீட்டைக் கண்டித்து எழுதினார்.

காசோகி எடிசு செங்கிசு என்ற துருக்கியப் பெண்ணைத் திருமணம் செய்ய முடிவெடுத்திருந்தார். தனது முன்னாள் மனைவியின் விவாகரத்து சான்றிதழ் வாங்குவதற்காக அவர் 2018 அக்டோபர் 2 இல் துருக்கியில் உள்ள சவூதி தூதரகத்திற்கு அவர் சென்றிருந்தார். அதன் பின்னர் அவர் அக்கட்டடத்தில் இருந்து வெளியே வரவில்லை. அவர் காணாமல் போனதாக அறிவிக்கப்பட்டது. அவர் அங்கு வைத்துக் கொலை செய்யப்பட்டிருக்கலாம் என ஊடகங்கள் சந்தேகம் தெரிவித்திருந்தன. ஆனால் அவர் தூதரகத்தை விட்டு வெளியேறி விட்டதாக சவூதி அரசு தெரிவித்து வந்தது. துருக்கிய அரசின் அழுத்தத்தின் பின்னர், சவூதிய, துருக்கி அதிகாரிகள் 2018 அக்டோபர் 15 இல் தூதரகத்தில் தேடுதல் நடவடிக்கைகளை மேற்கொண்டனர். காசோகி துருக்கியில் உள்ள சவூதி துணைத் தூதரகத்தில் நிகழ்ந்த ஒரு சண்டைக்கு பிறகு மரணமடைந்ததாக 2018 அக்டோபர் 20 அன்று சவூதி அரசுத் தொலைக்காட்சி அறிவித்தது. இந்நிகழ்வில் சம்பத்தப்பட்டிருந்ததாகக் கருதப்படும் 18 சவூதி அதிகாரிகள் கைது செய்யப்பட்டனர். கசோகி சித்திரவதை செய்து கொலை செய்யப்பட்டபின், அவரது உடல் துண்டுகளாக்கப்பட்டதாக துருக்கி அதிகாரிகள் தெரிவித்திருந்தனர்.



</doc>
<doc id="419933" url="https://ta.wikipedia.org/wiki?curid=419933" title="அயிருகைட்டு">
அயிருகைட்டு

அயிருகைட்டு "(Aerugite)" என்பது Ni(AsO)2AsO. என்ற மூலக்கூற்று வாய்ப்பாட்டால் விவரிக்கப்படும் ஓர் அரியவகை கனிமச் சேர்மமாகும். நிக்கல் ஆர்சனேட்டு அணைவுக் கனிமமாக இதை வகைப்படுத்துகிறார்கள். பச்சை, அடர்நீலப் பச்சை நிறங்களில் முக்கோணப் படிகங்களாக இக்கனிமம் உருவாகிறது. 4 என்ற மோவின் கடினத்தன்மையும் 5.85 முதல் 5.95 என்ற ஒப்படர்த்தியும் அயிருகைட்டு கனிமத்தின் இயற்பியல் பண்புகளாகும். 

1858 ஆம் ஆண்டில் இங்கிலாந்தின் கோர்ன்வால், அல்லது செருமனியின் சாக்சனி மாநிலத்திலுள்ள எர்செக்பீர்க் மலைத்தொடர் ஆகிய இடங்களிலுள்ள சுரங்கத்தில் முதன் முதலில் கண்டுபிடிக்கப்பட்டது. இக்கனிமம் தோன்றிய இடம் சர்ச்சைக்குரியதாக உள்ளது. தாதுக்கள் வறுத்தெடுக்கும் உலை சுவர்களில் ஒரு செதில் பட்டையாக காணப்படுவது மிகப்பொதுவான தோற்றமாக ஏற்றுக்கொள்ளப்படுகிறது. தாமிரத் துரு என்ற பொருள் கொண்ட அயிருகோ என்ற இலத்தீன் சொல்லில் இருந்து இக்கனிமத்தின் பெயர் வருவிக்கப்பட்டுள்ளது. 


</doc>
<doc id="419934" url="https://ta.wikipedia.org/wiki?curid=419934" title="புளோசீரைட்டு">
புளோசீரைட்டு

புளோசீரைட்டு "(Fluocerite)" என்பது (Ce,La)F என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். சீரியம், இலாந்தனம்புளோரைடு வகைக் கனிமமாக இக்கனிமம் கருதப்படுகிறது. புளோசீரைட்டு (La), புளோசீரைட்டு (Ce) என்ற நேர்மின் அயனிகளைச் சார்ந்துள்ள இரண்டு வெவ்வேறு கனிமங்களாக இக்கனிமம் அங்கீகரிக்கப்படுகிறது. இவை முறையே இலாந்தனம் டிரைபுளோரைடு, சீரியம் டிரைபுளோரைடு ஆகிய சேர்மங்களுடன் தொடர்பு கொண்டவையாகும். இரண்டும் முக்கோண வடிவமைப்பில் படிகங்களாகின்றன.

புளோசீரைட்டு (Ce) 1845 ஆம் ஆண்டில் சீரியம் இல்லாமல் சுவீடன் நாட்டின் நீர்வெப்ப இழைகளில் கண்டறியப்பட்டது. 1969 ஆம் ஆண்டு புளோசீரைட்டு (La) மத்திய கசகிசுத்தான் நாட்டில் கண்டறியப்பட்டு விவரிக்கப்பட்டது. 


</doc>
<doc id="419938" url="https://ta.wikipedia.org/wiki?curid=419938" title="அக்குமினைட்டு">
அக்குமினைட்டு

அக்குமினைட்டு "(Acuminite)" என்பது SrAlF(OH)•(HO). என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இதுவோர் அரிய ஆலைடு வகைக் கனிமமாக வகைப்படுத்தப்படுகிறது. ஈட்டி முனை என்ற பொருள் கொண்ட இலத்தீன் சொல்லான அக்குமென் என்ற சொல்லில் இருந்து இக்கனிமத்தின் பெயர் வருவிக்கப்பட்டுள்ளது. மோவின் அளவுகோலில் இதன் கடினத்தன்மை 3.5 என மதிப்பிடப்பட்டுள்ளது.

கிரீன்லாந்து நாட்டின் இவிட்டூட்டு நகரில் காணப்படும் கிரையோலைட்டு படிவுகளில் மட்டும் அக்குமினைட்டு கனிமம் அமைவிடமாகக் கொண்டுள்ளது . 


</doc>
<doc id="419942" url="https://ta.wikipedia.org/wiki?curid=419942" title="இசுட்ரோன்சியோபுளோரைட்டு">
இசுட்ரோன்சியோபுளோரைட்டு

இசுட்ரோன்சியோபுளோரைட்டு "(Strontiofluorite)" என்பது SrF என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இதுவோர் அரிய ஆலைடு வகைக் கனிமமாக வகைப்படுத்தப்படுகிறது. இக்கனிமத்தில் காரமண் உலோகமான இசுட்ரோன்சியமும் ஆலசன் புளோரினும் ஒருவகையான இசுட்ரோன்சியம் புளோரைடாகக் காணப்படுகின்றன. இசுட்ரோன்சியத்தின் புளோரைட்டு வரிசையொத்த சேர்மமாகவும் இதைக் கருதமுடியும். 

வெளிர் சாம்பல் நிறத்தில் ஒளிகசியும் படிகமாக இசுட்ரோன்சியோபுளோரைட்டு காணப்படுகிறது
மேலும் இது எண்முக கனசதுரப் படிகங்களாக 0.5 மில்லிமீட்டர் வரையிலானஅளவுகளுடன் கிடைக்கிறது.

ஆசுட்ரோபைலைட்டு, பர்பேங்கைட்டு, குளோரோபார்டோனைட்டு, புளோரபட்டைட்டு, புளோரைட்டு, லேம்புரோபைலைட்டு, போலெழாயிவையிட்டு-(Ce), வில்லியவுமைட்டு போன்ற கனிமங்களுடன் சேர்ந்து இசுட்ரோன்சியோபுளோரைட்டு காணப்படுகிறது. 


</doc>
<doc id="419943" url="https://ta.wikipedia.org/wiki?curid=419943" title="அல்சாக்காரோவைட்டு- Zn">
அல்சாக்காரோவைட்டு- Zn

அல்சாக்காரோவைட்டு-Zn "(Alsakharovite-Zn)" என்பது NaSrKZn(Ti,Nb)(SiO)(O,OH)•7HO, என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இது மிகவும் அரிய கார இசுட்ரோன்சியம் துத்தநாகம் தைட்டானியம் சிலிக்கேட்டு என்ற வளையசிலிக்கேட்டு வகைக் கனிமமாக வகைப்படுத்தப்படுகிறது. பெக்மாடைட்டு என்ற காரத் தீப்பாறைகளிலிருந்து பெறப்படும் இக்கனிமம் லேபுன்டோசோவைட்டு குழுவைச் சேர்ந்த கனிமமாகக் கருதப்படுகிறது . 


</doc>
<doc id="419954" url="https://ta.wikipedia.org/wiki?curid=419954" title="இறந்தவர்களின் எண்ணிக்கை அடிப்படையிலான போர்கள் மற்றும் மனிதப் பேரழிவுகளின் பட்டியல்">
இறந்தவர்களின் எண்ணிக்கை அடிப்படையிலான போர்கள் மற்றும் மனிதப் பேரழிவுகளின் பட்டியல்

இது இறந்தவர்களின் எண்ணிக்கை அடிப்படையிலான போர்கள் மற்றும் மனிதப் பேரழிவுகளின் பட்டியல் ஆகும்.


</doc>
<doc id="419975" url="https://ta.wikipedia.org/wiki?curid=419975" title="முகாலி">
முகாலி

முகாலி (; 1170–1223) அல்லது முகுலை என்பவர் ஒரு மங்கோலிய அடிமை ஆவார். இவர் பிற்காலத்தில் செங்கிஸ் கானின் கீழ் நம்பகமான மற்றும் மதிப்பிற்குரிய தளபதி ஆனார். இவரது தந்தை கூன் உவா, ஜலைர் இனத் தலைவர் ஆவார். இவரது தந்தை மங்கோலியர்களுக்கு விசுவாசமாக இருப்பதென உறுதி எடுத்து இருந்தார். "முகாலி" என்பது உண்மையில் ஒரு அடைமொழி ஆகும். இதன் பொருள் "அன்பிற்குரியவர்". பெரிய கானுக்கும் மற்றும் மங்கோலியப் பேரரசுக்கும் செய்த சேவை காரணமாக இவர் இந்த அடைமொழியைப் பெற்றார். மங்கோலியர்களின் சின் வம்சப் படையெடுப்பின் போது முகாலி ஒரு படைத் தலைவராக செங்கிஸ் கானுக்கு அடுத்த இடத்தில் இருந்தார் மற்றும் சீனாவின் வைசிராயாகப் பதவி உயர்த்தப்பட்டார். செங்கிஸ் கான் மத்திய ஆசியாவை வெல்லப் புறப்பட்ட போது முகாலிக்கு பெரிய அளவிலான சுய அதிகாரத்தை வழங்கிவிட்டுச் சென்றார். போரில் எதிரிகளைக் கொல்வதற்குப் பதிலாக அவர்களை இணக்கமான முறையில் நண்பர்களாக மாற்றுவதற்கு முகாலி முயற்சித்தார். மங்கோலியர்கள் மீதான மற்றவர்களின் எண்ணத்தை மாற்ற முயற்சித்தார். ஒகோடியின் ஆட்சியின் போது (1229-1241) திறமையான மங்கோலியத் தளபதிகளுள் ஒருவராக இவர் கருதப்பட்டார். மிகச்சிறிய படையை வைத்துக் கொண்டு போர்புரிந்த இவர், தான் போர் புரிந்த எந்தப் போரிலும் தோற்கடிக்கப்படவில்லை. இதன் காரணமாக வரலாற்றில் ஒரு மிகச்சிறந்த போர்த் தளபதியாக இவர் கருதப்படுகிறார்.


</doc>
<doc id="419977" url="https://ta.wikipedia.org/wiki?curid=419977" title="பந்தளம் அரச மரபு">
பந்தளம் அரச மரபு

பந்தளம் அரச மரபு (Pandalam dynasty) (மலையாளம்:പന്തളം രാജവംശം), (தமிழ்:பந்தள இராச்சியம்), கொல்லம் ஆண்டில், மலையாள நாட்டின் பந்தளம் பகுதியை ஆண்ட, மதுரை பாண்டிய அரச குடும்பத்தின் ஒரு கிளையினர் ஆவார்.

தில்லி சுல்தான் அலாவுதீன் கில்சியின் படைத்தலைவர் மாலிக் கபூர், தென்னாட்டின் மீதான படையெடுப்புகளின் போது, 24 ஏப்ரல் 1311 அன்று மதுரை பாண்டிய நாட்டைத் தாக்கி யானைகள், குதிரைகள் உள்ளிட்ட தங்க கருவூலங்களுடன் தில்லி திரும்பினான். அப்போது பாண்டிய நாட்டின் பட்டத்திற்கு போட்டியிட்டுக் கொண்டிருந்த இளவரசர்களான சுந்தரபாண்டியன் மற்றும் வீரபாண்டியன் குடும்பத்தினர், மாலிக் காபூர் படைகளிடமிருந்து தங்களை காத்துக் கொள்வதற்காக, தற்கால மலையாள நாட்டின் கோட்டயம் மலைப்பகுதிகளில் ஒளிந்து கொண்டனர். அவர்களின் ஒரு பிரிவின் வழித்தோன்றல்கள் கோட்டயம் பகுதியில் பூஞ்சார் அரசை நிறுவினர். மற்றொரு பிரிவினரான செம்பழனூர் என்பவர்கள், மலையாள நாட்டின் மலைகளில் அலைந்து திரிந்து இறுதியாக தற்கால பத்தனம்திட்டா மாவட்டத்தில் பந்தள அரசை நிறுவினர்.

பின்னர் இப்பந்தள அரசிற்கு ஏற்பட்ட தொடர் தாக்குதலை எதிர்கொள்ள இயலாது, தற்கால திருநெல்வேலி மாவட்டத்தில் உள்ள தென்காசிக்கு அரசின் தலைமையிடத்தை மாற்றினர். இவர்களை தென்காசி பாண்டியர்கள் என்பவர். மதுரை நாயக்க மன்னர் திருமலை நாயக்கர், தென்காசி பாண்டியர்களின் மீதான தொடர் தாக்குதல்களால், பாண்டிய அரச குடும்பத்தினர் மலையாள நாட்டின் செங்கோட்டை, அச்சன்கோவில், ஆரியங்காவு, குளத்துப்புழை வழியாக தற்கால பத்தனம்திட்டாவில் உள்ள கோன்னி பகுதியில் கொல்ல ஆண்டு 79ல் அரசமைத்தனர். சோழர்கள் திருவிதாங்கூர் அரசை முற்றுகையிட்ட போது, பாண்டியர்களின் வழித்தோன்றல்கள், கோன்னியை விட்டு, பந்தளத்தில் கொல்லம் ஆண்டு 370ல் (கிபி 1194) அரசமைத்தனர். வேணாடு ஆட்சியாளர் பந்தள அரசை நிறுவ உதவி செய்தார். திருவிதாங்கூர் அரச ஆவணங்களின் படி, பந்தள அரசு, திருவிதாங்கூருடன் நெருங்கிய நட்பு பாராட்டினார் என்று அறியப்படுகிறது. 1000 சகிமீ பரப்பளவு கொண்ட பந்தள இராச்சியத்தில் கோன்னி, ஆரியங்காவு, குளத்துப்புழை, அச்சன்கோவில், தென்காசி மற்றும் சபரிமலையின் மலைக்காட்டுப் பகுதிகள் கொண்டது. 

போர்த்துகேயர்களுக்கு எதிரான குளச்சல் போரில், திருவிதாங்கூர் அரசுக்கு ஆதரவாக பந்தள அரசின் படைகளும் கலந்து கொண்டு வெற்றி பெற்றது.

கொல்லம் ஆண்டு 969ல் திப்புசுல்தான் திருவிதாங்கூர் அரசின் மலபார் பகுதிகளை கைப்பற்றினார். திப்புசுல்தானுக்கு போர் ஈட்டுத்தொகை செலுத்துவதற்கு, பந்தள அரசரிடம் ரூ. 2,20,000 திருவிதாங்கூர் மன்னர் கேட்டார். சபரிமலை வரும் அய்யப்ப பக்தர்களிடம் வரி வசூலித்து போர் ஈட்டுத் தொகையை தவணை முறையில் பந்தள அரசர் கட்டினார். பின்னர் பந்தள அரசை திருவிதாங்கூர் இராச்சியத்துடன் 1820ல் இணைக்கப்பட்டது. பந்தளம் அரச குடும்பத்தினர்களும், வழித்தோன்றல்களுக்கும் திருவிதாங் கூர் இராச்சியம் மாதந்தோறும் ஓய்வூதியம் வழங்கியது. அது முதல் சபரிமலை அய்யப்பன் கோயில் நிர்வாகத்தையும் திருவிதாங்கூர் இராச்சியத்தினரே மேற்பார்வையிட்டனர். தற்போது சபரிமலை கோயில் நிர்வாகம் கேரள அரசின் தேவஸ்தான குழுவிடம் உள்ளது.

புராணங்களின் படி மாலொருபாகனுக்குப் பிறந்தவர் அய்யப்பன். பந்தள நாட்டு மன்னர் இராஜசேகரன் காட்டில் வேட்டையாடச் செல்லும் போது பம்பை ஆற்றின்அ கரையில் கண்டெடுத்த அய்யப்பன் எனும் அக்குழந்தையை காட்டிலிருந்து அரண்மனைக்கு கொண்டு வந்து மணிகண்டன் எனப்பெயரிட்டு வளர்த்தார். குருகுலத்தில் கல்வி முடித்த மணிகண்டனுக்கு பட்டத்து இளவரசு சூட்டப்பட்டது.

இதனை அறிந்த முதலமைச்சர் மற்றும் பட்டத்து ராணி, அய்யப்பனுக்கு மணி முடி சூடாதிருக்க திட்டம் தீட்டினர்கள். அதன்படி ராணிக்கு ஏற்பட்ட வயிற்று வலி நீங்க புலிப் பால் கொண்டு வர, அய்யப்பனுக்கு ஆனையிடப்பட்டது. புலிப்பால் தேடி காட்டிற்குச் சென்ற மணிகண்டன், காட்டில் திரிந்து கொண்டிருந்த மகிஷி எனும் அரக்கியைக் கொன்று, புலிகள் மற்றும் அதன் குட்டிகளுடன் அரண்மனை நோக்கி வந்தார். இக்காட்சியைக் கண்ட மக்களும், அரண்மனை குடும்பத்தினரும் மணிகண்டனை பார்த்து "அய்யனே", "அப்பனே" எனத் துதித்தனர். இதனால் மணிகண்டனுக்கு அய்யப்பன் எனப் பெயராயிற்று. பின்னர் அரச வாழ்வை துறந்த அய்யப்பன் சபரிமலையில் பிரம்ம்ச்சாரியாக தவக்கோலத்தில் அமர்ந்தார்.

ஆண்டுதோறும் சபரிமலை மகர ஜோதி அன்று, பந்தளம் அரண்மனையிலிருந்து, அய்யப்பனுக்கு அணிவிக்க, தங்க நகைகளை மூன்று மரப்பெட்டிகளில் எடுத்துச் செல்லப்படும். 





</doc>
<doc id="419981" url="https://ta.wikipedia.org/wiki?curid=419981" title="நியோடிமியம் அலுமினியம் போரேட்டு">
நியோடிமியம் அலுமினியம் போரேட்டு

நியோடிமியம் அலுமினியம் போரேட்டு "(Neodymium aluminium borate)" என்பது NdAl(BO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். 
ஒளியியலில் நியோடிமியம் அலுமினியம் போரேட்டைப் பயன்படுத்துகிறார்கள்.



</doc>
<doc id="419988" url="https://ta.wikipedia.org/wiki?curid=419988" title="பால்க்">
பால்க்

பால்க் (; பஷ்டோ மற்றும் , "பால்க்"; , "பக்ட்ரா"; , "பக்லோ") என்பது ஆப்கானித்தானின் பால்க் மாகாணத்தில் உள்ள ஒரு பட்டணம் ஆகும். மாகாணத் தலைநகரான மஜர்-இ ஷரிப்புக்கு சுமார் வடமேற்கிலும் மற்றும், உஸ்பெகிஸ்தான் எல்லை மற்றும் அமு தர்யா ஆற்றுக்குத் தெற்கில் சுமார் தொலைவிலும் இது அமைந்துள்ளது. இது வரலாற்றில் பௌத்தம், இசுலாம் மற்றும் சொராட்டிரிய நெறி ஆகியவற்றின் பண்டைய மையமாக இருந்துள்ளது. குராசான் பகுதியின் ஒரு முக்கியமான நகரமாக ஆரம்ப காலத்தில் இருந்தே இது இருந்திருக்கிறது.

முதன்முதலில் இது இந்து சமய நூல்களில் குறிப்பிடப்பட்டுள்ளது. முக்கியமாக மகாபாரதத்தில் இது குறிப்பிடப்பட்டுள்ளது. பஹ்லிகா அல்லது வஹ்லிகா என்று இது குறிப்பிடப்பட்டுள்ளது. இதன் ஆட்சியாளர் குருஷேத்ரப் போரில் பங்கு பெற்றதாகக் குறிப்பிடப்பட்டுள்ளது.


</doc>
<doc id="419997" url="https://ta.wikipedia.org/wiki?curid=419997" title="குளத்துப்புழை">
குளத்துப்புழை

குளத்துப்புழை (Kulathupuzha) இந்தியாவில் கேரளா மாநிலத்தில் கொல்லம் மாவட்டத்தில் அமைந்த கிராம ஊராட்சியாகும். 

செங்கோட்டை - கொல்லம் தேசிய நெடுஞ்சாலையில அமைந்த குளத்துப்புழை, மாநிலத் தலைநகரான திருவனந்தபுரத்திற்கு வடக்கே 63 கிமீ தொலைவிலும், கொல்லத்திலிற்கு தெற்கே 58 கிமீ தொலைவிலும், தமிழகத்தின் செங்கோட்டையிலிருந்து வடக்கே 40 கிமீ தொலைவிலும் உள்ளது. இதனருகே தென்மலை சூழழியல் சுற்றுலாத் தலம் உள்ளது. 

இவ்வூர் குளத்துப்புழை அய்யப்பன் கோயிலுக்குப் புகழ் பெற்றது.


</doc>
<doc id="420032" url="https://ta.wikipedia.org/wiki?curid=420032" title="அலோகுளுடாமோல்">
அலோகுளுடாமோல்

அலோகுளுடாமோல் "(Aloglutamol )" என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். அலுமினியச் சேர்மமான இது ஓர் அமிலநீக்கியாகும் . அலுமினியம், குளுக்கோனிக் அமிலம், டிரிசு என்றழைக்கப்படும் 2-அமினோ-2-(ஐதராக்சிமெத்தில்)புரோப்பேன்-1,3-டையால் ஆகியவற்றைச் சேர்த்து அலோகுளுடாமோல் உப்பு தயாரிக்கப்படுகிறது . பொதுவாக 0.5 முதல் 1 கிராம் அளவு வரை வாய்வழியாக இதைக் கொடுக்கிறார்கள் . அல்டிரிசு, பைரிசெசு, தாசுட்டோ, சாப்ரோ என்பன இச்சேர்மத்தின் உரிமைப் பெயர்களாக வழக்கில் உள்ளன . 


</doc>
<doc id="420042" url="https://ta.wikipedia.org/wiki?curid=420042" title="சேந்தியோசைட்டு">
சேந்தியோசைட்டு

சேந்தியோசைட்டு "(Xanthiosite)" என்பது Ni(AsO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். ஆர்சனேட்டு கனிமமாக இக்கனிமம் வகைப்படுத்தப்படுகிறது. 1858 ஆம் ஆண்டு செருமனியில் சேந்தியோசைட்டு கனிமம் கண்டறியப்பட்டது. கிரீசு நாட்டிலும் இக்கனிமம் இருப்பதாக அறியப்படுகிறது. தங்க மஞ்சள் நிறத்தில் கதிரியக்கப் பண்பு அற்றதாகக் காணப்படுகிறது. 


</doc>
<doc id="420044" url="https://ta.wikipedia.org/wiki?curid=420044" title="செம்சுசினிக்கோவைட்டு">
செம்சுசினிக்கோவைட்டு

செம்சுசினிக்கோவைட்டு "(Zhemchuzhnikovite)" என்பது NaMg(FeAl)CO•8HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். புகையும் பச்சை நிறப் படிகங்களாக கண்ணாடி போன்ற பளபளப்புடன் உருசியாவின் நிலக்கரி சுரங்கங்களில் இது தோன்றுகிறது. யூரி செம்சுசினிக்கோ (1885–1957) என்ற கனிமவியலாளர் கனிமத்தைக் கண்டறிந்த காரணத்தால் செம்சுசினிக்கோவைட்டு என்ற பெயர் இக்கனிமத்திற்கு சூட்டப்பட்டது .


</doc>
<doc id="420072" url="https://ta.wikipedia.org/wiki?curid=420072" title="பொட்டாசியம் எத்தில் சேந்தேட்டு">
பொட்டாசியம் எத்தில் சேந்தேட்டு

பொட்டாசியம் எத்தில் சேந்தேட்டு "(Potassium ethyl xanthate)" என்பது CHCHOCSK என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மம் ஆகும். கரிமக் கந்தகச் சேர்மமான இச்சேர்மம் வெளிர் மஞ்சள் நிறத்தில் தூளாகக் காணப்படுகிறது. தாதுக்களை தனித்துப் பிரிக்க கனிமவியல் துறையினர் இச்சேர்மத்தைப் பயன்படுத்துகிறார்கள். தொடர்புடைய சோடியம் எத்தில் சேந்தேட்டு போல அல்லாமல் பொட்டாசியம் எத்தில் சேந்தேட்டு ஓர் நீரிலி உப்பாக காணப்படுகிறது.
கார்பன் டை சல்பைடு மீது அல்காக்சைடுகள் வினைபுரிவதால் சேந்தேட்டு உப்புகள் உருவாகின்றன. வினைக்குத் தேவையான அல்காக்சைடு பொட்டாசியம் ஐதராக்சைடிலிருந்து வினைநிகழும் தளத்திலேயே தயாரித்துக் கொள்ளப்படுகிறது
பொட்டாசியம் எத்தில் சேந்தேட்டு வெளிர் மஞ்சள் நிற தூளாகக் கிடைக்கிறது. உயர் pH நிலையில் நிலைப்புத்தன்மையோடு இருக்கும் இச்சேர்மம் 25 பாகை செல்சியசு வெப்பநிலையில் pH 9 நிலையில் விரைவாக நீராற்பகுப்பு அடைகிறது. சோடியம் வழிப்பெறுதிகளைப் போலல்லாமல் பொட்டாசியம் சேந்தேட்டு நீரிலி உப்பாக படிகமாகிறது. எனவே இச்சேர்மம் நீரை உறிஞ்சுவதில்லை. 
தாமிரம், நிக்கல், வெள்ளி போன்ற தனிமங்களின் தாதுக்களைப் பிரித்தெடுக்கும் சுரங்கத் தொழிற்சாலைகளில் பொட்டாசியம் எத்தில் சேந்தேட்டு ஒரு நுரைமிதப்பு முகவராக பயன்படுத்தப்படுகிறது. இத்தகைய மென் உலோகங்களை கரிமகந்தக ஈந்தணைவிகளுக்காக ஈர்ப்பதற்கு இம்முறை பயன்படுத்தப்படுகிறது.
ஆல்க்கைல் மற்றும் அரைல் ஆலைடுகளிலிருந்து சேந்தேட்டு எசுத்தர்களை தயாரிப்பதற்கு பொட்டாசியம் சேந்தேட்டு ஒரு பயனுள்ள வினையாக்கியாகப் பயன்படுகிறது. கரிமத் தொகுப்பு வினைகளில் இச்சேந்தேட்டுகள் பயனுள்ள இடைநிலைகளாகப் பயன்படுகின்றன . 
எலிகளுக்கு வாய்வழியாகக் கொடுக்கும்போது பொட்டாசியம் சேந்தேட்டின் உயிர் கொல்லும் அளவு LD50 683 மி.கி/கி.கி ஆகும் . 


</doc>
<doc id="420093" url="https://ta.wikipedia.org/wiki?curid=420093" title="செலீனைடு கனிமங்கள்">
செலீனைடு கனிமங்கள்

செலீனைடு கனிமங்கள் "(Selenide minerals)" என்பவை செலீனைடு எதிர்மின் அயனியைக் முக்கியமாகக் கொண்டுள்ள கனிமங்களைக் குறிக்கும்.

செலீனைடுகள் சல்பைடுகள் போன்றவை என்பதால் அவை சல்பைடுகள் குழுவுடன் சேர்த்து அறியப்படுகின்றன

எடுத்துக்காட்டுகள்: 



</doc>
<doc id="420111" url="https://ta.wikipedia.org/wiki?curid=420111" title="எலும்புத் திண்மக் குறை">
எலும்புத் திண்மக் குறை

எலும்புத் திண்மக் குறை அல்லது எலும்பணுக் குறை (Osteopenia) என்பது  எலும்பின் இயல்பான அடர்த்தி குறையும் நிலையாகும். பல மருத்துவர்களால், இது எலும்புப்புரை நோயின்  முன் அறிகுறி என்று கருதப்படுகிறது. என்றாலும் எலும்பணுக் குறை கண்டறியப்படும் ஆனைத்து நபர்களுக்கும் எலும்புரை நோய் உண்டாவதில்லை.  குறிப்பாக, எலும்பணுக் குறை என்பது  எலும்பு கனிம அடர்த்தி டி-ஸ்கோரில் -1.0 மற்றும் -2.5 க்கு இடையில் இருப்பது என வரையறுக்கப்படுகிறது.

ஆண்களுக்கு டெஸ்டோஸ்டீரான் ஹார்மோன் குறைவதாலும், பெண்களுக்கு மாதவிலக்கு நின்று ஈஸ்ட்ரோஜென் ஹார்மோன் குறைந்துவிடுவது போன்றவையும், புகைபிடித்தல், மது அருந்துதல், உடல் பருமன், தைராய்டு பிரச்சினை, போதைப் பழக்கம் போன்றவற்றாலும் இது அதிகரிக்கலாம். பரம்பரை ரீதியும், கதிர்வீச்சுக்கு ஆட்படுதலின் விளைவும் ஒரு காரணி ஆகும்.

இளம் வயதிலிருந்தே தினமும் உடற்பயிற்சி செய்வது, வேகமாக நடப்பது, ஓடுவது, மிதிவண்டி ஓட்டுவது, நீச்சல், கூடைப்பந்து விளையாட்டு, ஸ்கிப்பிங் போன்ற உடற்பயிற்சிகளில் ஈடுபடுபவர்களின் எலும்பு அடர்த்தி பாதுகாக்கப்படுகிறது அல்லது அதிகரிக்கின்றது.

இது பொதுவாக முதுமையின் அறிகுறியாகும்.  பெரும்பாலும் இந்த நோய் இருப்பது நோயாளிக்கே தெரியாது.

இந்த நோயை கண்டறிய டெக்சா ஸ்கேன் (Dexa Scan) பரிசோதனை முதன்மையாக மேற்கொள்ளப்படுகிறது. மேலும் அல்ட்ராசவுண்ட் ஸ்கேனரைப் பயன்படுத்தியும் ஓரளவுக்கு கண்டறிவர்,  எக்ஸ்ரே இயந்திரத்தைப் பயன்படுத்தி குதிகால் எலும்பு அடர்த்தியை அளவிட இயலும். மெர்கெல்லால் வெளியிடப்பட்ட ஒரு ஆய்வில், எலும்புப்புரையின் அளவை இது போன்ற இயந்திரங்கள் 28 முதல் 45 சதவிகிதம் என்று வேறுபடுத்திக் காட்டியது. 

இந்த நோயினால் வலு இழந்த எலும்பை மீண்டும் வலுப் பெறச்செய்ய இயலாது. ஆனால் கால்சியம் மற்றும் வைட்டமின் ‘டி’ மிகுந்த உணவுகளைச் சாப்பிடுதல் அல்லது அதற்கான மாத்திரைகள் சாப்பிடுதல் போன்றவற்றின் மூலம் மற்ற எலும்புகளை வலிமையாக்கலாம். இவை தவிர, அண்மையில் இந்த நோய்க்கு நவீன மாத்திரைகளும் ஊசி மருந்துகளும் பயன்பாட்டுக்கு வந்துள்ளன.


</doc>
<doc id="420115" url="https://ta.wikipedia.org/wiki?curid=420115" title="அலுமினியம் புரோமைடு">
அலுமினியம் புரோமைடு

அலுமினியம் புரோமைடு "(Aluminium bromide)" என்பது AlBr என்ற பொது மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். அலுமினியம் முப்புரோமைடு என்றழைக்கப்படும் அலுமினியம் டிரைபுரோமைடுதான் அலுமினியம் புரோமைடின் பொது வடிவமாகும். நிறமற்ற இச்சேர்மம் பதங்கமாகக்கூடிய நீருறிஞ்சும் திண்மமாகும். எனவே பழைய உப்பு மாதிரிகள் நீரேற்றுகளாக மாறி அலுமினியம் முப்புரோமைடுஅறுநீரேற்றாகக் (AlBr3•6H2O) காணப்படுகின்றன.

திண்மநிலையில், கார்பன் டைசல்பைடு போன்ற கரைப்பான்களில் கரைக்கப்பட்ட கரைசல்களில், உருகிய நிலையில் மற்றும் வாயு நிலை போன்ற நிபந்தனைகளில் அலுமினியம் முப்புரோமைடு (Al2Br6) இருபடி அமைப்பில் காணப்படுகிறது. உயர் வெப்பநிலைகளில் மட்டும் இந்த இருபடிகள் உடைந்து ஒருமங்களாகின்றன. 
அலுமினியம் மோனோபுரோமைடு என்றழைக்கப்படும் அலுமினியம் ஒற்றைபுரோமைடு இனமானது ஐதரசன் புரோமைடுடன் அலுமினியம் உயர் வெப்பநிலையில் வினைபுரிவதால் உருவாகிறது. அறைவெப்பநிலையில் இது விகிதச்சமமாதலின்றி பிரிகையடைகிறது.

இந்த வினை 1000 ° செல்சியசுக்கும் அதிகமான வெப்பநிலையைத் தாண்டும்போது மீண்டும் தலைகீழாக மாற்றியமைக்கப்படுகிறது. அலுமினியம் ஒற்றைபுரோமைடு சேர்மமானது படிகவியல் கோட்பாடுகளின்படி நாற்படி கூட்டுவிளைபொருள் Al4Br4(NEt3)4 (Et = C2H5). என்ற வடிவத்தில் அடையாளப்படுத்தப்படுகிறது. இந்த இனங்கள் சைக்ளோபியூட்டேனுடன் மின்னணு முறையில் தொடர்புடையவையாகும். ஈரணு அலுமினிய ஒற்றைபுரோமைடு ஓர் இருபடியாக ஒடுக்கமடைந்து பின்னர் நான்முக Al4Br4 தொகுதியாக போரான் சேர்ம வரிசையொத்ததாக மாற்றமடைகிறதென கோட்பாடுகள் தெரிவிக்கின்றன . 

Al2Br6 சேர்மத்தில் இரண்டு AlBr4 நான்முகங்கள் ஒரு பொது விளிம்பை பகிர்ந்து கொள்கின்றன. D2h என்ற மூலக்கூற்று சீரொழுங்கு இங்கு காணப்படுகிறது. 

AlBr3 என்ற ஒற்றைப்படி ஆவி நிலையில் மட்டும் தோன்றுகிறது. இதை முக்கோண சமதளம் மற்றும் D3h இடக் குழு அமைப்பு என்று விவரிக்கமுடியும். அலுமினியத்தின் இனக்கலப்பு பெரும்பாலும் sp2. இனக்கலப்பு என்று விவரிக்கப்படுகிறது. Br-Al-Br பிணைப்புகளுக்கு இடையிலான பிணைப்புக் கோணம் 120 பாகைகளாகும். 

அலுமினியம் புரோமைடு வகைகளில் Al2Br6 என்ற மூலக்கூற்று வாய்ப்பாடு கொண்ட அலுமினியம் டிரைபுரோமைடு சேர்மமே பொதுவாக நடைமுறையில் பயன்படுத்தப்படும் சேர்மமாகும். ஒரு நீருறிஞ்சியாக நிறமற்ற திண்மமாக இது சாதாரன நிலைகளில் அறியப்படுகிறது. இரும்பை அசுத்தமாகக் கொண்ட அலுமினியம் புரோமைடு உப்புகள் மஞ்சள் நிறத்தில் அல்லது செம்பழுப்பு நிறத்தில் காணப்படுகின்றன, அலுமினியத்துடன் ஐதரசன் புரோமைடு வினைபுரிவதால் அலுமினியம் புரோமைடு உருவாகிறது.

மாறாக நேரடியான புரோமினேற்ற வினையின் மூலமாகவும் இதைத் தயாரிக்கிறார்கள். 

Al2Br6 எளிமையாக பிரிகையடைந்து வலிமையான AlBr3 என்ற இலூயிசு அமிலமாக மாறுகிறது. இது இருபடியாக்கலுக்கு உட்படும் தன்மை பொதுவாக மிகுகன முதன்மைக்குழு ஆலைடுகளில் பொதுவாக காணப்படுகிறது. அனுபவ வாய்ப்பாடு உணர்த்தும் உட்கிடையான போக்கைக் காட்டிலும் அதிக மொத்தமாக இத்தன்மை உணரப்படுகிறது. போரான் டிரைபுரோமைடு போன்ற இலேசான முதன்மைக்குழு ஆலைடுகள் இப்பண்பை வெளிப்படுத்துவதில்லை. மைய அணுவின் சிறிய உருவ அளவு இதற்கு காரணமாக இருக்கலாம். 
இதன் இலூயிசு அமில பண்பிற்கு இணங்க, நீரானது அலுமினியம் டிரைபுரோமைடை நீராற்பகுப்பு செய்து HBr வாயுவை வெளிவிடுகிறது. மற்றும் Al-OH-BR சேர்ம இனங்களையும் உருவாக்குகிறது. இதேபோல், ஆல்ககால் மற்றும் கார்பாக்சிலிக் அமிலங்களுடன் இது விரைவாக வினைபுரிகிறது. இருப்பினும் நீருடனான வினையைக்காட்டிலும் வினையின் தீவிரம் குறைவாகும். எளிய இலூயிசு காரங்களுடனான வினை AlBr3L போன்ற கூட்டு விளைபொருள்களைக் கொடுக்கின்றன. 
அலுமினியம் டிரைபுரோமைடு கார்பன் டெட்ராகுளோரைடுடன் 100 ° செல்சியசில் வினைபுரிந்து கார்பன் டெட்ராபுரோமைடைக் கொடுக்கிறது.

பீரிடல் கிராப்ட்சு ஆல்க்கைலேற்ற வினையில் ஒரு வினையூக்கியாக அலுமினியம் டிரைபுரோமைடு செயல்படுகிறது . எப்பாக்சைடு வளையத் திறப்பு வினைகள், இரும்பு கார்பனைல்களிலிருந்து உருவாகும் டையீன்களின் சிக்கல்நீக்க வினைகள் போன்றவையும் இலூயிசு அமில ஆதரவு வினைகளாகும். Al2Cl6 சேர்மத்தைக்காட்டிலும் இது வலிமையான இலூயிசு அமிலமாகக் கருதப்படுகிறது.

அலுமினியம் டிரைபுரோமைடு வினைத்திற்ன் மிக்க ஒரு சேர்மமாகும் . 


</doc>
<doc id="420134" url="https://ta.wikipedia.org/wiki?curid=420134" title="சுவானைட்டு">
சுவானைட்டு

சுவானைட்டு "(Suanite)" என்பது MgBO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். மக்னீசியம் போரேட்டு கனிமமாக இது வகைப்படுத்தப்படுகிறது.
டோக்கியோ பல்கலைக் கழகத்தைச் சேர்ந்த சப்பானிய விஞ்ஞானி டேக்கியோ.வாட்டனேப்பு 1953 ஆம் ஆண்டு இக்கனிமத்தைக் கண்டுபிடித்தார். 1939 ஆம் ஆண்டு வட கொரியாவில் உள்ள ஆல் கொல் சுரங்கத்திலிருந்து வரப்பெற்ற தங்கம் மற்றும் தாமிரம் தனிமங்களைக் கொண்ட தாதுப்பொருட்களை ஆய்வு செய்யும்போது இவருக்கு கனிமத்துடனான முதல் தொடர்பு ஏற்பட்டது. கிடைத்த கனிமத்தின் மாதிரி சிறிய அளவாக இருந்ததால் அவரால் அந்த அறியப்படாத பொருளின் ஒளியியல் பண்புகளை மட்டுமே நுண்ணோக்கியின் உதவியால் தீர்மானிக்க முடிந்தது. பின்னர் 1943 ஆம் ஆண்டில் வாட்டனேபுக்கு கூடுதலாக கனிம மாதிரிகள் கிடைக்கப்பெற்றதால் இக்கனிமத்தைப் பற்றிய வேதியியல் பகுப்பாய்வுகளை தொடர முடிந்தது.


</doc>
<doc id="420144" url="https://ta.wikipedia.org/wiki?curid=420144" title="உருசோவைட்டு">
உருசோவைட்டு

உருசோவைட்டு "(Urusovite)" என்பது CuAlAsO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மம் ஆகும். தாமிரம் அலுமினியம் ஆர்சனேட்டு கனிமமாக இது வகைப்படுத்தப்படுகிறது. இளம் பச்சை நிறத்தில் ஒற்றைச்சரிவச்சு பட்டகக் கனிமமாக இது வகைப்படுத்தப்படுகிறது. உருசியாவின் தூரக்கிழக்கு பிரதேசத்திலுள்ள கம்சாத்கா தீபகற்பத்தின் தோல்பாச்சிக் எரிமலைகளில் உருசோவைட்டு காணப்படுகிறது . மாசுக்கோ மாநில பல்கலைக்கழகத்தின் படிகவியல் வேதியியலாளர் வேடிம் செர்கீவிச்சு உருசோவ் நினைவாக கனிமத்திற்கு இப்பெயர் சூட்டப்பட்டது . 1998 ஆம் ஆண்டு அனைத்துலக கனிமவியல் நிறுவனமும் இப்பெயரை அங்கீகரித்துள்ளது.


</doc>
<doc id="420146" url="https://ta.wikipedia.org/wiki?curid=420146" title="குளோரோக்சுரோன்">
குளோரோக்சுரோன்

குளோரோக்சுரோன் "(Chloroxuron)" என்பது CHClNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மம் ஆகும். களைக்கொல்லியாகப் பயன்படுத்தப்படும் இச்சேர்மம் மிகவும் தீங்கு விளைவிக்கக்கூடிய ஒரு சேர்மமாக வகைப்படுத்தப்படுகிறது. அமெரிக்காவில் அவசரகால திட்டமிடல் மற்றும் சமூகத் தகவலறியும் சட்டம் (42 யு.எசு.சி 11002) பிரிவின் 302 ஆம் துணைப் பிரிவிலும் இச்சேர்மம் மிகவும் அபாயகரமான ஒரு பொருளாக வகைப்படுத்தப்பட்டுள்ளது. மேலும் இதை உற்பத்தி செய்தல், சேமித்தல் , அல்லது குறிப்பிடத்தக்க அளவிற்கு அதைப் பயன்படுத்துதல் போன்ற செயல்பாடுகள் கட்டுப்படுத்தப்படுகின்றன.


</doc>
<doc id="420148" url="https://ta.wikipedia.org/wiki?curid=420148" title="3,11-டை ஐதராக்சி டோடெக்கேனாயிக் அமிலம்">
3,11-டை ஐதராக்சி டோடெக்கேனாயிக் அமிலம்

3,11-டை ஐதராக்சி டோடெக்கேனாயிக் அமிலம் "(3,11-Dihydroxydodecanoic acid)" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மம் ஆகும். 3,11- ஈரைதராக்சி டோடெக்கேனாயிக் அமிலம் என்ற பெயராலும் இதை அழைக்கலாம். அரச ஊன்பசையில் ஒரு பகுதிப்பொருளாக இச்சேர்மம் காணப்படுகிறது 



</doc>
<doc id="420155" url="https://ta.wikipedia.org/wiki?curid=420155" title="பெம் ஸ்கூல் ஆஃப் எக்லென்ஸ், திருப்பூர்">
பெம் ஸ்கூல் ஆஃப் எக்லென்ஸ், திருப்பூர்

பெம் ஸ்கூல் ஆஃப் எக்லென்ஸ் ("Pem school of excellence") என்பது திருப்பூர் மாவட்டம், திருப்பூரில் உள்ள ஒரு பள்ளி ஆகும். இப்பள்ளி நடுவண் கல்வி வாரியப் பாடத்திட்டத்தைக் கொண்டு 2009 ஆண்டில் இருந்து செயல்பட்டு வருகிறது. இப்பள்ளியில் 2018 ஆண்டு காலக்கட்டத்தில் 998 மாணவர்கள் பயின்று வருகின்றனர்.
இந்தப்பள்ளியில் பன்னிரண்டாம் வகுப்பு வரை கற்பிக்கப்படுகின்றது. இப்பள்ளியில் கோவை வேளாண் பல்கலைக்கழகத்தின் உதவியோடு தானியங்கி வானிலை மையம் செயல்பட்டு வருகிறது. 



</doc>
<doc id="420163" url="https://ta.wikipedia.org/wiki?curid=420163" title="தோரப்ஜி டாடா">
தோரப்ஜி டாடா

சொராட்டிரிய நெறியைச் சேர்ந்த பார்சி இனத்தவரான இவர், ஜாம்ஷெட்ஜி டாடாவின் மூத்த மகன் ஆவார். இவர் பம்பாய் வணிகரான மெஹ்பீர் சக்ளத்வாலாவை மணந்தார். இங்கிலாந்தின் பாராளுமன்ற உறுப்பினராகப் பதவி வகித்த சாபுர்சி சக்லத்வாலா இவரது நெருங்கிய உறவினராவார்.

டாட்டா 1875 ஆம் ஆண்டு இங்கிலாந்துக்குச் செல்வதற்கு முன்னர் பம்பாயிலுள்ள ஒரு தனியார் உயர்நிலைப் பள்ளியில் தனது துவக்கக் கல்வியைப் பயின்று, தனிப் பயிற்ச்சியிலும் பயின்றார். அவர் 1877 ஆம் ஆண்டு கேம்பிரிட்ஜ், கோன்வில்லையும் காய்ஸ் கல்லூரியில் சேர்ந்தார், இரண்டு ஆண்டுகள் கழித்து 1879 ஆம் ஆண்டில் பம்பாய் திரும்பினர். பின்னர் பம்பாய் செயின்ட் சேவியர் கல்லூரியில் படிப்பைத் தொடர்ந்து, 1882 இல் பட்டம் பெற்றார்.

படிப்பை முடித்தவுடன், இரண்டு ஆண்டுகள் "பம்பாய் கெஜட்டெட்" பத்திரிகையில் தோரப்ஜி பணியாற்றினார். 1884 இல், இவர் தன் தந்தையின் நிறுவனத்தில் பருத்தி வணிக பிரிவில் இணைந்தார். இவரை முதலில் பிரெஞ்சு காலனியான பாண்டிச்சேரியில் ஜவுளி ஆலையை நிறுவ ஜாம்ஷெட்ஜி அனுப்பினார். அடுத்து, நாக்பூரில் எம்ப்ரஸ் ஆலை நிர்வாகப் பொறுப்பை ஏற்றார்.

தோரப்ஜியின் தந்தை ஜம்ஷெத்ஜி, வணிக நிமித்தமாக மைசூர் இராச்சியத்துக்கு வந்தார். அங்கு அந்த இராச்சியத்தின் கல்வித் துறைக்கான முதல் இந்திய இன்ஸ்பெக்டர்-ஜெனரலான டாக்டர் ஹார்முஸ்ஜி பாபா என்ற ஒரு பார்சி இனத்தவரைச் சந்தித்தார். அங்கு அவரது வீட்டிற்குச் சென்றபோது, பாபாவின் ஒரே மகள் மெஹ்பீர்ரை பார்த்தார். பம்பாய்க்கு திரும்பிய ஜம்ஷேத்ஜி, பாபா குடும்பத்தினரின் அழைப்பின் பேரில் தன் மகன் தோரப்ஜியை மைசூர் இராச்சியத்துக்கு அனுப்பினார். அவ்வாரே அங்கு சென்று அவர்களைச் சந்தித்த தோரப்ஜி, 1897 ஆம் ஆண்டில் மெஹ்பீரை மணந்தார். இந்த இணையருக்கு குழந்தைகள் இல்லை.

மெஹ்பீரின் சகோதரர் ஜஹாங்கீர் பாபா ஒரு புகழ்பெற்ற வழக்கறிஞர் ஆவார். அவர் விஞ்ஞானி ஓமி பாபாவின் தந்தை ஆவார், இதன்படி ஓமி பாபாவின் மாமா தோரப்ஜி ஆவார். பாபாவின் ஆராய்ச்சிக்கான நிதியுதவியை டாடா குழுமம் மேற்கொண்டதற்கு இந்த இந்த குடும்ப உறவே காரணமாக ஆனது மேலும் டாட்டா அடிப்படை ஆராய்ச்சி கழகம் உள்ளிட்ட ஆராய்ச்சி நிறுவனங்கள் பாபாவால் நிறுவப்பட்டன.

ஜாம்ஷெட்ஜி கனவு கண்ட நீர்மின் திட்டம், உருக்காலைத் திட்டம் இரண்டையும் இவர்தான் நிறைவேற்றினார். டாட்டா ஸ்டீல் 1907 ஆம் ஆண்டிலும், டாட்டா பவர் 1911 ஆம் ஆண்டிலும் நிறுவப்பட்டன. இவை இன்றைய டாடா குழுமத்தின் மையமாக உள்ளன. 

தோரப்ஜி விளையாட்டுத் துறையில் மிகவும் ஆர்வம் உள்ளவராக இருந்தார். மேலும் இந்திய ஒலிம்பிக் இயக்கத்தில் ஒரு முன்னோடியாகவும் இருந்தார்.
இந்திய ஒலிம்பிக் சங்கத்தின் தலைவராக 1924 ஆம் ஆண்டு பாரிஸ் ஒலிம்பிக்கிற்காக இந்திய வீரர்களுக்கு நிதியுதவி அளித்தார். இந்தியாவின் பிற பெரு வணிகர்களைப் போலவே டாடா குடும்பத்தாரும் இந்திய தேசியவாதிகளாக இருந்தனர். ஆனால் காங்கிரசை நம்பவில்லை, ஏனெனில் அவர்கள் சோசலிஸ்டுகள், மற்றும் தொழிற்சங்கங்களுக்கு ஆதரவாகவும் அரசுக்கு தீவிர விரோதமானதாக இருந்தனர்.

மெஹர்பாய் டாடா 1931 இல் தன் 72 வயதில் இரத்தப் புற்று நோயால் இறந்தார். இவரது மரணத்துக்குப் பிறகு இரத்தப் புற்றுநோய்க்கான ஆராய்ச்சி மையம், புற்றுநோய் மருத்துவமனை இரண்டையும் தோரப்ஜி நிறுவினார். 

1932 மார்ச்சு 11 இல், மெஹ்பேபாயி மரணமடைந்த ஓர் ஆண்டு கழித்து, "கல்வி, ஆராய்ச்சி, பேரழிவு நிவாரணம் மற்றும் பிற நலன்புரி நோக்கங்களுக்காக," "இடம், தேசியம் சமயம் போன்ற எந்த பாகுபாடும் காட்டாமல்" பயன்படத்தக்கவாறு ஒரு அறக்கட்டளை நிதியை தோரப்ஜி நிறுவினார். இன்று இந்த அறக்கட்டளை சர் தோரப்ஜி டாடா அறக்கட்டளை என அழைக்கப்படுகிறது. மேலும் தோரப்ஜி இந்தியாவின் முதன்மையான அறிவியல் மற்றும் பொறியியல் ஆராய்ச்சி நிறுவனமான பெங்களூரின் இந்திய அறிவியல் கழகத்தை நிறுவ நிதியளித்தார். 

தோரப்ஜி 73 வயதில் 1932 சூன் 3 அன்று ஜேர்மனியில் உள்ள பாட் கிசிசென் நகரில் இறந்தார். பின்னர் இங்கிலாந்தின் வாக்கிங், புரூக்வுட் கல்லறையில் அவரது மனைவி மெஹ்ர்பாய் அருகில் புதைக்கப்பட்டார். 


</doc>
<doc id="420164" url="https://ta.wikipedia.org/wiki?curid=420164" title="3,10-டை ஐதராக்சி டெக்கேனாயிக் அமிலம்">
3,10-டை ஐதராக்சி டெக்கேனாயிக் அமிலம்

3,10-டை ஐதராக்சி டெக்கேனாயிக் அமிலம் "(3,10-Dihydroxydecanoic acid)" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மம் ஆகும். 3,10- ஈரைதராக்சி டெக்கேனாயிக் அமிலம் என்ற பெயராலும் இதை அழைக்கலாம். அரச ஊன்பசையில் ஒரு பகுதிப்பொருளாக இச்சேர்மம் காணப்படுகிறது


</doc>
<doc id="420184" url="https://ta.wikipedia.org/wiki?curid=420184" title="மார்வன் நோய்த்தொகை">
மார்வன் நோய்த்தொகை

மார்வன் நோய்த்தொகை "(Marfan syndrome)" (MFS) இணைப்பிழைய மரபியல் கோளாறு ஆகும். நோய்த்தாக்க வீதம் ஆளுக்காள் மாறும். மார்வன் நோய்த்தொகை உள்ளவர்கள் நெட்டையாக நீளமான கைகளும் கால்களும் கை, கால் விரல்களும் பெற்றிருப்பர். இவர்கள் நெளிவானமூட்டுகளுடன் நன்றாக இயங்கும் திறனையும் பக்கக் கூன் ஊனத்தையும் பெற்றிருப்பார். இவர்கள் இதய, தமனிச் சிக்கல்களைப் பெற்றிருப்பர். குறிப்பாக ஈரிதழ்க் கவாடத் துருத்தலும் தமனிக்குழல் வீக்கமும் பெற்றிருப்பர். பிற தாக்கம் விளையும் உறுப்புகளாக நுரையீரல்கள், கண்கள், எலும்புகள் தண்டுவடநாண் உறை ஆகியன அமையும்.
இது உடலக குறுமவக ஓங்கல் மரபியல் கோளாறாகும். இதன் 75% பெற்றோரிடம் இருந்தும் 25% புதிய சடுதி மாற்றத்தாலும் ஏற்படுகிறது. இது நுண்ணாரிழைப் புரதங்களை உண்டாக்கும் மரபனில் சடுதிமாற்றத்தை விளைவித்து இயல்பற்ற இணைப்பிழையங்களை உருவாக்குகிறது. கெண்ட் வரன்முறையால் நோயறியலாம்.



</doc>
<doc id="420198" url="https://ta.wikipedia.org/wiki?curid=420198" title="நவ்ரோஜி சக்லத்வாலா">
நவ்ரோஜி சக்லத்வாலா

சர் நவ்ரோஜி சக்லத்வாலா ("Sir Nowroji Saklatwala", (1875–1938) என்பவர் டாட்டா குழுமத்தின் மூன்றாவது தலைவராக இருந்தவர். 1932 இல் இக்குழுமத்தின் தலைவராக பொறுப்பேற்ற இவர் 1938 இல் மாரடைப்பு காரணமாக திடீரென இறக்கும்வரை இருந்தவர்.

இவர் பாபுஜி சக்ளத்வாலா மற்றும் விர்பாஜி சக்ளாத்வாலா இணையரின் மகனாவார். இவரது தாயாரான விர்பாஜி சக்ளாத்வாலா ஜம்சேத்ஜீ டாட்டாவின் சகோதரி ஆவார். செயின்ட் சேவியர் கல்லூரியில் படிப்பை நிறைவு செய்த இவர், மும்பையில் உள்ள டாடா குழுமத்தின் ஸ்வாஷிஷி ஆலையில் 1899 இல் ஒரு எழுத்தராக பணியில் சேர்ந்தார். அதன் பிறகு இருபது ஆண்டுகளில், நிறுவனத்தின் தலைவராக உயர்ந்தார். டாட்டா குழுமத்தின் தலைமைக்கு வந்த முதல் டாட்டா அல்லாதவர் இவர்தான். மேலும் தோரப்ஜி டாடாவுடன் நெருக்கமாக பணியாற்றினார். 1932 ஆம் ஆண்டில் தோரப்ஜி இறந்த போது, அவர் டாட்டா குழுமத்தின் தலைவராக ஆனார், பொருளாதார நெருக்கடியின் போது நிறுவனத்தை ஒருங்கிணைப்பதற்கான பணியில் ஈடுபட்டார்.

டாடா நிறுவனத்தில் தொழிலாளர்களால் மிகுதியாக அதிகமாக நேசிக்கப்பட்டவர் என்ற பெயர் பெற்றவர் இவர். தொழிலாளர்கள் வேலைநிறுத்தம் அறிவித்தால், நேரடியாகச் சென்று பேச்சுவார்த்தை நடத்தி சுமுக நிலையை உருவாக்குவது, வருவாயில் தொழிலாளர்களுக்கும் பங்கு அளிப்பது, கடைநிலை ஊழியர்களும் கௌரவமான வாழ்க்கை வாழ ஏதுவாக நிறுவனத்துக்குள் இருந்த ஊதிய வேறுபாட்டைக் களைவது போன்ற தொழிலாளர் நலன் சார்ந்த நடவடிக்கைகளில் அக்கறை காட்டியதற்காக இவர் அறியப்படுகிறார்.

இந்திய துடுப்பாட்டத்துடன் இவர் நெருக்கமாக இணைந்திருந்தார். பார்சஸ் அணிக்காக 1904-05இல் இவர் விளையாடினார், ஆனால் தொழில் காரணமாக தீவிரமாக விளையாடுவதை முன்கூட்டியே நிறுத்தினார். துடுப்பாட்ட வீரராக இவர் 1904 ஆம் ஆண்டில் ஐரோப்பர்களுக்கு எதிரான குழுவின் பார்சிகளை பிரதிநிதித்துவப்படுத்தினார்.

1933 ஆம் ஆண்டு இவர் மரணமடையும் வரை இந்தியாவின் துடுப்பாட்டக் கழகத்தின் முதல் தலைவராக இருந்தார். மேலும் இவர் பிரபூர்ன் விளையாட்டு அரங்கின் வளர்ச்சிக்கு ஒரு கருவியாக இருந்தார், அதற்காக அவர் ஒரு பெரிய தொகையை நன்கொடையாக அளித்தார்.

சக்லத்வாலா 1923 ஆம் ஆண்டு புத்தாண்டு விருது பட்டியலில், இந்தியப் பேரரசின் தோழராக இடம்பிடித்தார், 1933 ஆம் ஆண்டு பிறந்தநாள் விருதின்போது நைட் விருதைப் பெற்றார் பெற்றார் மேலும் 1937 ஆண்டு கரோனேசன் கௌரவப் பட்டியலில் பிரித்தானிய சாம்ராச்சியத்தின் ஒரு நைட் கமாண்டர் எனக் கருதப்பட்டார். இவர் இறந்தபிறகு புரூக்வுட் கல்லறையில் உள்ள பார்சி பிரிவில் புதைக்கப்பட்டார்.


</doc>
<doc id="420205" url="https://ta.wikipedia.org/wiki?curid=420205" title="பால் சாபாட்டியர்">
பால் சாபாட்டியர்

பால் சாபாட்டியர் "(Paul Sabatier)" என்பவர் 5 நவம்பர் 1854 முதல் 14 ஆகத்து 1941 வரையிலான காலத்தில் வாழ்ந்த பிரான்சு நாட்டைச் சேர்ந்த வேதியியலாளர் ஆவார். புகழ் பெற்ற ராயல் கழகம் , எடின்பர்க்கு ராயல் கழகம் ஆகிய அமைப்புகளில் உறுப்பினராகத் தேர்ந்தெடுக்கப்பட்டார். பிரான்சு நாட்டின் தெற்கு பகுதியிலுள்ள கார்காசோன்னி நகரில் இவர் பிறந்தார். 1912 ஆம் ஆண்டு விக்டர் கிரிக்னார்டு உடன் சேர்த்து இவருக்கு நோபல் பரிசு வழங்கப்பட்டது. தனியாகப் பிரித்தெடுக்கப்பட்ட உலோகங்களின் முன்னிலையில் கரிம சேர்மங்கள் ஐதரசனேற்ற வினையில் பங்கேற்பது தொடர்பான ஆராய்ச்சியில் பால் சாபாட்டியர் ஈடுபட்டார்.

பிரான்சிலுள்ள ஈகோல் நார்மேல் சுப்பீரியூர் அமைப்பில் 1874 ஆம் ஆண்டு முதல் இவர் கல்வி கற்கத் தொடங்கினார். மூன்று ஆண்டுகளுக்குப் பிறகு, அவர் தனது வகுப்பில் முதலாவது தரநிலையுடன் பட்டம் பெற்றார். 1880 ஆம் ஆண்டில் பாரிசு நகரிலுள்ள டி பிரான்சு கல்லூரி இவருக்கு அறிவியல் முனைவர் பட்டத்தை வழங்கியது. 

எதோவுவார்டு ஃபில்கோல் வேதியியல் பேராசியரைத் தொடர்ந்து 1883 ஆம் ஆண்டில் பால் சாபாட்டியர் அப்பதவிக்கு வந்தார். மேலும் மதபோதகரும் வேதியியலருமான யீன்-பாப்டிசுட்டு சென்டெரென்சுடன் ஒரு நீண்ட கால ஒத்துழைப்பைத் தரத் துவங்கினார், இத்தொடர்பினால் இவர்களின் ஆய்வுகள் வேறுபடுத்த முடியாததாக இருந்தன. இருவரும் கூட்டாக இணைந்து அறிவியல் அகாதெமிக்காக 34 ஆய்வுக்குறிப்புகளை வெளியிட்டனர். பிரஞ்சு வேதியியல் கழகத்திற்காக 11 வரலாற்றுக் குறிப்புகளையும், வேதியியல், இயற்பியல் வரலாறுகளின் வரிசைக்குறிப்பாக 2 இணை வரலாறுகளையும் வெளியிட்டனர் Cox என்ற பொதுவாய்ப்பாடு கொண்ட சேர்மங்களை ஐதரசனேற்றம் மூலம் மீத்தேனாக்கல் வினையை 1902 ஆம் ஆண்டு இவர்கள் இருவரும் கண்டறிந்தனர் . சாபாட்டியர்-சென்டெரென்சு செயல்முறையை கண்டறிந்ததற்காக 1905 ஆம் ஆண்டு இருவருக்கும் கூட்டாக அறிவியல் அகாதெமியின் யெக்கெர் பரிசு வழங்கப்பட்டது .
1905 ஆம் ஆண்டுக்கு பிறகு சென்டெரென்சும் சாபாட்டியரும் இணைந்து சில கூட்டுப் படைப்புகளை வெளியிட்டனர், இவர்களின் ஆய்வுகள் கூட்டாக இருந்ததால் தனிநபர்களின் முக்கியத்துவத்தை அங்கீகரிப்பதில் ஏற்படும் பிரச்சினைகள் இதற்கு காரணமாக இருக்கலாம் . 1905 ஆம் ஆண்டில் சாபாட்டியர் துலூசு பல்கலைக்கழகத்தில் அறிவியல் ஆசிரியாராக பணியில் சேருவதற்கு முன்பு வரை தனது வாழ்க்கையின் பெரும்பகுதியை அறிவியல் பாடத்தை வகுப்புகளில் கற்றுக்கொடுப்பதில் கழித்தார்.

சாபாட்டியர் தனது ஆரம்பகாலத்தில் கந்தகம் மற்றும் உலோக சல்பேட்டுகளின் வெப்ப வேதியியல் பற்றிய ஆராய்ச்சியில் ஈடுபட்டார். இவருடைய முனைவர் பட்டத்திற்கான பாடப்பொருளாகவும் இந்த ஆராய்ச்சி அமைந்தது. சல்பைடுகள், குளோரைடுகள், குரோமேட்டுகள், தாமிரத்தின் சேர்மங்கள் குறித்த இவருடைய ஆய்வுகள் தூலுசு பல்கலைக்கழகத்தில் பதவியேற்ற பின்னரும் தொடர்ந்தன. மேலும் இவர் நைட்ரசனின் ஆக்சைடுகள் மற்றும் நைட்ரோசோடைசல்போனிக் அமிலம் மற்றும் அதன் உப்புகள் ஆகியவற்றினையும் ஆய்வு செய்தார், பகிர்வு குணகம் மற்றும் ஈர்ப்பு நிறமாலை பற்றிய அடிப்படை ஆராய்ச்சிகளை மேற்கொண்டார். சாபாட்டியரின் ஐதரசனேற்ற வினை தொழில்துறை பயன்பாட்டிற்கு பெரிதும் உதவியது. 1897 ஆம் ஆண்டில் அமெரிக்க வேதியியலாளரான யேம்சு பாய்சின் சமீபத்திய உயிர்வேதியியல் பணி கட்டமைக்கப்பட்டது. நிக்கல் (ஒரு வினையூக்கியாக) சுவடு அளவுக்கு இவ்வினையில் அறிமுகப்படுத்தப்படுவதனால் பெரும்பாலான கார்பன் சேர்மங்களின் மூலக்கூறுகளுக்கு ஐதரசன் கூடுதலாக சேர உதவுகிறது என்று இவர் கண்டுபிடித்தார்.

உயர் வெப்பநிலை மற்றும் அழுத்தத்தில் ஐதரசனைப் பயன்படுத்தி கார்போன் டை ஆக்சைடை ஒடுக்கம் செய்து மீத்தேன் உற்பத்தி செய்யும் செயல்முறையில் நிக்கலை வினையூக்கியாகப் பயன்படுத்துவது நிக்கலின் மற்றொரு பயன்பாடு ஆகும். இது சபாட்டியர் வினை என அழைக்கப்படுகிறது. மற்றும் பூமியில் இருந்து தண்ணீர் பெற்று பயன்படுத்துவதை விடுத்து சர்வதேச விண்வெளி நிலையத்தில் தேவையான நீரை உற்பத்தி செய்து கொள்ளவும் இது பயன்படுத்தப்படுகிறது. 
\ce


</doc>
<doc id="420235" url="https://ta.wikipedia.org/wiki?curid=420235" title="கிளினோகிளேசு">
கிளினோகிளேசு

கிளினோகிளேசு "(Clinoclase)" என்பது CuAsO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். நீரேறிய தாமிரம் ஆர்சனேட்டு கனிமமாக இக்கனிமம் கருதப்படுகிறது. கிளினோகிளேசு ஓர் அரிதான இரண்டாம் நிலை தாமிரத் தாது ஆகும். வெப்ப முறிவு மண்டலத்தில் உள்ள தாமிர சல்பைடு படிவுகளுக்கு மேலே ஊசிவடிவ படிகங்களாக கிளினோகிளேசு உருவாகிறது. கண்ணாடி போன்ற பளபளப்புடன் அடர் நீல நிறத்திலும் அடர் பச்சை கலந்த நீலத்திலும் ஒளிபுகும் தன்மையுடன் இக்கனிமம் திராட்சைக் கொத்துகள் போன்ற படிகங்களாகத் தோன்றுகிறது. 2/m என்ற ஒற்றைச்சரிவச்சு படிகவமைப்பில் கிளினோகிளேசு காணப்படுகிறது. மோவின் அளவுகோலில் இதன் கடினத்தன்மை மதிப்பு 2.5 முதல் 3 எனவும் ஒப்படர்த்தி 4.3 எனவும் அடையாளப்படுத்தப்படுகிறது. மாலகைட்டு, ஓலிவெனைட்டு, குவார்ட்சு, இலிமோனைட்டு, அடாமைட்டு, அசூரைட்டு, புரோசேன்டைட்டு போன்ற கனிமங்களுடன் கலந்து கிளினோகிளேசு கனிமம் காணப்படுகிறது. 

இங்கிலாந்தின் கோர்ன்வால் மாகாணத்தில் 1830 ஆம் ஆண்டு கிளினோகிளேசு கண்டறியப்பட்டது. ஆத்திரேலியாவின் நியூசவுத் வேல்சிலும், அமெரிக்காவின் அரிசோனா, கலிபோர்னியா, மொன்டானா, நியூ மெக்சிகோ, நெவாடா, யூட்டா மாநிலங்களின் தாமிரத்தாது படிவுகளில் இக்கனிமம் காணப்படுகிறது. பிரான்சு, செருமனி, செக் குடியரசு, ஆத்திரியா, உருமேனியா, உருசியா மற்றும் சையர் குடியரசு போன்ற நாடுகளிலும் கிளினோகிளேசு கனிமத்தைக் காணலாம் .
கிளினோகிளேசை அபிகைட்டு என்ற பெயராலும் அழைக்கிறார்கள். 
இங்கிலாந்தின் கோர்ன்வால் மாகானத்திலுள்ள ஒரு சென் டே என்ற கிராமத்தில் அமைந்துள்ள வீல் கார்லேன்டு சுரங்கத்தை கிளினோகிளேசு அமைவிடமாகக் கொண்டுள்ளது. 


</doc>
<doc id="420248" url="https://ta.wikipedia.org/wiki?curid=420248" title="வினைத்திறமிக்க கார்பனைல் இனங்கள்">
வினைத்திறமிக்க கார்பனைல் இனங்கள்

வினைத்திறமிக்க கார்பனைல் இனங்கள் "(Reactive carbonyl species)" என்பவை உயர் வினைத்திறன் கொண்ட கார்பனைல் குழுக்களைக் கொண்ட மூலக்கூறுகளைக் குறிக்கும். புரதங்கள், நியூக்ளிக் அமிலங்கள், லிப்பிடுகள் எனப்படும் கொழுப்புகளை சேதப்படுத்தும் விளைவுகளை இவ்வினங்கள் கொடுக்கும் என்பதாக இவை அறியப்படுகின்றன. வளர்சிதை மாற்ற விளைபொருள்களாக அல்லது சுற்றுச்சூழலில் இருந்து வழிப்பெறுதிகளாக இவை தருவிக்கப்படுகின்றன. தாவரங்களில் காணப்படும் காசுபசு போன்ற புரோட்டியேசுகளை செயலூக்கம் செய்வதற்காக பல்வேறு வினைத்திறன் மிக்க கார்பனைல் இனங்கள் அறியப்படுகின்றன . α,β-நிறைவுறா கார்பனைல் சேர்மங்கள் என்றும் டையால்டிகைடுகள் என்றும் வினைத்திறன் மிக்க கார்பனைல் இனங்கள் வகைப்படுத்தப்படுகின்றன . 
எடுத்துக்காட்டுகள்:



</doc>
<doc id="420260" url="https://ta.wikipedia.org/wiki?curid=420260" title="வேளாளர் மகளிர் கலை அறிவியல் கல்லூரி, திண்டல், ஈரோடு">
வேளாளர் மகளிர் கலை அறிவியல் கல்லூரி, திண்டல், ஈரோடு

வேளாளர் மகளிர் கலை அறிவியல் கல்லூரி, என்பது ஈரோடு மாவட்டம், ஈரோடு, திண்டலில் அமைந்துள்ள ஒரு கலை அறிவியல் கல்லூரி ஆகும். இது பாரதியார் பல்கலைக்கழகத்தின் இணைவுப்பெற்ற கல்லூரிகளில் ஒன்றாகும். இக்கல்லூரி 1970இல் தொடங்கப்பட்டது.
இக்கல்லூரி ஈரோடு மாவட்டத்தில் பெருந்துறை சாலையில், திண்டலில் அமைந்துள்ளது. இக்கல்லூரி உள்ளுவதெல்லாம் உயர்வுள்ளல் என்னும் நோக்கத்தோடு தொடங்கப்பட்டது. இக்கல்லூரியில் 23 இளநிலைப் படிப்புகளும், 13 முதுநிலைப் பாடப் பிரிவுகளும் உள்ளது. 2018 ஆண்டு அடிப்படையில் இக்கல்லூரியில் 250 ஆசிரியர்களும், 120 ஆசிரியர் அல்லாத பணியாளர்களும் உள்ளனர். மேலும் இக்கல்லூரியானது தேசிய தர மதிப்பீடு நிா்ணய ஆணையத்தின்(NAAC) அதிகப்பட்சமான "அ" அங்கீகாரம் பெற்றுள்ளது. 


</doc>
<doc id="420262" url="https://ta.wikipedia.org/wiki?curid=420262" title="குளோர்பிசான்">
குளோர்பிசான்

குளோர்பிசான் "(Chlorbisan)" என்பது C14H12Cl2O2S என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மம் ஆகும். நச்சுத்தன்மை மிகுந்த ஆலசனேற்றம் செய்யப்பட்ட கரிம சல்பைடு என்று வகைப்படுத்தப்படுகிறது . நுண்ணுயிரிக் கொல்லியாக இச்சேர்மம் வகைப்படுத்தப்படுகிறது . 


</doc>
<doc id="420266" url="https://ta.wikipedia.org/wiki?curid=420266" title="சுசிலா நய்யார்">
சுசிலா நய்யார்

சுசிலா நய்யார் (Sushila Nayyar) (1914 – 2000) என்பவர் காந்தியின் தனிச் செயலாளராக இருந்த பியாரேலால் நய்யாரின் தங்கை ஆவார். மேலும் இவர் காந்தியின் தனி மருத்துவராக இருந்தவரும் ஆவார்.

இவர். தற்போதய பாகித்தானில் இருக்கும், பஞ்சாபின் கஞ்சாஹ் பகுதியில் 1914இல் பிறந்தார். தன் பதின்ம வயதில் தில்லி லேடி ஹார்டிஞ்ச் மருத்துவக் கல்லூரியில் மருத்துவம் படிக்க வந்தார். 1939 இல் இவர் தன் அண்ணனுடன் சேவா கிராமத்துக்கு வந்தார். விரைவில் காந்தியின் நெருங்கிய நண்பராக ஆனார். அவரது வருகையைத் தொடர்ந்து வர்தா பகுதியை கொள்ளை நோயான காலரா தாக்கியது, ஒற்றை மருத்துவராக சுசிலா நய்யார் அதை உறுதியாகக் கையாண்டதைப் பார்த்து காந்தி அவரைத் தனது தனி மருத்துவராக நியமித்தார். 1942 இல் இவர் மருத்துவ முதுகலைப் பட்டம்பெற்று மீண்டும் காந்தியிடம் வந்து சேர்ந்து, வெள்ளையனே வெளியேறு போராட்டத்தில் ஈடுபட்டார். அதே ஆண்டு இவர் பூனேயில் உள்ள ஆகா கான் அரண்மனையில் பிற காந்தியவாதிகளுடன் சேர்த்து சிறை வைக்கப்பட்டார்.

1944 இல் இவர் சேவாகிராமத்தில் ஒரு சிறு மருத்துவ மையத்தை அமைத்தார், ஆனால் அது விரைவில் வளர்ந்து ஆசிரமத்தின் அமைதியை பாதித்ததால், வார்தாவில் பிர்லாக்களால் நன்கொடையாக அளிக்கப்பட்ட ஒரு விருந்தினர் இல்லத்திற்கு மாற்றினார். 1945 ஆம் ஆண்டில் இந்த சிறு மருத்துவமனை அதிகாரப்பூர்வமாக கஸ்தூர்பா மருத்துவமனை (தற்போது மகாத்மா காந்தி மருத்துவ அறிவியல் நிறுவனம்) என்று பெயர் சூட்டப்பட்டது. இந்தக் காலக்கட்டமானது, மிகவும் மோசமாக இருந்தது; இந்து தீவிரவாதிகள் காந்தியைக் கொல்ல பல முயற்சிகளை மேற்கொண்டனர். இறுதியாக இதைச் செய்தவர் நாதுராம் கோட்சே ஆவார். 
தாக்குதல்கள் குறித்து சுசிலா நய்யார் பல சந்தர்ப்பங்களில் சாட்சியம் அளித்தார். 1948 ஆம் ஆண்டில் காந்தி கொலை தொடர்பாக கபூர் கமிஷன் முன்பாக தோன்றி சாட்சியளித்தார்.

காந்தியின் படுகொலைக்குப் பிறகு அமெரிக்காவுக்குச் சென்று ஜான்ஸ் ஹாப்கின்ஸ் பொது சுகாதாரப் பள்ளியில் மேற்கல்வி படித்த சுசிலா நய்யார், பொது மருத்துவத்தில் இரண்டு பட்டங்களைப் பெற்றார். 1950இல் இந்தியாவுக்குத் திரும்பி பரிதாபாத்தில் காசநோய் மருத்துவமனையை நிறுவினார். காந்தி நினைவு தொழுநோய் அறக்கட்டளை ஒன்றின் தலைவராகவும் இருந்தார்.

1952இல் தேர்தல் அரசியலில் நுழைந்து தில்லி சட்டமன்ற உறுப்பினரானார். 1952 முதல் 1955 வரை நேருவின் அமைச்சரவையில் மத்திய சுகாதாரத் துறை அமைச்சராக பதவி வகித்தார். பின் இவர் 1955 முதல் 1956 வரை தில்லி சட்டமன்ற சபாநாயகராக இருந்தார். 1957 இல், இவர் மக்களவைக்குத் தேர்ந்தெடுக்கப்பட்டு 1971 வரை பணியாற்றினார். 1962 ஆம் ஆண்டு முதல் 1967 வரை அவர் மீண்டும் மத்திய சுகாதார அமைச்சராக இருந்தார். இக்காலத்தில் இந்திரா காந்தியுடன் கருத்து வேறுபாடு ஏற்பட்டு ஜனதா கட்சிக்குச் சென்றார். ஒரு கட்டத்தில் அரசியலிலிருந்து விலகி சேவைக்குத் திரும்பினார். 1969இல் மகாத்மா காந்தி இன்ஸ்டிடியூட் ஆஃப் மெடிக்கல் சயின்சஸ் என்ற அமைப்பைத் துவக்கினார், அதை வளர்த்து, விரிவாக்க வேண்டும் என்று அவர் உறுதிபூண்டிருந்தார். 2001 சனவரி 3 ஆம் நாள் மாரடைப்பு காரணமாக அவர் இறந்தார். இவர் இறுதிவரை திருமணம் செய்துகொள்ளாமல் வாழ்ந்துவந்தார்.


</doc>
<doc id="420268" url="https://ta.wikipedia.org/wiki?curid=420268" title="வங்காள மறுமலர்ச்சி">
வங்காள மறுமலர்ச்சி

வங்காள மறுமலர்ச்சி (Bengal renaissance), (; Bānglār nabajāgaraṇ) பிரித்தானிய இந்தியாவின் வங்காள மாகாணத்தில், 19-ஆம் நூற்றாண்டு முதல் 20-வது நூற்றாண்டு முடிய, வங்காள அறிஞர்கள், வங்காளப் பண்பாடு, சமூக, கல்வி, கலைத்துறைகளை மறுமலர்ச்சி அடையச் செய்தனர்.

19-ஆம் நூற்றாண்டில் இராசாராம் மோகன் ராய் (1772–1833), வங்காளச் சமூகத்தில் உடன்கட்டை ஏறல், விதவைத் திருமணம் போன்ற சமூகத் சீர்திருத்தங்கள் கொண்டு வந்ததன் மூலம், வங்காளத்தில் மறுமலர்ச்சி இயக்கத்தை துவக்கி வைத்தார். 20-ஆம் நூற்றாண்டில் இதனை இரவீந்திரநாத் தாகூர் (1861–1941) முடித்து வைத்தார். 

சத்யஜித் ராய் (1921-1992) போன்றவர்கள் திரைப்படத்துறையில் புதுமையைப் புகுத்தினார்கள். 19-ஆம் நூற்றாண்டில் வங்காளத்தில் சமய, சமூக சீர்திருத்தவாதிகள், பல்துறை அறிஞர்கள், இலக்கிய அறிவாளர்கள், இதழாளர்கள், நாட்டுப் பற்று பேச்சாளர்கள் மற்றும் அறிவியலாளர்கள் இணைந்து வங்காள மறுமலர்ச்சியை துவக்கி வைத்தனர். 

பிரித்தானிய இந்தியாவின் குடிமைப்பட்ட வங்காளத்தின் மறுமலர்ச்சி இயக்க காலத்தில் பெண்கள், திருமணம், வரதட்சணை, உடன்கட்டை ஏறல், சாதிய அமைப்பு மற்றும் சமயம் தொடர்பாக ஆத்திகர்களிடம் பல கேள்விகள் எழுப்பினர். 18-ஆம் நூற்றாண்டின் துவக்கத்தில் "ஹென்றி லூயிஸ் விவியன்" எனும் பிரித்தானிய இளைஞர் தலைமையில், பகுத்தறிவு மற்றும் நாத்திக எண்ணம் படைத்த வங்காள இளைஞர்கள் இளய வங்காளம் (Young Bengal) எனும் சமூக சீர்திருத்த இயக்கத்தை நிறுவினர். 

வங்காளத்தில் சமூக - சமயச் சீர்த்திருத்திற்காக இராசாராம் மோகன் ராய்யால் துவக்கப்பட்ட பிரம்ம சமாஜம் அமைப்பு, வங்காளச் சமூக, கல்வி, சமய மறுமலர்ச்சிக்கு அடித்தளமிட்டது. பின்னாளில் பிரம்ம சமாஜ உறுப்பினர்கள் இந்திய விடுதலைப் போராட்டத்தில் கலந்து கொண்டனர்.

1857 சிப்பாய்க் கிளர்ச்சிக்குப் பின்னர் வங்காள இலக்கியம் பெருமளவில் வளர்ச்சியுற்றது. கல்விக்கு அடித்தளமிட்ட இராசாராம் மோகன் ராய் மற்றும் ஈஸ்வர சந்திர வித்யாசாகர் ஆகியோரை அடுத்து வந்த பங்கிம் சந்திர சட்டர்ஜி, சரத்சந்திர சட்டோபாத்யாயா, இரவீந்திரநாத் தாகூர் போன்றவர்கள் வங்காள இலக்கியத்தை விரிவுப்படுத்தினர். 

இரவீந்திரநாத் தாகூர் நிறுவிய சாந்திநிகேதன் எனும் கல்வி நிறுவனம் கல்வித் துறையை சீரமைத்தது.

சத்தியேந்திர நாத் போசு, அனில் குமார் கெயின் பிரசந்தா சந்திரா மகாலனோபிசு, ஜகதீஷ் சந்திர போஸ், மேகநாத சாஃகா போன்ற அறிவியலாளர்கள் வங்காள மறுமலர்ச்சிக்கு பெரிதும் துணை நின்றனர். 

வங்காள வரலாற்று அறிஞரான ரமேஷ் சந்திர தத் கூறுகிறார்:

வங்காள மறுமலர்ச்சி காலத்தில் இந்து சமயத்திற்கும், ஆன்மீகத்திற்கும் தொண்டாற்றியவர்களில் குறிப்பிட்டத்தக்கவர்கள்; சைதன்யர், ராம்பிரசாத் சென், இராமகிருஷ்ணர், பரமஹம்ச யோகானந்தர், பக்திவேதாந்த சுவாமி பிரபுபாதா, விவேகானந்தர், சுவாமி அபேதானந்தர், சகோதரி நிவேதிதை, அரவிந்தர், பக்தி சித்தாந்த சரஸ்வதி, கேசவ சந்திர சென் ஆனந்தமாயி மா மற்றும் பலர் ஆவார். 

இந்திய விடுதலை இயக்கத்திற்கு புத்துயிர்யூட்டி, விடுதலைப் போராட்டத்தை எழுச்சியூட்டியர்களில் குறிப்ப்பிட்டத்தக்கவர்கள்; உமேஷ் சந்திர பானர்ஜி, சுரேந்திரநாத் பானர்ஜி, பிபின் சந்திர பால்,
சரத் சந்திர போசு, சித்தரஞ்சன் தாஸ், அரவிந்தர், ராஷ் பிஹாரி போஸ், கமலாதேவி சட்டோபாத்யாய், சுபாஷ் சந்திர போஸ், சியாமா பிரசாத் முகர்ஜி மற்றும் ஜத்தீந்திர நாத் தாஸ் மற்றும் குதிராம் போஸ்.




</doc>
<doc id="420277" url="https://ta.wikipedia.org/wiki?curid=420277" title="டியாக்சி சர்க்கரைகள்">
டியாக்சி சர்க்கரைகள்

டியாக்சி சர்க்கரைகள் "(Deoxy sugars)" என்பவை ஐதராக்சில் குழு நீக்கப்பட்ட சர்க்கரைகளைக் குறிக்கும். இவ்வாறு நீக்கப்படும் ஐதராக்சில் குழுக்கள் ஐதரசன் அணுக்களால் இடப்பெயர்ச்சி செய்யப்பட்டிருக்கும். 

எடுத்துக்காட்டுகள்:



</doc>
<doc id="420281" url="https://ta.wikipedia.org/wiki?curid=420281" title="தைஜார்ஜ் நோய்த்தொகை">
தைஜார்ஜ் நோய்த்தொகை

தைஜார்ஜ் நோய்த்தொகை "(DiGeorge syndrome)", அல்லது 22q11.2 நீக்க நோய்த்தொகை "(22q11.2 deletion syndrome" என்பது குறுமவகம் 22 இன் சிறுபகுதி நீக்கத்தால் ஏற்படும் நோய்த்தொகை ஆகும். அறிகுறிகள் மாறியல்புள்ளனவாக அமைகின்றன; இவற்றில் பிறவி இதயச் சிக்கல்கள், குறிப்பிட்ட முகக் கூறுபாடுகள், அடிக்கடி ஏற்படும் தொற்றுகள், வளர்ச்சி வேகக் குறைவு, கற்றல் சிக்கல்கள், பிளவண்ணம் ஆகியன அடங்கும். உடன் சிறுநீரகச் சிக்கல்கள், கேள்வித் திறனிழப்பு, தன் நோய் எதிர்ப்புத்திறக் கோளாறுகள் (முடக்குவாத மூட்டழற்சி) அல்லது கிரேவ்சு நோய் போன்றன).
தைஜார்ஜ் நோய்த்தொகை குறுமவகம் 22 இல் 30 முதல் 40 வரையிலான மரபன்கள் "22q11.2" இருப்பில் நீக்கப்படுவதால் ஏற்படுகிறது. ஏறத்தாழ 90% நேர்வுகளில் இது குழந்தையின் தொடக்கநிலை வளர்ச்சியின்போது ஏற்படும் புதிய சடுதிமாற்றத்தலும் எஞ்சிய 10% பெற்றோரிடம் இருந்து மரபாகவும் கையளிக்கப்படுகிறது.இது உடலக் குறுமவக ஓங்கல் வகையாகும். அதாவது இந்நிலை ஒரேயொரு தாக்கமுற்ற குறுமவகமே உருவாக்கிவிடும்.அறிகுறிகள் வழியாக இது முதல் அறியப்பட்டு, மரபியல் ஓர்வுகளால் உறுதி செய்யப்படும்.



</doc>
<doc id="420290" url="https://ta.wikipedia.org/wiki?curid=420290" title="மி டூ இயக்கம்">
மி டூ இயக்கம்

மி டூ இயக்கம் அல்லது நானும் பாதிக்கப்பட்டேன் ("#MeToo movement") எனும் இயக்கம் உலக அளவில், பணியிடங்களில் பெண்கள் தங்களுக்கு எதிராக நடந்த பாலியல் துன்புறுத்தல் மற்றும் பாலியல் தாக்குதல்களை டுவிட்டர் போன்ற சமூக ஊடகங்கள் மூலம் வெளியுலகிற்கு அம்பலப்படுத்தும் முறையே இவ்வியக்கத்தின் நோக்கமாகும்.

மி டூ இயக்கத்தை அமெரிக்க நாட்டின் சமூக ஆர்வலரும், சமூக ஏற்பாட்டாளுருமான "தாரன புர்கே" என்பவர் முதன்முதலில் 2006 இல் "Me Too" எனும் சொற்றொடர் மூலம் பெண்களுக்கு எதிரான பாலியல் தொல்லைகளை சமூக ஊடகங்கள் மூலம் வெளிக்கொணர்ந்தார். பின்னர் ஹாலிவுட் நடிகை "அலிசா மிலனோ" என்பவர் தனக்கு யார்யாரால் பாலியல் துன்புறுத்தல்கள் நேர்ந்தது குறித்து, டுவிட்டர் மூலம் வெளிப்படுத்தினார்.

"மிலானோ" மற்றும் "மைக்கேல் பேக்கர்" போன்றோர், பணியிடங்களில் பாலியல் துன்புறுத்தலுக்கு ஆளான பெண்களை, டுவிட்டர் மூலம் தங்களுக்கு யாரால், எவ்வாறு பாலியல் துன்புறுத்தலுக்கு ஆளாக்கப்பட்டோம் என்பதை வெளியிட ஊக்குவித்தனர். இதன் மூலம் "பிரச்சனையின் அளவை மக்கள் உணர்கிறார்கள்" என்றார்கள்.

2017 ஆம் ஆண்டு மி டூ இயக்கத்த்தின் தாக்கத்தால், கிவ்வினெத் பேல்ட்ரோ எனும் ஹாலிவுட் நடிகை, 1996இல் எம்மா எனும் திரைப்படத்தில் நடித்த போது, அதன் தயாரிப்பாளர் "ஹர்வெய் வெய்ன்ஸ்டெய்ன்" தனக்கு இழைத்த பாலியல் துன்புறுத்தல்கள் குறித்து டுவிட்டர் மூலம் தனது துயரங்களை மக்களிடம் வெளிப்படுத்தினார்.

2017 இல் நடிகை "அலிஸ்சா மிலனோ" முதன்முதலில் டுவிட்டரில் #Me Too குறியிட்டு, நடிகர் ஹார்வி வெனிங்ஸ்டனால் தனக்கு நேர்ந்த பாலியல் துன்புறுத்தல்கள் குறித்து செய்தி வெளியிட்டார்.



2004 ஆம் ஆண்டில் சுவிட்சர்லாந்து நாட்டில் இருந்த போது திரைப்படக் கவிஞர் வைரமுத்து, தன்னை பாலியல் உறவுக்கு அடுத்தவர் மூலம் மறைமுகமாக அழைத்தாக திரைப்பட பாடகி சின்மயி அக்டோபர் 2018 ஆம் ஆண்டில் தனது டுவிட்டரில் குற்றம் சாட்டினார். சின்மயியின் இந்தக் குற்றசாட்டை வைரமுத்து காட்சி ஊடகங்கள் மூலம் மறுத்துள்ளார்.

மி டூ இயக்கம் மூலம், பெண்கள் தங்களுக்கு ஏற்பட்ட பாலியல் தொல்லைகளைப் பதிவிடும்போது சமூக விழிப்புணர்வு ஏற்படுகிறது. இதனால் ஆண்கள், பெண்களை அச்சுறுத்த அச்சப்படுவார்கள் என்பது உண்மை. அதேநேரத்தில் #மி டூ இயக்கம் மூலம், யாரும் யாரையும் எளிதில் பழி சுமத்திவிட முடியும் என்பதும் உண்மையே. குற்றம் சுமத்தப்படுபவர் தன்னை நிருபிப்பதற்குள் அனைவரும் அதுபற்றி விவாதித்து அவரை அவமானப்படுத்தி முடித்துவிடுவார்கள். 

பெண்களால் பாதிக்கப்பட்ட ஆண்கள் தங்களது மனக்குமுறலை வெளிப்படுத்த, #வி டூ என்ற ஹேஸ்டேக் இயக்கம் தொடங்கப்பட்டுள்ளது. சமூகவலைதளங்களில் பிரபலமாகி வரும் அந்த ஹேஸ்டேக் மூலம், 1600 பேர் தங்களுக்கு பெண்களால் நேர்ந்த பாலியல் தொல்லைகள் குறித்து பதிவிட்டுள்ளனர். 




</doc>
<doc id="420295" url="https://ta.wikipedia.org/wiki?curid=420295" title="1-ஐதராக்சிபைரீன்">
1-ஐதராக்சிபைரீன்

1-ஐதராக்சிபைரீன் "(1-Hydroxypyrene)" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். மனித வளர்ச்சிதை மாற்றத்தில் இச்சேர்மம் விளைகிறது. மாசுபட்ட காற்றில் வெளிப்பட்டு பணிபுரியும் வெளிப்புறத் தொழிலாளர்களின் சிறுநீரில்1-ஐதராக்சிபைரீன் காணப்படுகிறது.

பன்றிகளுக்கு வாய்வழியாக 1-ஐதராக்சிபைரீனைக் கொடுத்து பரிசோதித்த போது பைரீனின் வளர்சிதைப்பொருளே சிறுநீரில் காணப்படும் 1-ஐதராக்சிபைரீன் என்பது தெளிவுபடுத்தப்பட்டது. 

மாங்குரோவ் வண்டல்களிலிருந்து தனித்துப் பிரிக்கப்படும் இழைபாக்டிரியாக்கள் வகையைச் சேர்ந்த மைக்கோ பாக்டீரியம் பைரீன் தரங்குறைப்பு வினையின் போது 1-ஐதராக்சிபைரீனைக் கொடுக்கிறது.

நாளொன்றுக்கு புகைக்கப்பட்ட சிகரெட்டுகளின் எண்ணிக்கையுடன் உள்ள தொடர்பு மிகவும் குறிப்பிடத்தக்க வேறுபாடுகளை வெளிப்படுத்துகிறது. இதனால் 2-, 3- மற்றும் 4-ஐதராக்சிபீனாந்தரீன் மற்றும் 1-ஐதராக்சிபைரீனுடன உள்ள தொடர்புகள் அறியப்படுகின்றன. ஆனால் 1-ஐதராக்சிபீனாந்தரீனுடன் எவ்வித தொடர்பையும் கண்டறிய இயலவில்லை. 


</doc>
<doc id="420297" url="https://ta.wikipedia.org/wiki?curid=420297" title="ஏடீசிஒய் 1">
ஏடீசிஒய் 1

மனிதர்கள் உடலில் உள்ள அடினைலைல் சைக்லேஸ் வகை 1 நொதிக்கு "ஏடீசிஒய் 1" மரபணு என்ற குறியீடு வழங்கப்பட்டுள்ளது .

இந்த மரபணு மூளையில் உள்ள அடினைலைல் சைக்லேஸ் ஒரு மரபணு வடிவவகை என்று வகைப்படுத்தப்பட்டுள்ளது . மூளை உருவாக்கத்தை வகைப்படுத்தும் முறையில் இதே போன்ற ஒரு புரதம் எலிகளின் உடலில் இருப்பது கண்டறியப்பட்டது.

ஏடீசிஒய் 1 என்பது கால்மோடுலின் உணர் அடினைலைல் சைக்லேஸ் ஆகும். மத்திய நரம்பு மண்டல செயல்பாடுகளை ஒழுங்குமுறைப்படுத்தும் அடிப்படைச் செயல்பாட்டில் தொடர்பு பெற்றுள்ளது. குறிப்பாக, நினைவக கையகப்படுத்தல் மற்றும் கற்றல் ஆகியவற்றில் இது பெரும் பங்கு வகிக்கிறது, பீட்டா மற்றும் காமா போன்ற சிக்கலான
துணை அலகுகளின் செயல்குறைப்பியாக ஜி புரதம் செயல்படுகிறது.



</doc>
<doc id="420300" url="https://ta.wikipedia.org/wiki?curid=420300" title="ஏடீசிஒய் 3">
ஏடீசிஒய் 3

மனிதர்கள் உடலில் உள்ள அடினைலைல் சைக்லேஸ் வகை3 நொதியத்திற்கு ஏடீசிஒய்3 மரபணு என்ற குறியீடு வழங்கப்பட்டுள்ளது.

இந்த மரபணுவிற்கு அடினைலைல் சைக்லேஸ்3 எனப்படும் ஏடீசிஒய்3 என்ற குறியீடு வழங்கப்பட்டுள்ளது. இது சவ்வு எனப்படும் மென்தோலுடன் தொடர்புடைய ஒரு நொதி ஆகும். இது துனைச் செய்தி பரிமாற்ற பொருள் வளைய அடினோசைன் மோனோபாஸ்பேட்டின் வினைவேக ஊக்கியாக செயல்படுகிறது (cAMP).

இந்த ADCY3 உட்பிரிவு மணக்கும் பொருள் மற்றும் மணம்கமழும் பொருள்களை கண்டறிய உதவும் செயலூக்கியாகும்.இது செல்களுக்கு இடையேயான வளைய அடினோசைன் மோனோபாஸ்பேட்டின் செறிவை அடிப்படையாகக் கொண்டு பண்பேற்றம் செய்யப் பயன்படுகிறது. ; நடுவு செய் மருத்துவம். ; செயல்துணை ஊக்கி தமிழ் இணையப் பல்கலைக்கழக அகரமுதலியில் mediateபலுக்கல் odorant மருத்துவம். வான வாய்ப்பு mediates லை பெறு தல் (சாத்தியமான) வழியாக modulation intracellular முகாமில் வதை.



</doc>
<doc id="420307" url="https://ta.wikipedia.org/wiki?curid=420307" title="அயல் திசுக்கட்டி">
அயல் திசுக்கட்டி

அயல் திசுக்கட்டி ( teratoma) என்பது ஒரு வகையான கட்டி ஆகும். இது பல இழையங்களில் உருவாகும் தன்மை கொண்டவை. குறிப்பாக முடி, தசை மற்றும் எலும்பு போன்ற பல்வேறு வகைப்பட்ட திசுக்களால்உருவாகும் கட்டிகளாகும். இவை சூலகம், விந்தகம் போன்ற பகுதிகளில் பெரும்பான்மையாகவும் மற்ற பகுதிகளில் குறைவாகவும் உருவாகின்றன. கட்டியானது சிறிய அளவில் இருந்தால் அதன் அறிகுறியும் சிறிய அளவில் இருக்கும். விந்தகத்தில் அயல் திசுக் கட்டிகள் உருவானால் அங்கு வலியற்ற வீக்கம் ஏற்படலாம். அயல்திசுக் கட்டிகளினால் சூலக முறுக்கு மற்றும் விந்தக முறுக்கு அல்லது பிண்ட நீர்க்கோவை போன்ற சிக்கல்கள் ஏற்பட வாய்ப்புள்ளது.

அயல் திசுக்கட்டி இருவகைப்படும். அவையாவன முதிர்ந்த அயல் திசுக்கட்டி மற்றும் முதிர்ச்சியற்ற அயல் திசுக்கட்டி ஆகியன ஆகும். முதிர்ந்த அயல்திசுக்கட்டியானது தோல்கட்டி மற்றும் ஆறும்கட்டி போன்றவற்றை உள்ளடக்கியுள்ளது. முதிர்ச்சியற்ற அயல் திசுக்கட்டியானது புற்றுநோய் போன்றவற்றை உள்ளடக்கியுள்ளது. சூலகத்தில் தோன்றக்கூடிய பெரும்பானமையான அயல் திசுக்கட்டிகள் முதிர்ந்த கட்டிகளாகவே காணப்படுகின்றன. விடலைப் பருவத்தினருக்கு விரைச்சிரையில் தோன்றக்கூடிய அயல் திசுக்கட்டிகளால் புற்று நோய் ஏற்பட வாய்ப்புள்ளது. உடல்திசு ஆய்வின் மூலம் இதனைத் துல்லியமாகக் கண்டறியலாம்.

சூலக அயல் திசுக்கட்டி மற்றும் விரைச்சிரையில் தோன்றக்கூடிய அயல் திசுக்கட்டி போன்றவற்றினை குணப்படுத்த அறுவைச் சிகிச்சை மேற்கொள்ளப்படுகிறது. அயல் திசுக்கட்டிகளுக்கு பொதுவாக வேதிச் சிகிச்சைகள்மேற்கொள்ளபடுகிறது.

ஆண்களை விட அதிக அளவில் பெண்களே இத்னால் பாதிக்கப்படுகின்றனர். நடுத்தர வயதிலேயே சூலக அயல் திசுக்கட்டிகளால் பாதிக்கப்படுவதைக் கண்டறியப்படுகிறது. விரைச் சிரை அயல்திசுக் கட்டிகளானது குழந்தைகள் மற்றும் விடலைப் பருவம் போன்றவர்களைப் பாதிக்கின்றது. இந்த சொல்லானது கிரேக்க வார்த்தையான அரக்கர் (மான்ஸ்டர்) மற்றும் கட்டி போன்ற வார்த்தைகளிருந்து வந்தது.


</doc>
<doc id="420310" url="https://ta.wikipedia.org/wiki?curid=420310" title="விசாகா வழிகாட்டுதல்கள்">
விசாகா வழிகாட்டுதல்கள்

விசாகா வழிகாட்டுதல்கள் (" Vishakha Guidelines") என்பது பணியிடத்தில் பாலியல் துன்புறுத்தலுக்கு ஆளான விசாகா எனும் பெண்ணின் வழக்கில், இந்திய உச்சநீதிமன்றம், 1997 இல் பணியிடங்களில் பெண்களுக்கு எதிரான பாலியியல் துன்புறத்தல்கள், வன்முறைகள், சீண்டல்களை தடுத்திட வேண்டி, பெண்கள் பணிபுரியும் அனைத்து நிறுவனங்களில் விசாகா குழு எனும் பெயரில் குழுக்கள் அமைத்திட வேண்டும் என ஆணையிட்டது. இந்திய உச்சநீதிமன்றத்தின் விசாகா வழிகாட்டுதல்களின் அடிப்படையில், இந்திய அரசு 2013 இல் பணியிடத்தில் பாலியல் வன்முறை (தடுப்பு, பாதுகாப்பு, குறைதீர்ப்பு) சட்டத்தைக் கொண்டு வந்தது. 

பாலியல் துன்புறுத்தல் என்பது வரவேற்கத் தகாத பாலியல் சார்ந்த நடத்தைகளும் உள்ளடக்கியது (நேரடியாகவோ அல்லது உட்குறிப்பாகவோ) அவைகள்:


எனவே, பாலியல் துன்புறுத்தல் என்பது உடல் ரீதியான தொடர்பு இல்லை என அறிந்து கொள்ள வேண்டும்.

தேசிய மகளிர் ஆணையம், விசாகா வழிகாட்டுதல்களின் படி, பணியிடங்களில் பெண்களுக்கு எதிரான பாலியல் வன்முறைகள் தடுத்திடக் குழு அமைக்க வேண்டும் என இந்திய அரசிடம் வலியுறுத்தியது.

பணியிடத்தில் பாலியல் வன்முறை தடுப்புச் சட்டம் 9 டிசம்பர் 2013 அன்று நடைமுறைப்படுத்தப்பட்டது.





</doc>
<doc id="420315" url="https://ta.wikipedia.org/wiki?curid=420315" title="சூல்பை நீர்க்கட்டி">
சூல்பை நீர்க்கட்டி

சூல்பை நீர்க்கட்டி ("ovarian cyst") அல்லது சினைப்பை நீர்க்கட்டி என்பது சூல்பையினுள் உண்டாகக்கூடிய திரவம் நிறைந்த பை போன்ற உள்ளமைவு உடைய நீர்க்கட்டியாகும். பெரும்பாலும் இவை இருப்பதற்கான எந்த அறிகுறியும் ஏற்படுவதில்லை. எப்பொழுதாயினும் அவற்றில் வீக்கம், அடிவயிற்றுவலி, கீழ் முதுகு வலி ஆகியன தோன்றலாம். பெரும்பாலான சூல்பை நீர்க்கட்டிகள் தீங்கற்றவை. இக்கட்டிகள் வெடிக்கும் பொழுது அல்லது சூல்பை முறுக்கம் ஏற்படும்பொழுதோ மிகக் கடுமையான வலியைத் தோற்றுவிக்கும். இதனால் வாந்தி அல்லது தலைச்சுற்றல் இருக்கும்.
பெரும்பாலான சூல்பை நீர்க்கட்டிகள் கருமுட்டை தொடர்பாக ஏற்படுபவை. சூல்பையின் சுரப்பிப்பை நுண்ணறை(Follicular cyst of ovary) அல்லது பருவ கருமுட்டை பைத்துகள் (Corpus luteum cyst)கட்டி ஆகியவற்றில் ஏதேனுமொன்றில் இவை ஏற்படலாம் மற்றொன்று கருப்பை உட்படலத்தில் ஏற்படும் கட்டிகள் அல்லது உள்தோல் கட்டிகள் அல்லது சுரப்பிக்கட்டிகள் ஆகியவையாகும். இரண்டு பக்க சினைப்பையிலும் தோன்றும் பல சிறிய நீர்க்கட்டிகளால் சினைப்பை நோய்க்குறி ஏற்படக்கூடும். சூல்பை நீர்க்கட்டிகள் ஏற்பட்டதன் காரணத்தால் இடுப்பு அழற்சி நோய்க்கூட ஏற்படலாம். மிக அரிதாக இந்நீர்க்கட்டிகள் சூல்பை புற்றுநோயின் காரணமாகத் தோன்றிய ஒரு வடிவாகவும் இருக்கக்கூடும். இடுப்பெலும்பு பரிசோதனை, மீயொலிச்சோதனை அல்லது விவரஙக்ளைச் சேகரிக்க மேற்கொள்ளப்படும் பிற சோதனைகள் மூலமும் கண் கண்டறியலாம்.
பெரும்பாலும் நீர்க்கட்டிகள் தொடர்ந்து கண்காணிக்கப்படுவதன் மூலம் சிகிச்சை செய்யப்படுகிறது. வலி ஏற்பட்டால் பாராசிட்டமால் அசிட்டாமினோபின் அல்லது ஐபுரூபன் மருதுகள் பயன்படுத்தப்படுகின்றன. அடிக்கடி இக்கட்டியால் பாதிக்கப்படுவோர்களுக்கு பிறப்புக்கட்டுப்பாட்டுச் சுரப்பி சிகிச்சை மேற்கொள்ளலாம். ஆயினும் பிறப்புக்கட்டுப்பாட்டுச் சுரப்பி சிகிச்சை இக்கட்டிகளுக்கான சரியான சிகிச்சைமுறை என்று இன்னும் நிரூபிக்கப்படவில்லை. பல மாதங்களாகியும் கட்டிகள் கரைந்து வெளியேறவில்லை என்றாலோ, பெரிதானாலோ, வழக்கத்தைவிட மாறுபட்டுக் காணப்பட்டாலோ அறுவை சிகிச்சை மூலம் அகற்றப்படலாம்.
இனப்பெருக்க வயதுடைய பெண்களில் அதிகமானோருக்கு ஒவ்வொரு மாதமும் சிறிய நீர்க்கட்டிகள் உருவாகின்றன. மாதவிடாய் நிறுத்த காலத்திற்கு முன்புள்ள எட்டு விழுக்காடு பெண்களுக்கு பெரிய அளவிலான நீர்க்கட்டிகள் ஏற்படுகின்றன.மாதவிடாய் நிறுத்த காலத்திற்குப் பின் 16 % பெண்களுக்கு சூல்பை நீர்க்கட்டிகள் உருவாகின்றன. இதனால் புற்றுநோய் ஏற்படும் வாய்ப்பும் உள்ளது.

கீழ்க்கண்ட அறிகுறிகள் தோன்றலாம் அல்லது சில தோன்றாமலுமிருக்கலாம்.

நீர்க்கட்டிகள் காரணமாக ஏற்படும் பிற அறிகுறிகள்:
சினைப்பைக் கட்டிகளல்லாத நீர்க்கட்டிகளால் ஏற்படும் கருத்தரிப்புத் தொடர்பான விளைவுகள் தெளிவாக இல்லை.


</doc>
<doc id="420317" url="https://ta.wikipedia.org/wiki?curid=420317" title="சினைப்பை நோய்க்குறி">
சினைப்பை நோய்க்குறி

சினைப்பை நோய்க்குறி (Polycystic ovary syndrome)(PCOS) என்பது பெண்களுக்கு ஆண்ட்ரோஜன் எனப்படும் ஆண்தன்மைச் சுரப்பி அதிகரிப்பதன் காரணமாக ஏற்படும் ஒரு கூட்டு நோய் அறிகுறியாகும். ஒழுங்கற்ற மாதவிடாய் அல்லது மாதவிடாய் இல்லாமலிருத்தல், அதிகமான குருதிப்போக்கு, உடலிலும் முகத்திலும் அதிகமான முடிவளர்ச்சி, முகப்பரு, இடுப்பெலும்பு வலி, மலட்டுத்தன்மை, சில தோல் பகுதிகள் மட்டும் கெட்டியாகவும் கருத்தும் மிருதுவாகக் காணப்படுதல் ஆகியன இதன் அறிகுறிகளாகும். மேலும் இதனோடு நீரிழிவு நோய், உடற் பருமன் இதய நோய் , உறங்கும்போது மூச்சு விடுதலில் மாற்றம், சீரற்ற மனநிலை, கருப்பை அகப்படலப் புற்றுநோய் ஆகியவையும் இதனோடு தொடர்புடையனவாகும்.. 
சினைப்பை நோய்கள் மரபுவழி, சூழல் என இரண்டும் இணைந்த கூட்டுக்காரணிகளால் ஏற்படுகின்றன. உடற்பருமன், போதுமான உடற்பயிற்சியின்மை, குடும்பத்தில் முன்பு எவருக்கேனும் இது காணப்பட்டிருத்தல் ஆகியவை இந்நோய்க்குறி பாதிப்பதற்கான அபாய காரணிகளாகும். ஆண்ட்ரோஜன் அளவு அதிகரித்திருத்தல், சினைமுட்டை வராமலிருத்தல், சினைப்பையில் கட்டிகள் தோன்றுதல் ஆகிய இவற்றில் ஏதேனும் இரண்டினைக் கொண்டு சினைப்பை நோய்க்குறி கண்டறியப்படுகிறது. கட்டிகள் மீயொலிச் சோதனை மூலம் கண்டறியப்படலாம். மேலும் அண்ணீரகச் சுரப்பிக் கோளாறு, தைராய்டு சுரப்புக் குறை,மிகை பால்சுரப்புக் கோளாறு ஆகியவை இருந்தாலும் மேற்கண்ட அதே அறிகுறிகள் தோன்றும்.

சினைப்பை நோய்க்குறிக்கான தீர்வு எதுவுமில்லை. உடற்பயிற்சி, எடைக்குறைப்பு ஆகிய சில வாழ்க்கைமுறை மாற்றங்கள் இதற்கான சிகிச்சையாகக் கருதப்படுகிறது. கருத்தடை மாத்திரைகள் சில நேரங்களில் சரியான மாதவிடாய் சுழற்சி, மிகை முடிவளர்ச்சி, முகப்பரு ஆகியவற்றின் ஒழுங்கமைப்பை மேம்படுத்த உதவலாம். மெட்பார்மின், எதிர்- ஆண்ட்ரோஜென் ஆகியவை உதவக்கூடும். முகப்பரு சிகிச்சை, முடி நீக்கு சிகிச்சை ஆகியவையும் வழக்கமாகப் பயன்படுத்தப்படுகிறது. கருத்தரித்தலை மேம்படுத்துவதற்கான முயற்சிகளுக்கு எடைக்குறைப்பு,மெட்பார்மின் அல்லது குளோம்பிபைன் ஆகியவை நல்ல பயனைத் தரும். சினைப்பை நோய்க்குறி காரணமாய் மலட்டுத்தன்மை ஏற்பட்டோருக்கு மற்ற சிகிச்சைகள் பலனளிக்காத போது செயற்கைமுறைக் கருவூட்டல் மிகுந்த பயன் தருகிறது.
சினைப்பை நோய்க்குறி 18 முதல் 44 வயதுக்குட்பட்ட பெண்களுக்கிடையே தோன்றும் பொதுவான அகச்சுரப்பித் தொகுதிக் குறைபாடாகும். இந்த வயதுள்ள பெண்களுக்கு அறிகுறிகள் எவ்வாறு வகைப்படுத்தப்படுன்றன என்பதைப் பொறுத்து சுமார் இரண்டு விழுக்காடு முதல் இருபது விழுக்காடு வரையான பெண்கள் பாதிப்படைகிறார்கள். சினைப்பை நோய்க்குறியின் முதன்மையான விளைவுகளில் ஒன்று மலட்டுத்தன்மையாகும் 1721 இல் இத்தாலியில் தற்பொழுது சினைப்பை நோய்க்குறி என விவரிக்கப்படும் இந்நோய்க்குறி இருப்பதனைக் கண்டறிந்ததாக குறிப்புகள் காணப்படுகின்றன.
கீழ்க்காண்பவை சினைப்பை நோய்க்குறியின் பொதுவான அறிகுறிகளாகும். 

பிற இனத்தவர்களை விட ஆசிய இனத்தவர்களுக்கு சினைப்பை நோய்க்குறியின் காரணமாக உடலில் முடி வளர்ச்சியடைதல் குறைவாகவே காணப்படுகிறது.


</doc>
<doc id="420322" url="https://ta.wikipedia.org/wiki?curid=420322" title="4-ஐதராக்சி-3-மெத்தாக்சிமெத்தாம்பெட்டமீன்">
4-ஐதராக்சி-3-மெத்தாக்சிமெத்தாம்பெட்டமீன்

4-ஐதராக்சி-3-மெத்தாக்சிமெத்தாம்பெட்டமீன் "(4-Hydroxy-3-methoxymethamphetamine)" என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். 3,4-மெத்திலீன்டையாக்சிமெத்தாம்பெட்டமீனின் செயலூக்கமிக்க வளர்சிதைப்பொருளாக இச்சேர்மம் கருதப்படுகிறது. 


</doc>
<doc id="420349" url="https://ta.wikipedia.org/wiki?curid=420349" title="தூக்குவாளி">
தூக்குவாளி

தூக்கு வாளி என்பது பித்தளை, அலுமினியம், எவர்சில்வர் போன்ற பொருட்களினால் செய்யப்பட்ட பாத்திரமாகும்.
இது திட‌ உணவுகளையும், திரவ உணவு பொருட்களையும் ஒரு இடத்திலிருந்து மற்ற இடத்திற்கு எடுத்துச் செல்ல உதவும். பண்டைய தமிழ்ச் சமூகத்தில், குறிப்பாக பால் பொருட்களையும், எண்ணெய் பொருட்களையம் எடுத்துச் செல்வதற்கு இது உபயோகப்படுத்தப்பட்டது.

இன்றைய நவநாகரீக சமூகம் நெகிழிகளில் அடைக்கப்பட்ட பால், எண்ணெய் பொருட்களை பயன்படுத்துவதால் இதன் பயன்பாடு குறைவாக காணப்பட்டாலும், கிராமப்புறங்களில் அதிகமாக பயன்படுத்தப்பட்டு வருகின்றது.


</doc>
<doc id="420351" url="https://ta.wikipedia.org/wiki?curid=420351" title="மூங்கில்பாடி (பெரம்பலூர்)">
மூங்கில்பாடி (பெரம்பலூர்)

மூங்கில்பாடி ஊராட்சி (Moongil Padi), தமிழ்நாட்டின் பெரம்பலூர் மாவட்டத்தில் உள்ள வேப்பூர் வட்டாரத்தில் அமைந்துள்ள ஊராட்சியாகும். இந்த ஊர், குன்னம் சட்டமன்றத் தொகுதிக்கும் சிதம்பரம் மக்களவைத் தொகுதிக்கும் உட்பட்டதாகும்.

இவ்வூர் பகுதியில் அழிந்துவிட்ட இனமான டைனோசர் முட்டைகள் தொல்லியல் துறையால் கண்டெடுக்கப்பட்டுள்ளன. 


</doc>
<doc id="420352" url="https://ta.wikipedia.org/wiki?curid=420352" title="ஆனந்தமாயி மா">
ஆனந்தமாயி மா

ஆனந்தமாயி மா ("Anandamayi Ma", இயற்பெயர்: நிர்மலா சுந்தரி); 30 ஏப்ரல் 1896 – 27 ஆகத்து 1982) இந்து சமய ஆன்மீகத் தலைவர்களில் ஒருவர். ஆனந்தமாயி மாவின் அறிவாற்றல், அற்புதங்கள் மற்றும் நம்பிக்கையால் நோய்களை குணப்படுத்தும் சக்தியால் பக்தர்களால் ஈர்க்கப்பட்டார். சமற்கிருத மொழியில் "ஆனந்தமாயி மா" எழுதிய அத்வைத தத்துவ நூலை, பரமஹம்ச யோகானந்தர் "Joy-permeated" எனும் தலைப்பில் ஆங்கிலத்தில் மொழிபெயர்த்தார்.

இவருக்கு "ஆனந்தமாயி மா" எனும் சிறப்புப் பெயர் அவரது சீடர்களால் 1920ல் வழங்கப்பட்டது.

ஆனந்தமாயி மா போதனைகளில் முக்கிய கருத்தாக விளங்குவது, ஒவ்வொரு மனிதனுக்கும் மிக உயர்ந்த நோக்கமாக இருக்க வேண்டியது தன்னை அறிதலே (Self Realisation) ஆகும். கர்ம யோகத்தால் மட்டுமே தனி மனிதனிலும், சமூகத்திலும் தெய்வீக இயல்பை தூண்டி மறுமலர்ச்சி ஏற்படும் என்றார். எனினும் மறுமலர்ச்சிக்காக அனைவருக்கும் அறிவுரை வழங்கவில்லை. ஆன்மீக வாதங்கள் மற்றும் சர்ச்சைகளை அவர் தள்ளுபடி செய்தார். இவர் தனது சீடர்களுக்கு முறையான முன்முயற்சிகளை வழங்கவில்லை, தான் ஒரு குரு என அழைக்கப்படுவதற்கு மறுத்துவிட்டார், ஏனெனில் "அனைத்துப் பாதைகளும் என் பாதைகள்" என்றும், "எனக்கு எந்த தனி வழியும் இல்லை" என்றும் "அமிர்தானந்த மாயி மா" கூறினார்.



</doc>
<doc id="420360" url="https://ta.wikipedia.org/wiki?curid=420360" title="சோபனா ராணடே">
சோபனா ராணடே

சோபனா ராணடே ("Shobhana Ranade") (பிறப்பு 26 அக்டோபர் 1924) என்பவர் இந்திய சமூக செயற்பாட்டாளர் மற்றும் காந்தியவாதியாவார். ஆதரவற்ற பெண்கள் மற்றும் குழந்தைகள் போன்றோருக்கு ஆற்றிய சேவைகளுக்காக இவர் சிறப்பாக அறியப்படுகிறார். இவரது  சமுதாய சேவையை பாராட்டும் விதமாக,  2011 ஆண்டு இவருக்கு இந்திய அரசின் மூன்றாவது உயரிய விருதான, பத்ம பூசண் விருது வழங்கப்பட்டது.

மகாராட்டிரத்தின்,  புனேவில் 1924இல் ரானடே பிறந்தார். இவரது வாழ்வின் திருப்பு முனையாக 1942இல் இவரது 18ஆவது வயதில் புனேவில்  ஆகா கான் அரண்மனையில் காந்தியைச் சந்தித்ததார்.  
இதன் விளைவாக சோபனா அப்போதிருந்து தன் வாழ்நெறியா காந்தியக் கொள்கைகளை தேர்ந்தெடுத்துக்கொண்டார்.

சோபனா ஆதரவற்ற பெண்கள் மற்றும் குழந்தைகள் மேம்பாட்டுக்காகத் தன் வாழ்வை அர்ப்பணித்தார். 1955இல் அசாமுக்குப் பெயர்ந்து அங்கே இவர், ‘சிசு நிகேதன்’ என்ற பள்ளியைத் தொடங்கினார். திக்பாய் எண்ணெய் நகரத்தில் முதல் குழந்தை நல மையத்தையும் உருவாக்கினார். அதிம் ஜாதி சேவா சங்கத்தைத் துவக்கி, அதன்வழியாக நாகா பெண்களுக்கு நூற்பு பயிற்சியளிக்கும் ஒரு திட்டத்தைத் துவக்கினார்.

1979 இல் இவர் புனேவுக்குத் திரும்பி, காந்தி நேஷனல் மெமோரியல் சொசைட்டியை நிறுவி,  அகா கான் அரண்மனையை மையமாகக்  கொண்டு  பெண்களுக்கான ஒரு பயிற்சி நிறுவனத்தைத் உருவாக்கினார்.

1998 ஆம் ஆண்டு, காந்தி தேசிய நினைவு சங்கத்தின் கீழ், கஸ்தூர்பா மகாலா காதி கிராமியோதிக் வித்யாலயாவை  நிறுவினார். இது சுற்றியுள்ள 20 கிராமங்களில் உள்ள ஏழைப் பெண்களின் வணிகம்  மற்றும் திறண்களைக் கூட்டும் நோக்கில் துவக்கப்பட்டது.

"பால்கிராம் மகாராஷ்டிரா" என்ற பெயரில் மகாராஷ்டிர மாநிலத்தில் எஸ்ஓஎஸ் குழந்தைகள் கிராமத்தைத் தொடங்கினார். அதில் இப்போது 1600 ஆதரவற்றக் குழந்தைகள் வளர்ந்து வருகின்றனர். புனேவில் உள்ள சிவாஜி நகரில்,  சாலைவாழ் குழந்தைகளின் கல்வி, மறுவாழ்வுக்காக அர்ப்பணிக்கப்பட்டு ராணடேவால் நிறுவப்பட்ட "தி ஹெர்மன் மீனர் சமூக மையம்" இன்றும் உயிர்ப்புடன் இருக்கிறது. அதில் தற்போது  112 சிறுவர்கள் மற்றும் 138 சிறுமிகளான  சாலைவாழ் குழந்தைகளின் கல்வி, மறுவாழ்வு அளிக்கப்பட்டு வருகிறது.

மற்றொரு சிறுவர் நலத்திட்ட திட்டமாக புனேயில் உள்ள சாஸ்வாட்டில் ராணடே நிறுவிய "பால்கிரியா" மற்றும் "பல்சாடன்" ஆகும்.   இந்த மையங்கள் இப்பொழுது 60 க்கும் மேற்பட்ட ஆதரவற்ற பெண் குழந்தைகள் உள்ளனர். மேலும் ராண்டே "கங்கையைக் காப்போம்" இயக்கத்தில் ஆர்வம் காட்டி, காந்தி நேஷனல் மெமோரியல் சொசைட்டி வழியாக கங்கையை மாசில் இருந்து காப்பாற்றும் பணியில் ஈடுபட்டுவருகிறார்.

காந்தியைத் தனது இளம்வயதில் சந்தித்த ஆகாகான் அரண்மனையை மையமாக வைத்தே இன்னும் தனது பணிகளை சோபனா ராணடே தொடர்ந்துகொண்டிருக்கிறார்..



</doc>
<doc id="420363" url="https://ta.wikipedia.org/wiki?curid=420363" title="எம். ஜெ. அக்பர்">
எம். ஜெ. அக்பர்

மொபஷர் ஜாவேத் அக்பர் ("Mobashar Jawed" "M. J. Akbar") (பிறப்பு: 11 சனவரி 1951) இந்திய நாடாளுமன்ற மாநிலங்களவை உறுப்பினர் ஆவார். , இவர் நரேந்திரமோடியின் அமைச்சரவையில், இந்திய வெளியுறவுத் துறையில் இணை அமைச்சராக 17 அக்டோபர், 2018 வரை பணியாற்றியவர். மி டூ இயக்கத்தால் ஏற்பட்ட பிணக்கால் அமைச்சர் பதவிலிருந்து விலகினார். இவர் அரசியலுக்கு வருவதற்கு முன்னர் எழுத்தாளராகவும், ஊடகவியலாளராகவும், மற்றும் இதழாளராகவும் பணியாற்றியவர். 

முன்னர் இவர் இந்திய தேசிய காங்கிரசு கட்சியின் சார்பாக 1989 ஆண்டுகளில் இந்திய நாடாளுமன்ற மக்களவை உறுப்பினராகத் தேர்ந்தெடுக்கப்பட்டவர். பின்னர்
மார்ச் 2014 இல் இந்திய தேசிய காங்கிரசு கட்சியிலிருந்து விலகிய அக்பர், பாரதிய ஜனதா கட்சியில் இணைந்து, அதன் மக்கள் செய்தித் தொடர்பாளர் ஆனார். சூலை 2015 இல் பாரதிய ஜனதா கட்சியின் சார்பாக ஜார்கண்ட் மாநிலத்திலிருந்து, இந்திய நாடாளுமன்ற மாநிலங்களவை உறுப்பினராகத் தேர்ந்தெடுக்கப்பட்டார். 

அக்பர் டைம்ஸ் ஆப் இந்தியா, இந்தியா டுடே, தி டெக்கன் குரோனிக்கள், "ஆசியன் ஏஜ்" போன்ற பல செய்தித்தாள்களில் ஊடகவியலாளராக பணியாற்றியவர். மேலும் காஷ்மீர், ஜவஹர்லால் நேரு குறித்து பல நூல்களையும் இயற்றியுள்ளார். 

மி டூ இயக்கம் மூலம் பல பெண் ஊடகவியலாளர்கள், அக்பர் மீது பாலியல் துன்புறுத்தல்கள் குறித்து டுவிட்டரில் செய்திகள் வெளியிட்டத்தைத் தொடர்ந்து தனது இணை அமைச்சர் பதவியிலிருந்து 17 அக்டோபர், 2018 அன்று விலகினார்.



</doc>
<doc id="420366" url="https://ta.wikipedia.org/wiki?curid=420366" title="இரெட் நோய்த்தொகை">
இரெட் நோய்த்தொகை

இரெட் நோய்த்தொகை "(Rett syndrome)" (RTT) என்பது மரபியல் மூளைக் கோளாறு ஆகும். இது பெண்களில் 6 முதல் 18 மாதங்களுக்குப் பின் தெரியவரும். மொழி, ஒருங்கிணைப்பு, மீளமை இயக்கச் சிக்கல்கள் போன்ற அறிகுறிகள் காணப்படும். மெதுவான வளர்ச்சியும் நடைச் சிக்கல்களும் குறுந்தலையும் பக்கக் கூனும் அமையும். வலிப்புகள், பக்கக் கூன். உறங்கல் சிக்கல்கள் ஏற்படும். இதனால் தாக்கப்படுபவர்கள் பல்வேறு அளவு நிலைகளில் தாக்கம் உறுகின்றனர்.
இரெட் நோய்த்தொகை MECP2 மரபனின் சடுதிமாற்றத்தால் ஏற்படுகிறது. இந்த மரபன் எக்சு குறுமவகத்தில் உள்ளது. பெற்றோரிடம் இருந்து பெறப்படும் எக்சு குறுமவகத்தின் ஒரு விழுக்காடு பேருக்கு ஏற்படும் சடுதிமாற்றத்தால் இது ஏற்படுகிறது. இது பெரிதும் பெண்சிறுமிகளில் அமைகிறது. ஆண்களில் இது ஏற்பட்டால் அவர்கள் பிறந்த சிறிது நேரத்துக்குள்ளேயே இறந்துவிடுகின்றனர். அறிகுறிகளாலும் மரபியல் ஓர்வுகளாலும் நோயறியப்படுகிறது.
இதற்கு முழுமையாகச் சரிப்படுத்தும் மருத்துவம் ஏதும் இல்லை. அறிகுறிகளை மேம்படுத்தும் மருத்துவ முறைகள் மேற்கொள்ளலாம். வலிப்புகளுக்கு வலிப்புத் தடுப்பிகளைத் தரலாம்.சிறப்புக் கல்வி, இயன்மருத்துவம், அணைபட்டைகள் ஆகியன பயன்தரலாம். இந்நோய்த்தொகை வந்தவர்கள் தம் நடு வாழ்நாள் வரை வாழ்கின்றனர்.
பெரும்பாலும் 8,500 பெண்களில் ஒருவரை இந்நோய்த்தொகை தாக்குகிறது. இந்நிலையை 1966 இல் வியன்னாவில் இருந்த குழந்தை மருத்துவர் ஆந்திரியாசு இரெட் முதலில் விவரித்தார். இவர் செருமனி மொழியில் எழுதியமையால் நெடுநாட்களுக்கு ஆங்கில மருத்துவருக்குத் தெரியாமலே இருந்தது. இதைப் பற்றி 1983 இல் சுவீடிய குழந்தை மருத்துவரான பெங்கித் ஆகுபெர்கு ஓர் ஆங்கிலக் கட்டுரையை எழுதி வெளியிட்டு இதற்கு இரெட் நோய்த்தொகை எனப் பெயரிட்டார். இந்நிலை ஏற்படுவதற்கான சடுதிமாற்றத்தை 1999 இல் இலெபானிய அமெரிக்க மருத்துவரான உதா யோகுபீ கண்டறிந்தார்.


</doc>
<doc id="420391" url="https://ta.wikipedia.org/wiki?curid=420391" title="டென்மார்க் நாட்டுப்பண்">
டென்மார்க் நாட்டுப்பண்

டேர் எர் அண்ட் யூன்டிண்ட் லேண்ட்  ("Der er et yndigt land" பொருள்; ஒரு அழகான நாடு, ( or [dɑ (...)]), பொதுவாக ஆங்கிலத்தில் "There is a lovely country" என்று மொழிபெயர்க்கப்படுகிறது, இது டென்மார்க்கின் தேசிய கீதங்களில் ஒன்று ஆகும்.

இந்தப் பாடல் 1819 ஆம் ஆண்டில் ஆடம் ஓலன்ஸ்லேகரால் இலத்தீன் மொழியில் எழுதப்பட்டது. இந்த படலுக்கான இசை 1835 ஆம் ஆண்டு  ஹன்ஸ் ஏர்ன்ஸ்ட் க்ரோயரால் அமைக்கப்பட்டது. பின்னர், தாமஸ் லாபும், கார்ல் நீல்சனும் ஒவ்வொருவரும் வெவ்வேறு மெட்டுகளை உருவாக்கினர், ஆனால் அது பெரும்பாலும் பரந்த அளவில் புழக்கத்துக்கு வரவில்லை. இக்காலத்தில் பொதுவாக அதுகுறித்து பொது மக்களுக்கு தெரியவில்லை.

மூலத்தில் இப்பாடல் 12 பத்திகள் கொண்டது. சில ஆண்டுகளுக்குப் பின்னர் முதல், மூன்றாவது, ஐந்தாவது, கடைசி பத்திகள் மட்டும் பயன்படுத்தப்பட்டன. அதுவும் மாறி தற்போது முதல் பத்தியில் ஆறு, நிறைவுப் பத்தியில் மூன்று என மொத்தம் ஒன்பது வரிகள் மட்டுமே பாடப்படுகின்றன.

டென்மார்க் இரண்டு தேசிய கீதங்களைக் கொண்ட நாடு ஆகும். அதில் ஒன்று ராயல் கீதமாக அரசவைக்கு மட்டுமே பயன்பாட்டில் உள்ளது. மக்களுக்கான கீதம் 1819 இல் இயற்றப்பட்ட கீதமாகும். 


</doc>
<doc id="420403" url="https://ta.wikipedia.org/wiki?curid=420403" title="அமுக்தமால்யதா">
அமுக்தமால்யதா

அமுக்தமால்யதா (Amuktamalyada) () தெலுங்கு மொழிக் காவியக் கவிதையான இந்நூலை விஜயநகரப் பேரரசர் கிருஷ்ணதேவராயன் இயற்றினார். அமுக்தமால்யதா எனும் தெலுங்கு மொழிச் சொல்லிற்கு "முத்துகளால் ஆன மாலை" எனப்பொருளாகும். 

இக்கவிதைக் காவியம் ஆண்டாள், திருவரங்கத்தில் பள்ளிகொண்டுள்ள பெருமாள் மீது கொண்ட பக்தியையும், மையலையும் கூறுவதுடன், இறுதியில் திருவரங்கப் பெருமானுக்கும், ஆண்டாளுக்கும் நடைபெற்ற திருமண விழாவைப் புகழ்ந்து பாடும், இந்நூல் தெலுங்கு மொழியின் தலைசிறந்த இலக்கியப் படைப்பாக கருதப்படுகிறது. 


</doc>
<doc id="420424" url="https://ta.wikipedia.org/wiki?curid=420424" title="லியுத்தேத்தியம்-இட்ரியம் ஆக்சியார்த்தோசிலிக்கேட்டு">
லியுத்தேத்தியம்-இட்ரியம் ஆக்சியார்த்தோசிலிக்கேட்டு

லியுத்தேத்தியம்-இட்ரியம் ஆக்சியார்த்தோசிலிக்கேட்டு "(Lutetium-yttrium oxyorthosilicate)" என்பது LuYSiO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். மினுமினுக்கும் படிகமாக பயன்படுத்துவதே இதன் முக்கியமான பயனாகும். துகள் இயற்பியலில் பயன்படுத்தப்படும் மின்காந்த கலோரிமீட்டர்கள் உருவாக்க பொதுவாக இதைப் பயன்படுத்துகிறார்கள். உயர் அடர்த்தி, உயர் ஒளி வெளியீடு, விரைவான சிதைவு நேரம், மேம்பட்ட உறுதியான ஆற்றல் போன்றவை லியுத்தேத்தியம்-இட்ரியம் ஆக்சியார்த்தோசிலிக்கேட்டு படிகங்களின் சிறப்பியல்புகளாகும். ஆங்கிலத்தில் இச்சேர்மத்தை சுருக்கமாக லைசோ என்று சுருக்கப்பெயரால் அழைப்பார்கள். 


</doc>
<doc id="420431" url="https://ta.wikipedia.org/wiki?curid=420431" title="இடச்சு உலோகம்">
இடச்சு உலோகம்

இடச்சு உலோகம் ("Dutch metal") என்பது பித்தளையின் ஒரு வகையாகும். இந்த கலப்புலோகம் 85-88% செப்பு மற்றும் துத்தநாகத்தைக் கொண்டுள்ளது. இந்த கலப்புலோகம், தங்க இயைபு இலை, இடச்சு தங்கம்  "இச்லாக் உலோகம்" மற்றும் இச்லாக் இலை என்றும் அழைக்கப்படுகிறது.

இந்த கலப்புலோகம் எளிதில் தகடாக்கவும், கம்பியாக்கவும் கூடிய இயல்புடையது. இது மேலும் மிக மெல்லிய தாள்களாக அடிக்கக்கூடிய இயல்புடையது. இந்தத் தகடுகள் உலோக இலைகளாகவும், போலித தங்க இலைகளாகவும் பயன்படுத்தப்படுகின்றன. இந்த கலப்புலோகத்துடன் ஆர்சனிக்கை சேர்க்கும் போது வெண்மை நிறம் கொண்ட இதே போன்ற பண்புகளை உடைய கலப்புலோகம் கிடைக்கிறது.


</doc>
<doc id="420452" url="https://ta.wikipedia.org/wiki?curid=420452" title="வடமேற்கு எல்லைப்புற மாகாணம் (1901-2010)">
வடமேற்கு எல்லைப்புற மாகாணம் (1901-2010)

வடமேற்கு எல்லைப்புற மாகாணம் (North-West Frontier Province (NWFP) பிரித்தானிய இந்தியா மற்றும் தற்போதைய பாகிஸ்தானில் 1901 - 1955 வரை வடமேற்கு எல்லைப்புற மாகாணம் (1901-1955) இருந்தது. பின்னர் இம்மாகாணம் 1955 முதல் 1970 வரை கலைக்கப்பட்டிருந்தது. பின்னர் 1970ல் வடமேற்கு எல்லைப்புற மாகாணம் (1901-2010) நிறுவப்பட்டது. 2010ல் இம்மாகாணத்தின் பெயரை கைபர் பக்துன்வா மாகாணம் எனப்பெயரிடப்பட்டது. 

19 ஏப்ரல் 2010 முதல் இம்மாகாணத்திற்கு வடமேற்கு எல்லைப்புற மாகாணம் எனப்பெயரிடப்பட்டது. நிறுவப்பட்டது. 15 ஏப்ரல் 2010 அன்று வடமேற்கு எல்லைப்புற மாகாணத்திற்கு கைபர் பக்துன்வா மாகாணம் எனப் பெயரிடப்பட்டது.

70,709 சகிமீ பரப்பளவு கொண்ட இம்மாகாணத்தில் அம்பு அரசு (Amb State), சித்ரால் அரசு (Chitral princely state), தீர் அரசு (State of Dir) மற்றும் புல்ரா அரசுகள் (Phulra princely state), ஸ்வத் அரசு (Swat State) போன்ற சுதேச சமஸ்தானங்கள் தவிர கைபர் பக்துன்வாவின் பெரும் பகுதிகளைக் கொண்டிருந்தது.
இதன் தலைநகரமாக பெசாவர் நகரம் விளங்கியது.

இம்மாகாணம் பெசாவர் கோட்டம், தேரா இஸ்மாயில் கான் கோட்டம் மற்றும் மலாகண்ட் கோட்டங்களைக் கொண்டிருந்தது.

1947 வரை இம்மாகாணம், வடக்கில் ஐந்து சமஸ்தானங்களையும், வடகிழக்கில் ஜில்ஜிட் முகமையும், கிழக்கில் மேற்கு பஞ்சாபும், தெற்கில் பலுசிஸ்தானையும் எல்லையாகக் கொண்டிருந்தது.
இதன் வடமேற்கில் ஆப்கானித்தான் இராச்சியத்தின் பழங்குடிகள் முகமையும் இருந்தது.

1761ல் மராத்தியர்களுக்கும், ஆப்கானிய மன்னர் அகமது ஷா துரானிக்கும் நடைபெற்ற மூன்றாம் பானிபட்டு போரில் வடமேற்கு எல்லைப்புற மாகாணத்தை ஆப்கானியப் படைகள் வென்றது. 
கிபி 1820 நூற்றாண்டு முதல் இம்மாகாணம், சீக்கியப் பேரரசர் ரஞ்சித் சிங்கிடமிருந்து, ஆப்கானிய துராணிப் பேரரசில் சென்றது. 

1848-1849ல் நடைபெற்ற இரண்டாம் ஆங்கிலேய-சீக்கியப் போரின் முடிவில் பஞ்சாபை ஆங்கிலேயக் கிழக்கிந்தியக் கம்பெனியினர் கைப்பற்றியபோது, வடமேற்கு எல்லைப்புற மாகாணம் மற்றும் எல்லைப்புற பழங்குடிகள் பகுதிகள், ஆப்கானித்தானிற்கும் - பஞ்சாபிற்கிடையே போர் நிறுத்த மண்டலமாக அறிவிக்கப்பட்டது.

1901ல் பிரித்தானிய இந்தியா ஆட்சியினர் இப்பகுதியை, முதலில் 1901ல் வடமேற்கு எல்லைப்புற மாகாணம் எனப்பெயரிட்டனர். 

1947ல் இந்தியப் பிரிவினைக்கு பின்னர் பாகிஸ்தான் நாட்டின் ஒரு மாகாணமாக விளங்கியது.

பின்னர் பஷ்தூன் பழங்குடி மக்களின் கோரிக்கையின் படி, இம்மாகாணத்திற்கு 15 ஏப்ரல் 2010ல் கைபர் பக்துன்வா மாகாணம் எனப் பெயரிடப்பட்ட்து. 

1998ம் ஆண்டில் மக்கள்தொகை 17,743,645 ஆக இருந்தது. 2017ம் ஆண்டின் மக்கள்தொகை கணக்கெடுப்பின் படி, கைபர் பக்துன்வா மாகாணத்தின் மொத்த மக்கள் தொகை 30,523,371 ஆகும்.மக்கள் தொகை வளர்ச்சி விகிதம் 2.89% உயர்ந்துள்ளது. 




</doc>
<doc id="420504" url="https://ta.wikipedia.org/wiki?curid=420504" title="சீனா - ஆங்காங் கடல் பாலம்">
சீனா - ஆங்காங் கடல் பாலம்

சீனா - ஆங்காங் கடல் பாலம் (Hong Kong–Zhuhai–Macau Bridge) என்பது சீனாவின் குவாங்டாங் மாகாணத்தில் உள்ள நகரான சூகாய் உடன் மக்கள் சீனக் குடியரசின் சிறப்பு நிர்வாகப் பகுதிகளான மக்காவு மற்றும் ஆங்காங் ஆகிய இரு நகரங்களையும் இணைக்கும் பாலமாகும். சூகாய், மக்காவு மற்றும் ஆங்காங் ஆகிய மூன்று நகரங்களுமே பியர்ல் ஆற்றங்கரைச் சமவெளியில் அமைந்துள்ள நகரங்களாகும். இப்பாலம் 2018 ஆம் ஆண்டு அக்டோபர் 23 ஆம் நாள் திறந்து வைக்கப்பட்டுள்ளது. இந்தப் பாலம் சற்றேறக்குறைய 55 கிலோமீட்டர் நீளம் உடையதாகும். இந்தப் பாலம் 6.7 கிலோமீட்டர் அளவுக்கு சுரங்க வழிப்பாதையையும் தன்னுள்ளே கொண்டுள்ளது.இந்த பாலத்தைக் கட்ட 1.48 இலட்சம் கோடி ரூபாய் செலவழிக்கப்பட்டுள்ளது. இப்பாலம் 6.8 கோடி மக்களுக்கு பயனளிக்கும் வகையிலும், சீனா - ஆங்காங் இடையேயான பயண நேரத்தைக் குறைக்கும் வகையிலும் அமைந்துள்ளது.

1980 களில் ஹோப்வெல் ஹோல்டிங்சு நிறுவனத்தின் அந்நாளைய நிர்வாக இயக்குநர் கோர்டன் வு இந்தப் பாலத்திற்கான திட்டத்தை முன் வைத்தார். இப்பாலத்தின் கட்டுமானம் கடந்த 9 ஆண்டுகளாக நடந்து வந்துள்ளது. சீனத் தரப்பிலிருந்து 2009 டிசம்பர் 15 ஆம் நாளில் இதற்கான கட்டுமானப் பணிகள் தொடங்கப்பட்டுள்ளன. இத்திட்டத்தின் ஆங்காங் பகுதி கட்டுமானம் டிசம்பர் 2011 இல் தொடங்கியுள்ளது.


</doc>
<doc id="420510" url="https://ta.wikipedia.org/wiki?curid=420510" title="கலப்பு கந்தகச் சுழற்சி">
கலப்பு கந்தகச் சுழற்சி

கலப்பு கந்தகச்சுழற்சி "(Hybrid sulfur cycle)" என்பது ஐதரசன் உற்பத்திக்காக பயன்படுத்தப்படும் ஓர் இரு-படி நீர்-பிளக்கும் செயல்முறை ஆகும். கந்தகத்தை ஆக்சிசனேற்றம் மற்றும் ஒடுக்கம் செய்வது என்ற செயல்களின் அடிப்படையில் கலப்பு கந்தகச்சுழற்சியை கலப்பு வெப்பவேதியியல் சுழற்சி என்று வகைப்படுத்துகிறார்கள். ஏனெனில் இச்சுழற்சியில் நிகழும் இரண்டு படிநிலைகளில் ஒன்று வெப்பவேதியியல் வினைக்குப் பதிலாக மின்வேதியியல் வினையைப் பயன்படுத்துகிறது. எஞ்சியிருக்கும் மற்றொரு வெப்பவேதியியல் படிநிலை கந்தகம்-அயோடின் சுழற்சி என்ற மூன்று படிநிலை ஐதரசன் உற்பத்தி முறையுடன் பகிர்ந்து கொள்ளப்படுகிறது. 
கலப்பு கந்தகச்சுழற்சி செயல்முறை 1970 களில் முன்மொழியப்பட்டு மேம்படுத்தப்பட்டது . தொடக்கத்தில் வெசுட்டிங்கவுசு மின் நிறுவனம் இந்நடவடிக்கையை மேற்கொண்ட காரணத்தினால் வெசுட்டிங்கவுசு சுழற்சி என்றும் இச்செயல்முறை அறியப்படுகிறது. தற்போதைய அபிவிருத்தி முயற்சிகள் அமெரிக்காவின் சவான்னா ஆறு தேசிய ஆய்வகத்தால் வழிநடத்தப்படுகின்றன. 

கலப்பு கந்தகச்சுழற்சி செயல்முறையின் இரண்டு படிநிலை வினைகளும் கீழே விளக்கப்படுகின்றன :

மின்னாற்பகுப்பியின் நேர்மின்வாயை முனைவழிக்க கந்தக டை ஆக்சைடு செயல்படுகிறது. இதன்விளைவாக மீளக்கூடிய மின்வாய் அழுத்தத்தில் குறிப்பிடத்தச்க்க அளவு ஒரு குறைவு ஏற்படுகிறது. எனவே தேவைப்படும் மின்சக்தி தேவையும் கணிசமான அளவு குறைகிறது. இரண்டாவது வினைக்கு தேவையான மின்கல அழுத்தத்த தரநிலை அளவு 298.15 கெல்வின் வெப்பநிலையில் -0.158 வோல்ட்டு ஆகும். இதே வெப்பநிலையில் நேர்மின்முனையில் ஆக்சிசனை வெளியிடும் நீரின் மின்னாற்பகுப்பு வினையுடன் ஒப்பிடும்போது அங்கு மின்னழுத்தம் -1.229 வோல்ட்டு ஆகும் .




</doc>
<doc id="420531" url="https://ta.wikipedia.org/wiki?curid=420531" title="பண்டித இராமாபாய்">
பண்டித இராமாபாய்

பண்டித இராமாபாய் சரஸ்வதி (Panditha Ramabai Saraswathy) (23 ஏப்ரல் 1858 - 5 ஏப்ரல் 1922) ஒரு சமூக சீா்திருத்தவாதி, பெண்கள் முன்னேற்றத்திற்காகப் பாடுபட்டவா் மற்றும் எழுத்தறிவு இயக்கத்தின் ஒரு முன்னோடி ஆவாா். “பண்டிதர்” என்னும் பட்டத்தைப் பெற்ற சமஸ்கிருதத்தில் புலமை பெற்ற முதல் பெண்மணியும் இவர் ஆவாா். கல்கத்தா பல்கலைக் கழகப் பேராசிரியா்களால் தோ்வு செய்யப்பட்டு “சரஸ்வதி” என்ற பட்டமும் வழங்கப்பட்டது. பண்டித இராமாபாய் சரஸ்வதி ஒரு சமூக சேவகி, பெண்களின் விடுதலைக்காகவும், உரிமைகளுக்காகவும் கல்விக்காகவும் அயராது இறுதிவரை பாடுபட்டவா். நாட்டு விடுதலை இயக்கத்தில் பங்கேற்றவா். 1889 ஆம் ஆண்டு நடைபெற்ற காங்கிரஸ் மாநாட்டிற்கு அழைக்கப்பட்டிருந்த பத்து பெண்மணிகளில் இவரும் ஒருவா்.இராமாபாயின் முயறிசியால்தான் முதன் முதலாகப் பத்துப் பெண்கள் காங்கிரஸ் மாநாட்டிற்க்கு அழைக்கப்பட்டனர்

பண்டித இராமாபாய் சரஸ்வதி, ஒரு மராத்திய பிராமண குடும்பத்தில் 1858 ஆம் ஆண்டு ஏப்ரல் 23 ஆம் நாள் பிறந்தாா். இவா் பிறந்த பொழுது ராமா டோங்கிரே என்று அழைக்கப்பட்டாா். சமஸ்கிருத அறிஞா் ஆனந்த சாஸ்த்ரி டோங்கிரேவிற்கும் அவரின் இரண்டாவது மனைவி லட்சுமி பாய் டோங்கிரேவிற்கும் மகளாகப் பிறந்தவர் தமது தந்தையிடமிருந்து சமஸ்கிருதம் கற்றுக் கொண்டார். ஏராளமான எதிர்ப்புகளுக்கிடையே ஆனந்த சாஸ்திரி தமது இரண்டு மகள்களுக்கும் தமது மனைவிக்கும் சமஸ்கிருதத்தை நன்கு கற்றுக்கொடுத்தார். வேதத்தில் எங்கும் பெண்கள் கற்றுக் கொள்ளக்கூடாது என்று இல்லை என்று மறுத்த சாஸ்த்திரிகள், தமது கூற்றிற்க்கு ஆதராவாக 300 மேற்கோள்களை எடுத்துக் காட்டினார். இருந்தாலும் திருப்தியடையாத சமூகம் இவர் குடும்பத்தை தள்ளி வைத்தது. சிறிதும் கவலைப்படாத சாஸ்திரிகள் புராணம் மற்றும் பாகவத உரைகள் நிகழ்த்தி கிடைத்த நன்கொடையினால் தம் குடும்பத்தை நடத்தி வந்தார். நன்கொடை தருவதிலும் பெண்களே தருவதைக் கண்ணுற்ற இராமபாய் பெண்களே நன்றியுள்ளவர்கள், பெருந்தன்மையுடையவர்கள் என்றும், இருந்தாலும் படித்தவர்கள் கூட பெண்கள் கல்வி அறிவு பெறுவதற்கு தடையாய் இருப்பது மிகவும் துயரமானது என்று பதிவு செய்த்டௌள்ளார். 9 வயது இளம் பெண் கணவனை இழந்ததால் உடன்கட்டை ஏற்றப்பட்ட பொழுது தீக்காயங்களுடன் அக்குழதையை காப்பாற்றிய இராமாபாய் தாம் வளர்ந்த பின் இக்கொடுமைகளுக்கு எதிராகப் போராடுவன் என்று சபதமிட்டுள்ளார். 1877 ஆம் ஆண்டு வறட்சியில் பெற்றோரை இழந்த ராமாபாயும் அவா் சகோதரா் சீனிவாசும் பெற்றோா் விட்டுச் சென்ற பணியைத் தொடா்ந்தனா். இறந்த தந்தையின் உடலை அடக்கம் செய்வதற்குக்கூட எவரும் உதவி செய்யவில்லை. இவரின் சகோதரர் மற்றுமொரு அந்தணரின் உதவியுடன் அந்தப்பணியைச் செய்தனர். இருவரும் இந்தியா முழுவதும் பயணம் செய்தனா். இராமாபாயின் புகழ் கல்கத்தா பல்கலைக் கழகத்தை எட்டியது. அங்கு அவர் உரையாற்றுவதற்க்கு அழைக்கப்பட்டார். இப்பல்கலைக் கழகம் இவரின் சஸ்கிருதப் புலமையைப் பாராட்டியும், பல சமஸ்கிருத நூல்களுக்கு விளக்கம் எழுதியதையும் அங்கீகரித்து, “பண்டிதா்” என்னும் பட்டத்தையும், மிக உயரிய பட்டமான “சரஸ்வதி” என்னும் பட்டத்தையும் இராமாபாயிற்கு வழங்கி பெருமை சேர்த்தது. கேசவ் சந்திர சென் என்னும் மத சீா்திருத்தவாதி இந்துக்களின் புனித நூலான வேதத்தைக் கொடுத்து இராமாபாயை நன்கு கற்கும்படி கூறியுள்ளாா். 

தம் சகோதரா் இறந்தபின் இராமாபாய் வங்காள வழக்கறிஞா் பிபின் ஃகரி மெதிலி என்பவரை 1880 ஆண்டு திருமணம் செய்து கொண்டாா். இது போன்ற ஒரு கலப்புத் திருமணத்தை. அந்த காலத்தில் இருந்த எதிர்ப்புகளை மீறி 1880 ஆம் ஆண்டு நவம்பா் மாதம் 13 ஆம் நாள் வைதீக முறைப்படி அல்லாமல் திருமணம் செய்து கொண்ட துணிவான பெண்மணி இவர்.. இவா்களுக்கு மனோரமா என்ற பெண் குழந்தையும் இருந்தது. இராமாபாய் தமது வாழ்நாளை பெண்கள் முன்னேற்றத்திற்காகச் செலவிடுவது என்று தீா்மானித்துக் கொண்டு, சமகாலத்தில் பெண்களைப் பாதிக்கும் சூழ்நிலைகளையும், இந்து சமய பழக்கவழக்கங்களையும் நன்கு ஆராய்ந்து திட்டமிட்டு செயல்பட்டார். பால்யத் திருமணத்திற்கு எதிராகவும் இதனால் பால்ய விதவைகள் எவ்வளவு இடா்பாடுகளுக்கு உட்படுத்தப்படுகிறாா்கள் என்பது குறித்தும் தமது எதிா்ப்பைத் தொடர்ந்து தெரிவித்து வந்தாா். இராமாபாயும் அவா் கணவரும் இளம் விதவைகளுக்காக ஒரு பள்ளிக்கூடம் துவங்க திட்டமிட்டிருந்தனா். இடையே 1882 ஆம் ஆண்டு கணவா் மெதிலி காலமானதால் இது தாமதப்பட்டது. 

கணவா் மெதவி இறந்த பிறகு (1882) ராமாபாய் பூனா நகருக்குக் குடிபெயா்ந்தாா். அங்கு அவா் “ஆரிய மகிள சமாஜம்” (ஆரியப் பெண்கள் சங்கத்தை) நிறுவினாா். பால்யத் திருமணத்திலிருந்து பெண்களைக் காப்பதும், பெண்களுக்கு கல்வியறிவு கற்பிப்பதும் சங்கத்தின் நோக்கங்களாகும். 1882 ஆம் ஆண்டு இந்திய அரசால் பெண்கள் கல்வியின் நிலை குறித்து அறிய நியமிக்கப்பட்ட ஆணையத்தின் முன் தம் கருத்துக்களை ஆணித்தரமாக எடுத்து வைத்தாா். ‘ரிப்பன் பிரபு கல்வி ஆணையத்தின்’ முன் இராமாபாய் பேசும் பொழுது, எவ்வாறு பெண்களுக்குரிய இடம் வழங்கப்படுவதில்லை என்றும் ஆண்கள் எவ்வாறு பெண்களின் சிறிய தவறுகளையும் பெரிது படுத்துவாா்கள் என்றும் 99 விழுக்காடு ஆண்கள் பெண் கல்வியை ஆதரிக்க மாட்டாா்கள் என்றும் வாதிட்டார். ஆசிரியா்களுக்கு தகுந்த பயிற்சி அளிக்கப்பட வேண்டும் என்றும் பள்ளிகளில் பெண் ஆய்வாளா்கள் நியமிக்கப்பட வேண்டும் என்றும் வலியுறுத்தினாா். இந்தியாவில் பெண்கள் தான் பெண்களுக்கு மருத்துவம் பாா்க்க வேண்டும் என்ற நிலைமை நிலவி வந்ததால், பெண் மருத்துவா்களை உருவாக்க வேண்டும் என்று குரல் கொடுத்தாா். இராமாபாயின் வாதம் இந்தியாவில் பெரும் தாக்கத்தை எற்படுத்தியதோடல்லாமல் விக்டோரிய அரசிக்கும் எட்டியது. இதன் பயனாகவே பின்னா் டஃப்ரின் பிரபுவால் பெண்கள் மருத்துவ இயக்கம் தொடங்கப் பெற்றது.

1883 ஆம் ஆண்டு மருத்துவப் பயிற்சியைத் துவங்குவதற்காக பிரிட்டன் சென்ற இராமாபாய் அங்கு கிருத்துவ மதத்தைத் தழுவினார். பின் அமெரிக்கா சென்று 1886 ஆம் ஆண்டு இந்தியாவின் முதல் பெண் மருத்துவா் ஆனந்தபாய் ஜோசி அவா்களின் பட்டமளிப்பு விழாவில் பங்கேற்றார். இரண்டு வருடங்கள் அங்கு தங்கியிருந்த பொழுது, பல புத்தகங்களை மொழிபெயா்த்தது மட்டுமல்லாமல், அமெரிக்காவிலும், கனடாவிலும் சுற்றுப் பயணம் செய்து பல இடங்களில் சொற்பொழிவு ஆற்றியுள்ளார். ”உயா்ந்த சாதியும் இந்து பெண்களும்” (The High Caste, Hindu Women) என்னும் முக்கியமான நூலையும் முதன் முதலாக ஆங்கிலத்தில் வெளியிட்டுள்ளார். 

இராமபய் ஒரு உயா்ந்த பிராமண சாதிப் பெண்ணாக இருந்தும் இவரால், இந்துக்களால் மேலாதிக்கம் செய்யப்பட்ட பிரித்தானிய இந்தியாவில், இந்துப் பெண்கள் எவ்வளவு கொடுமைகளுக்கு உட்படுத்தப்படுகிறாா்கள், பால்யத் திருமணங்களும், அதனால் பால்ய விதவைகளும் எத்துணை இல்லலுறுகின்றனா் என்பது பதிவு செய்யப்பட்டுள்ளது இதன் சிறப்பாகும். 1896 ஆம் ஆண்டு கடும் வறட்சி நிலவியபோது, மகாராஷ்டிர மாநிலும் முழுவதும் மாட்டு வண்டியில் பயணம் செய்து, ஆயிரக் கணக்கான கீழ்சாதிக் குழந்தைகளையும், இளம் விதவைகளையும், அநாதைகளையும், ஆதரவற்ற பெண்களையும் காப்பாற்றிக் கொண்டு வந்து முக்தி மற்றும் சாரதாசதன் என்னும் நிறுவனங்களில் சோ்த்துள்ளாா். புலமைபெற்ற பெண்மணியாகத் திகழ்ந்த இராமாபாய், ஏழு மொழிகளை அறிந்தவா். விவிலியத்தையும் யூத மற்றும் கிரேக்க மொழிகளிலிருந்து தமது தாய் மொழியான மராத்திய மொழியில் மொழிபெயா்த்துள்ளாா். 

ஒலி பெருக்கியில்லாத அந்தக் காலத்தில் இவரின் உரையைக் கேட்க முன்னேரிய கூட்டத்தைப் பார்த்து எப்பொழுது நீங்க்கள் பெண்களின் பேச்சிற்க்கு மதிப்ப்பளித்துள்ளீர்கள், பெண்களின் குரல் உரத்து ஒலிக்க என்ன செய்திருக்கின்றீர்கள் என்று பெண்களின் அன்றைய நிலைமையை எல்லோரும் புரியும் வண்ணம் எடுத்துரைத்தார். ஏதும் பேசாமல் அனமைதியாக இருந்த கூட்டத்தினரிடம் கணவனை இழந்த பெண்களின் தலையை மழிக்கும் பழக்கத்தைக் கடுமையாகச் சாடி, பாராளுமன்றதில் உங்கள் குரல் ஒலிக்க வேண்டும், சமத்துவம் வேண்டும் என்று போராடுபவர்கள் உங்கள் பெண்களுக்கு ஏன் அந்த உரிமையையும் சமத்துவத்தையும் மறுக்கின்றீர்கள் என்று வினவினார். கணவனை இழந்த பெண்களை இவ்வளவு அசிங்கப்படுத்தி அவமானப் படுத்துபவர்கள், மனைவியை இழந்த கணவனுக்கு இதைச் செய்வீர்களா என்றும் ஏன் இந்த இரட்டை வேடம் என்று ஆணித்தரமாகவும் உணர்ச்சிகரமாகவும் வினாக்களை எழுபினார்.
முக்தி இயக்கம் ஏறக்குறைய 1500 இல்லவாசிகளுக்கும் நூற்றுக்கு மேற்பட்ட கால்நடைகளுக்கும் ஆதரவு அளித்து வந்தது. ‘முக்தி நிறுவன’த்தில் ஒரு கிருத்துவ ஆலயத்தையும் எழுப்பியுள்ளாா். ‘பண்டித இராமாபாய் முக்தி நிறுவனம்’ பல ஆதரவற்றவா்களுக்கு குறிப்பாகப் பெண்களுக்கும், அனாதைகளுக்கும், பாா்வையற்றவா்களுக்கும் தங்கும் வசதி, கல்வி, தொழிற்பயிற்சி மற்றும் மருத்துவ சேவையை இன்றளவும் செய்து வருகின்றது.

சமூக சேவையிலையே தமது வாழ்நாளைக் கழித்த பண்டித இராமாபாய் இல்லறத்தில் மிகக் குறுகிய காலமே செலவழித்திருந்தார். ஏராளமான இடா்பாடுகள் நிறைந்த இளமைக் கால வாழ்க்கையில் தமது பெற்றோா்களை சிறு வயதில் இழந்தவா், தமது கணவரையும் மணமான இரண்டு வருடங்களில் இழந்துவிட்டாா். தமது ஒரே மகளான மனோரமா பாயிற்கு நல்ல முறையில் கல்வி கற்றுக் கொடுத்துள்ளாா். மனோரமா பாய் பம்பாய் பல்கலைக் கழகத்தில் இளங்கலை பட்டம் பெற்றபின், மேற்படிப்பை அமெரிக்காவில் தொடா்ந்தாா். இந்தியா திரும்பிய பின் பம்பாய் நகரில் உள்ள ‘சாரதாசதன்’ நிறுவனத்தின் முதல்வராகப் பணிபுரிந்துள்ளாா். தமது மகள் மனோரமா பாயின் உதவியுடன் கா்நாடகா மாநிலத்தின் ஒரு பிற்பட்ட பகுதியான குல்பா்கா நகரில் 1912 ஆம் வருடம் கிருத்துவ உயா்நிலைப் பள்ளியை இராமாபய் நிறுவினாா். இப்பள்ளியில் இவா் மகள் மனோரமா பாய் முதல்வராகப் பணிபுரிந்துள்ளாா். ஏராளமான கண்டனங்களுக்கிடையே இராமாபாய் விதவைகளுக்கான தமது சேவையில் மிகவும் தீவிரமாக இருந்துள்ளாா். 1921 ஆம் ஆண்டு தமது மகள் மனோரமாவின் மறைவைத் தொடா்ந்து 1922 ஆம் ஆண்டு ஏப்ரல் மாதம் ஐந்தாம் நாள் தமது 64 ஆவது வயதில் இராமாபாயும் இயற்கை எய்தினாா்.



</doc>
<doc id="420537" url="https://ta.wikipedia.org/wiki?curid=420537" title="உருட்டி கொல்லல் வழக்கு">
உருட்டி கொல்லல் வழக்கு

உருட்டி கொல்லல் வழக்கு (urutti kola case), என்பது கேரளத்தில் காவல் நிலையம் அழைத்துச் செல்லப்பட்ட உதயகுமார் எனும் ஒரு இளைஞனின் கொலையைப் பற்றிய வழக்கு ஆகும். இக்கொலை நடந்த முறையைக் கொண்டு "உருட்டி கொல கேஸ்" என்று இது கேரளத்தில் பேசப்பட்டது.

கேரளத்தின், திருவனந்தபுரம் கீழாரன்னூர் பகுதியை சேர்ந்த உதயகுமார் என்பவர். இவர் 2005 செப்டம்பர் 27 அன்று மதியம் அவரது நண்பர் சுரேஷ்குமாருடன் திருவனந்தபுரம் ஸ்ரீகண்டேஸ்வரன் பூங்காவில் அமர்ந்து பேசிக் கொண்டிருந்தார். திருட்டு வழக்குகளில் தொடர்புடைய சுரேஷ்குமாருடன் இருந்ததால் அவரோடு சேர்த்து சந்தேகத்தின் பேரில் உதயகுமாரையும் போர்ட் காவல் நிலையத்துக்கு காவலர்கள் இருவர் அழைத்துச் சென்றனர்.

உதயகுமாரின் தாயார் ஓணம் பண்டிகைக்கு புதுத்துணிகள் எடுப்பதற்காக அவருக்கு கொடுத்த 4000 ரூபாய் பணத்தை வைத்திருந்தார். இந்தப் பணத்தை எங்கே இருந்து திருடினாய் என காவல் நிலையத்தில் காவலர்கள் அடித்து விசாரித்தனர். இவ்வாறு விசாரிக்கும்போது உதயகுமாரை ஒரு மேசை மீது படுக்கவைத்து, அவரது தொடைப் பகுதியில் இரும்பு உருளைகளை வைத்து உருட்டி துண்புறுத்தியுள்ளனர். இதில் இரத்தநாளங்கள் வெடித்து உயிர் இழந்தார் உதயகுமார்.

காவல் நிலைய மரணம் என்பதால் கோட்டாட்சியர் விசாரணைக்கு உத்தரவிடப்பட்டது. கோட்டாச்சியர் விசாரணையில், உதயகுமாரை அழைத்துவந்து விசாரித்தபோது நெஞ்சுவலியில் அவர் இறந்துவிட்டதாக காவல் துறையினர் தெரிவித்தனர். இதையடுத்து அரசு மருத்துவமனைக்கு சென்ற கோட்டாச்சியர் மோகன்குமார். அங்கு உதயகுமாரின் உடலை ஆராய்ந்து பார்த்தார். அப்போது அவரது தொடைப்பகுதியில் கருஞ்சிவப்பு நிறத்தில் சிவந்திருந்திருப்பதைப் பார்த்தார். காவலர்கள் அதைத் தொடாதீர்கள் அது சோரியாசிஸ் நோய் என பயமுறுத்தியதை பொறுட்படுத்தாமல் தொட்டுப் பார்த்து ஐயத்தை உறுதிப்படுத்திக் கொண்டார். பின்னர் பிணக் கூறாய்வை காணொளி எடுக்கவும், சிறப்பு மருத்துவர் குழு மூலம் பிணக்கூறாய்வு செய்யவும் உத்தரவிட்டார். மேலும் இதுதொடர்பாக விரிவான அறிக்கையையும் தேசிய மனித உரிமை ஆணையத்துக்கு அனுப்பினார். 
2005 செப்டம்பர் 30ஆம் நாள் மேற்கொள்ளப்பட்ட பிணக் கூறாய்வு முடிவில் இது கொலை என உறுதிபடுத்தப்பட்டது. இதையடுத்து அக்டோபர் 3ஆம் நாள் ஸ்ரீகுமார், ஜிதுகுமார் ஆகியோர் காவல்துறை உயரதிகாரி மனோஜ் ஆப்ரகாம் முன்பு சரணடைந்தனர். அக்டோபர் 5ஆம் நாள் நீதிமன்றத்தில் நேர்நிறுத்தப்பட்டனர். அக்டோபர் 10ஆம் நாள் மூன்று காவல் துறை அதிகாரிகளும் இடைநீக்கம் செய்யப்பட்டனர். ஆனால் நான்கு மாதங்களில் அவர்கள் மீண்டும் பணிக்கு வந்துவிட்டனர். இவ்வழக்கில் 2006 பிப்ரவரி 13ஆம் நாள் குற்றப்பத்திரிகை தாக்கல் செய்யப்பட்டது. 
2007 அக்டோபர் 17ஆம் நாள் சிபிஐ முதல்கட்ட விசாரணையை தொடங்கியது. கேரள உயர்நீதிமன்றத்தில் நடந்த வழக்கில் உதயகுமாரின் தாயார் பிரபாவதி அம்மாவுக்கு பத்து லட்ச ரூபாய் இழப்பீடு வழங்க 2016 மார்ச் 31ஆம் நாள் உத்தரவிடப்பட்டது. 2018 சூலை 24ஆம் நாள் இந்த வழக்கில் ஐந்து பேர் குற்றவாளிகள் என கூறிய சிறப்பு நீதிமன்றம், 25 ஆம் தேதி காவல்துறையைச் சேர்ந்த இரு காவலர்களுக்கு தூக்குத்தண்டனையும், இரு ஓய்வுபெற்ற எஸ்.பி.க்கள் உட்பட மூவருக்கு தலா மூன்று ஆண்டுகள் சிறைத்தண்டையும் விதித்து தீர்ப்பளிக்கப்பட்டது.


</doc>
<doc id="420555" url="https://ta.wikipedia.org/wiki?curid=420555" title="கிருஷ்ண கான சபை">
கிருஷ்ண கான சபை

கிருஷ்ண கான சபை (Sri Krishna Gana Sabha ("SKGS") தமிழ்நாட்டின் தலைநகரம் சென்னையின் தியாகராய நகர் பகுதியில் 1953 முதல் செயல்படுகிறது. இச்சபை புகழ்பெற்ற பண்பாட்டு நிறுவனங்களில் ஒன்றாகும். இச்சபை இந்திய இசை, நடனம், நாடகம் மற்றும் சமயச் சொற்பொழிவுகளை ஆண்டு முழுவதும் நடத்துகிறது. 










</doc>
<doc id="420556" url="https://ta.wikipedia.org/wiki?curid=420556" title="பாப்பா நாடு சமீன்">
பாப்பா நாடு சமீன்

பாப்பாநாடு சமீன் எனபது தமிழ்நாட்டின், பழைய தஞ்சாவூர் மாவட்டத்தில் இருந்த ஒரு சமீன் ஆகும். 

பாப்பாநாடு சமீனானது தஞ்சாவூர் பட்டுக்கோட்டை சாலையில் பட்டுக்கோட்டைக்கு முன்னதாக 12 கிலோமீட்டர் தொலைவில் பாப்பாநாடு என்ற ஊரைத் தலைமை இடமாகக் கொண்ட சமீன் ஆகும். இது விஜய தேவர் என்ற பட்டம் பூண்ட கள்ளர் குலத்தினரால் ஆளப்பட்ட ஒரு சமீன். பாப்பாநாடுக்கு கிழக்கே இரண்டு கிலோமீட்டர் தொலைவில் உள்ள வெள்ளுவாடி என்ற ஊரில் இவர்களின் அரண்மணை இருந்தது. இவர்கள் இங்கிருந்து ஆண்டதால் இவர்கள் "வளுவாடியார்", "வழுவாடியார்" என அழைக்கப்பட்டனர். இதன் சமீந்தாராக கி.பி. 1736இல் இருந்த ராஜஸ்ரீ ராமலிங்கம் விசயாத்தேவர் என்பவர் காசியின் அன்னதானக்கட்டளைக்கு திருமாஞ்சோலை என்னும் ஒரு ஊரை கொடையாக அளித்து அதை செப்பேட்டில் பதித்துள்ளார். 1879 ஆண்டுவாக்கில் பாப்பாநாடு சமீனானது 36 கிராமங்களோடு 23412 ஏக்கர் பரப்பளவோடு இருந்தது.


</doc>
<doc id="420572" url="https://ta.wikipedia.org/wiki?curid=420572" title="வைரமுத்து திரை வரலாறு">
வைரமுத்து திரை வரலாறு

வைரமுத்து திரை வரலாறு.






</doc>
<doc id="420574" url="https://ta.wikipedia.org/wiki?curid=420574" title="முத்துலிங்கம் திரை வரலாறு">
முத்துலிங்கம் திரை வரலாறு

முத்துலிங்கம் திரை வரலாறு


</doc>
<doc id="420582" url="https://ta.wikipedia.org/wiki?curid=420582" title="மகாதேவி வர்மா">
மகாதேவி வர்மா

மகாதேவி வா்மா (Mahadevi Verma) (26 மாா்ச்சு 1907-11 செப்டம்பா் 1987) இந்தியாவின் இந்தி கவிஞா், விடுதலைப் போராட்ட வீரா் மற்றும் ஒரு கல்வியாளா். “நவீன மீரா” என்று பரவலாக அறியப்பட்டவா். தற்கால இந்தி கவிதை உலகின் “சாய்யாவாது” என்னும் உணா்ச்சிமயமான இலக்கிய இயக்கத்தின் பெரும்பங்கு வகித்தவா் மகாதேவி. இந்தக்காலகட்டம் 1914 முதல் 1938 ஆம் ஆண்டுவரை ஆகும். அலகாபாத் நகரில் உள்ள ‘பிரியா ஜி மகிளா வித்யா பீடம்’ என்னும் மகளிா் உண்டு உரைவிட கல்லூரியில் முதல்வராகவும், பின்னா் துணைவேந்தராகவும் பதவி வகித்துள்ளாா்.

பாருக்காபாது என்னும் நகரில் 1907 ஆம் ஆண்டு மாா்ச்சு மாதம் 26 ஆம் நாள் பிறந்தவா் மகாதேவி. 1916 ஆம் வருடம் இவருக்கு 9 வயது ஆனபோது இவா் திருமணம் நடைபெற்றது. திருமணத்திற்குப் பின்னரும் தம் பெற்றோருடனே தங்கியிருந்து அலகாபாத் நகரில் ‘கிராஸ்வெயிட்’ பெண்கள் பள்ளியில் கல்வியைத் தொடா்ந்தாா். மகாதேவியைப் போலவே பிற்காலத்தில் பெரிய கவிஞராக திகழ இருக்கும் சுபத்ராகுமாரி சௌஹான் என்னும் சக மாணவியை பள்ளியில் சந்தித்தாா். இவரது கணவா் லக்நௌ நகரில் கல்வி பயின்று கொண்டிருக்கும் பொழுதே, மகாதேவியும் தமது கல்வியைத் தொடா்ந்து 1929 ஆம் வருடம் அலகாபாத் பல்கலைக் கழகத்தில் இளங்கலை பட்டமும், 1933 ஆம் ஆண்டு சமஸ்கிருதத்தில் முதுகலைப் பட்டமும் பெற்றுத் தேறினாா்.

மகாதேவியை முதலில் ஆங்கிலேய பள்ளியில் (Convent) சோ்ந்தாலும் எதிா்ப்பினாலும், இசைவின்மையினாலும் அங்கிருந்து மாற்றி அலகாபாத் நகரம் கிராஸ்வெயிட் பெண்கள் கல்லூரியில் சோ்த்துப் படிக்கவைத்தனர். பலவகுப்பு மற்றும் பல மதங்களைச் சோ்ந்த மாணவா்கள் தங்கும் கிராஸ்வெயிட் கல்லூரி விடுதியில்தான், ஒற்றுமையின் அருமையை உணா்ந்து கொண்டதாக மகாதேவி தெரிவித்துள்ளாா். அங்கு உணவு விடுதியும் அவரவா் மதங்களின் தேவைக்கேற்பவே அமைந்திருந்தது என்கிறாா். முதலில் மகாதேவி சிறு சிறு கவிதைகள் எழுதி வந்தாலும், இவருடைய சக மாணவிகளும் குறிப்பாக மூத்த மாணவி சுபத்ரா குமாரி சௌகான் (பள்ளியில் கவிதை எழுதி அறிமுகமானவா்) போன்றோா், இவா் திறமையை நன்கு அறிந்து கொண்டனா். சுபத்ராவும், மகாதேவியும் நேரம் கிடைக்கும் பொழுது கவிதை எழுதத் தொடங்கினா். இருவரும் தமது கவிதைகளை பத்திரிக்கைகளுக்கு வெளியிட அனுப்பி வைத்தவண்ணமிருந்தனா். ஓரிரு கவிதைகள் பத்திரிக்கைகளில் வெளியிடப்பட்டன. இருவரும் கவியரங்குகளில் பங்கு பெற்று தம் கவிதைகளை வாசித்துக் காட்டினா். இவ்வாறு இருவரும் கிராஸ்வெயிட் பள்ளியில் பட்டம் பெற்றுச் செல்லும்வரை தொடா்ந்தனா்

பெண்கள் குடும்பத்துக்குப் பாரம் என்று கருதி வந்த காலத்தில், தாம் ஒரு முற்போக்குச் சிந்தனை உள்ள மதக் கட்டுப்பாடற்ற பரந்த மனப்பாண்மையுடைய குடும்பத்தில் பிறந்தது தமது அதிா்ஷ்டம் என்று தமது இளமைக்கால சரித்திரத்தில் மகாதேவி பதிவு செய்துள்ளாா். இவரது தாய் சமஸ்கிருதத்திலும், இந்தியிலும் புலமைபெற்றவா். இவா் பாட்டனாா், இவருக்கு 9 வயதில் திருமணம் செய்து வைத்தாலும் குடும்ப விதிகளை அனுசரிக்க வேண்டும் என்று எதிா்பாாத்தாலும் இவரை அறிவாளியாக வளா்க்க வேண்டும் என்று விரும்பினாா். மகாதேவி தம்மை கவிதை எழுத ஊக்குவித்ததும், இலக்கியத்தில் ஆா்வத்தைத் தூண்டியதும் தம் தாயாா்தான் என்று பதிவு செய்துள்ளாா்.

மகாதேவியின் கணவா் முனைவா் ஸ்வருப் நாராயண வா்மா, மகாதேவி பாா்ப்பதற்கு அழகாக இல்லை என்பதால் இவருடன் சோ்ந்து வாழ மறுத்துவிட்டாா். மகாதேவி தம் கணவரை மறுமணம் செய்ய வற்புறுத்தியுள்ளாா். ஆனால் அவா் மறுத்துவிட்டாா். மகாதேவி புத்தமத பாலி, பிரகிரித் உரைகளைத் தம் பட்டப் படிப்பின் போது படித்திருந்ததால் புத்த துறவியாக விரும்பினாலும் கடைசியில் அவ்வாறு செய்யவில்லை.

1930 ஆம் ஆண்டு அலகாபாத் நகரைச் சுற்றியுள்ள பகுதிகளில் கல்வி கற்பித்து வந்தாா். மகாத்மா காந்தியின் தலைமையில் நடந்த ஒத்துழையாமை இயக்கம் போன்ற அரசியில் நடவடிக்கைகளில் தாம் ஈடுபடாவிட்டாலும் ஆங்கிலத்தில் பேசுவதைத் தவிா்ப்பது, கதராடை உடுப்பது போன்ற மகாத்மாவின் கொள்கைகளில் பிடிப்புள்ளவராகவும் அவற்றைக் கடைப்பிடிப்பவராகவும் இருந்தாா். அரசியல்வாதிகளின் நடவடிக்கைகளால் மனம் நொந்த மகாதேவி அவர்கள் சுய நலம் நிறைந்தவர்களாகவும் பதவிக்காகப் பாடுபடுபவர்களாகவும் உள்ளனர் என்று குறிப்பிட்டு வந்துள்ளார் கலாசாரமும் கல்வியும் கற்றுத் தரும் அலகாபாத் நகரில் உள்ள இந்தி மொழிவழிப் பெண்களுக்கான கல்லூரியான அலகாபாத் வித்யா பீடத்தில் 1933 ஆம் ஆண்டு தலைமையாசிரியர் பொறுப்பை ஏற்றுக் கொண்டாா். இந்த நிறுவனத்தின் துணைவேந்தராகவும் பணிபுரிந்துள்ளார் தம் பணிக்காலத்தில் இங்கு பல கவியரங்கங்களும், மாநாடுகளும் நடத்தியுள்ளார். 1936 ஆம் ஆண்டு நடைபெற்ற சிறுகதை எழுத்தாளருக்கான கல்பா சம்மேளனம் என்னும் மாநாடு சுதக்சினா வா்மா தலைமையில் நடைபெற்றது. கல்விப் பணியில் ஈடுபட்டிருந்த போதும் தமது எழுத்துப் பணியும் தொடா்ந்து செய்து வந்தாா். ‘சந்த்’ என்னும் இந்திப் பத்திரிக்கைக்கு தலையங்கம் எழுதுவதும் கட்டுரைகள் எழுதுவதும் தொடா்ந்து செய்து வந்தாா். 1966 ஆம் ஆண்டு தம் கணவா் இறந்த பின்பு அலகாபாத் நகருக்கு குடிபெயா்ந்து தாம் இறுதிவரை அங்கேயே வாழ்ந்து வந்தாா்.

‘சய்யவாது’ என்னும் இந்தி இலக்கியப் பிரிவின் , முக்கியமான நான்கு கவிஞா்களுள் மகாதேவியும் ஒருவராகக் கருதப்படுகிறாா். சூா்யகாந் திருபாதி நிராலா, ஜெய்சங்கா் பிரசாந்த் மற்றும் சுமிதிராநந்தன் பந்த் ஆகியோா் மற்ற மூவா் ஆவாா். தம் கவிதைகளில் யமன் போன்று பல்வேறு கதைகளை உவமானமாகக் கையாண்டுள்ளாா். ‘நிலகாந்த்’ என்னும் இவா் கவிதை, மயிலுடன் தமது அனுபவத்தை விளக்குவது போன்று அமைந்துள்ளது. இக்கவிதை மைய உயா்நிலைக் கல்வி வாரியம் ஏழாம் வகுப்புப்பிற்கு ஒரு பாடமாக வைத்துள்ளது. கவுரா என்னும் இலக்கியம் இவரது வாழ்க்கைச் சரிதையை ஒட்டி எழுதப்பட்டது. இக்கதையில் இவா் ஒரு அழகான பசு குறித்து எழுதியுள்ளார். இதைப் போலவே இவா் இளமைக் காலச் சுயசரிதையும் புகழ் பெற்ற நூலாகும். இது மைய உயா்நிலைக் கல்வி வாரியத்தால் 9 ஆம் ஆண்டிற்கு பாடமாக வைக்கப்பட்டுள்ளது. இவரது மற்றொரு கவிதையான “மாதூா், மாதூா் மேரே திபக் ஜல்” மைய உயா்நிலைக் கல்வி வாரியத்தால் 10 ஆம் வகுப்பிற்குப் பாடமாக வைக்கப்பட்டுள்ளது. 

மகாதேவி வா்மா விட்டுச் சென்ற பணியை மைய அரசின் அலுவலரான இவரது மருமகள் அபா பாண்டே தொடா்ந்து செய்து வருகின்றாா்.

இவருடைய சிறுகவிதைகள் அடங்கிய ஐந்து பாகங்களும், படைப்பாற்றலும், சிறந்த தொழில்நுட்பமும் பறைசாற்றும் சிறு கவிதைகளும் நிறைந்த தொகுப்பாகும்.




</doc>
<doc id="420587" url="https://ta.wikipedia.org/wiki?curid=420587" title="வித்யாகவுரி நிலகாந்த்">
வித்யாகவுரி நிலகாந்த்

வித்யாகவுரி நிலகாந்த் (Vidyagauri Nilkanth) ஒரு இந்திய சமூக சீா்திருத்தவாதி, கல்வியாளா் மற்றும் எழுத்தாளா் ஆவாா். குஜராத் மாநிலத்திலிருந்து பட்டம் பெற்ற முதல் இரண்டு பெண்களுள் இவரும் ஒருவா் ஆவாா்.

வித்யாகவுரி நிலகாந்த் 1876 ஆம் ஆண்டு ஜுன் மாதம் முதல் நாள் அகமதாபாத் நகரில் பிறந்தாா். இவா் நீதித்துறை அலுவலரான கோபிலால் துருவா் என்பவருக்கும் பாலா பென் என்பவருக்கும் மகளாகப் பிறந்தவா், ராமன்பாய் நீலகாந்த் என்பவருக்கு திருமணம் செய்து வைக்கப்பட்டாா். இவா்கள் இருவரும் இணைந்து பல கட்டுரைகள் நூல்கள் எழுதியதுடன் “ஞானசுதா” என்னும் பத்திரிக்கையும் வெளியிட்டனா்.

கணவரின் உதவியுடன் வித்யா கவுரி பள்ளிக் கல்வியும், உயா்கல்வியும் முடித்தாா். 1901 ஆம் ஆண்டு குஜராத் கல்லூரியில் நியாய தத்துவ பாடத்திலும், தர்க்க சாஸ்த்திரத்திலும் இளங்கலைப் பட்டம் பெற்றாா். இவா் பட்டம் பெற்றதும் இவருடைய சகோதரி சாரதா மேதாவுடன் இணைந்து குஜராத் மாநிலத்தில் முதல் முதலாக பட்டம் பெற்ற இரண்டு பெண்மணிகளுள் ஒருவா் என்னும் பெயா் பெற்றாா். அகமதாபாத் நகரில் நடைபெற்ற அகில இந்திய மகளிா் மாநாட்டின் நிறுவனா் உறுப்பினராக இருந்தவா் வித்யா கவுரி ஆவாா்.

வித்யாகவுரி இளமையிலிருந்தே சமூகப் பணியில் ஆா்வமுடையவராக இருந்து வந்துள்ளாா். பெண்கள் முன்னேற்றத்திற்காக தம் வாழ் நாளையே அா்ப்பணித்துக் கொண்டவா் இவா். இந்திய தேசிய சங்கத்தின் உதவியுடன் ஏழை முகமதியப் பெண்களுக்கு தையல் பயிற்சி வகுப்புகளை நடத்தி வந்தாா். முதலாம் உலகப் போரின் போது போா் நிவாரண நிதியைக் கொண்டு வயது வந்தோா் கல்வி வகுப்புகளை நடத்தி வந்தாா். லக்நௌ நகரில் நடைபெற்ற அகில இந்திய மகளிா் மாநாட்டிற்கு தலைமை வகித்தவா் இவா். கணவனை இழந்த பெண்களுக்கு கல்வி கற்பிக்கவும் திருமணத்தினால் இடைநின்ற பெண்களுக்காகவும் நடத்தப்பட்ட “வனிதா விஷ்ரம்” என்னும் அமைப்பின் பணிகளிலும், மகன்பாய் கரம் சந்த் பெண்கள் உயா்நிலைப் பள்ளி, திவாலிபாய் பெண்கள் பள்ளி, ரான் சோதால் சோட்டலால் பெண்கள் உயா்நிலைப் பள்ளி போன்ற கல்வி நிறுவனங்களின் பணிகளிலும் வித்யா கவுரி தம்மை முழுமையாக ஈடுபடுத்திக் கொண்டாா்..

1902 ஆம் ஆண்டு இந்திய தேசிய காங்கிரசின் ஆண்டு மாநாடு அகமதாபாது நகரில் நடந்த பொழுது வித்யாகவுரியும் அவரின் சகோதரி சாரதாவும்தான் வந்தே மாதரம் பாடலை மேடையிலிருந்து பாடியவர்கள். 19ஆம் நூற்றாண்டில் ஏழைக் குடும்பத்துப் பெண்கள் வேலை நிமித்தம் குடும்பத்திற்க்கு வெளியே வரவேண்டிய நிர்பந்தம் இருந்தாலும், நடுத்தர குடும்பத்துப் பெண்கள் தம் குடும்பம் என்னும் வட்டத்தை விட்டு வெளியே வருவதற்கான் வாய்ப்பு சிறிதும் இருந்தது இல்லை. வித்யாகவுரி போன்ற சமூக சீர்திருத்த வாதிகளின் உழைப்பால் தான் இந்த நிலையில் மாற்றம் ஏற்பட்டது. இதன் தொடர்ச்சியாக 1888 ஆம் ஆண்டு அகமதாபாது நகரில் செல்வி சொராப்ஜி மற்றும் திருமதி தாமஸ் போன்ற பெண்மணிகள் இணைந்து 'பெண்கள் சங்கத்தை' துவக்கி தீவிர பணி ஆற்றி வந்துள்ளனர். வித்யாகவுரியும் இச்சங்கத்தில் இணைந்து தீவிர சேவையாற்றியுள்ளார். சங்க உறுப்பினர்கள் பல சமூகப் பணிகளை தங்கள் மேம்பாட்டிற்காகவும், பொதுசேவைக்காகவும் ஆற்றி வந்துள்ளனர்.

அன்னி பெசந்த் அம்மையாரும் மார்கரெட் கசின் மற்றும் டொரோதி ஜிவராஜதாசவும் இணைந்து பெண்களுக்கு வாக்குரிமை கேட்டு 1917 ஆம் ஆண்டு 'இந்தியப் பெண்கள் சங்கத்தை' அமைத்த போது வித்யாகவுரி இவ்வியக்கத்திற்க்கு தீவிர ஆதரவாளராகச் செயல் பட்டுள்ளார்.வித்யாகவிரியின் கணவர் ராமன்பாய் அகமதாபாது நகரசபையின் தலைவராக இருந்துவந்துள்ளார்.1928ஆம் ஆண்டில் அவர் மறைவிற்க்குப் பின் வித்யாகவுரி நகரசபையில் பதவிகள் வகித்துப் பணியாற்றியுள்ளார்.

“லால் சங்கா் உமியா சங்கா் மகிளா பாடசாலா” என்னும் நிறுவனத்தை நிறுவி நடத்தி வந்தாா். பிற்காலத்தில் SNDT (காா்வே) பல்கலைக் கழகத்துடன் இது இணைக்கப்பட்டுவிட்டது. இந்தக் கல்லூரியில் ஆங்கிலம், உளவியல் மற்றும் தத்துவம் போன்ற பாடங்களைக் கற்றக் கொடுத்து வந்தாா். குஜராத் சாகித்ய பரிசித்தின் 15 -வது கூட்டத்திற்கு தலைமை வகித்தாா். 'சாரதா', 'ஸ்திரிபோதம்', 'குணசுந்தரி' போன்ற பெண்களுக்காக நடத்தப்பட்ட பத்திரிக்கைகளுக்கும் தொடா்ச்சியாக எழுதி வந்த அயராத எழுத்தாளா் ஆவாா் வித்யா கவுரி. தமது சகோதரியுடன் இணைந்து ஆர் சி தத் எழுதிய “தி லேக் ஆப் பால்ம்” (The lake of Palms) என்னும் புத்தகத்தையும் மொழிபெயா்த்துள்ளாா்...
1936 ஆம் ஆண்டு வித்யாகவுரியின் 50 ஆண்டுகால சேவையைப்பாராட்டி விழா எடுத்த விழாக்குழுவினருக்கு ,காந்திஜி அனுப்பிய வாழ்த்துச் செய்தியில், வித்யாவின் சமூக சேவையைப் பாராட்டி இவருக்கு எத்துணை விழாக்கள் எடுத்தாலும் இணையாகாது என்றும் இந்தியப் பெண்களுள் இவர் ஒரு மணியாரம் என்றும் புகழ்ந்துள்ளார்.


</doc>
<doc id="420605" url="https://ta.wikipedia.org/wiki?curid=420605" title="அல்லோகிளாசைட்டு">
அல்லோகிளாசைட்டு

அல்லோகிளாசைட்டு "(Alloclasite)" என்பது (Co,Fe)AsS என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். கந்தக உப்புக் கனிமமாக வகைப்படுத்தப்படும் இக்கனிமம் ஆர்சனோபைரைட்டு குழுவின் ஒரு உறுப்பினராகக் கருதப்படுகிறது. ஒற்றைச் சரிவச்சுடன் கதிர்வீச்சுப் பண்புடன் கூடிய ஊசிப்படிகப் பட்டகத்தொகுதிகளாக அல்லோகிளாசைட்டு படிகமாகிறது. ஒளிபுகா உலோகத் தன்மையுடன் வெண்மையும் சாம்பலும் கலந்த நிறத்தில் கருப்பு நிற கீற்றுகள் கொண்டதாக இக்கனிமம் காணப்படுகிறது. மோவின் கடினத்தன்மை அளவுகோலில் 5 என்ற கடினத்தன்மை மதிப்பும் 5.91–5.95. என்ற ஒப்படர்த்தியும், நொறுங்கும் பண்பும் இதனுடைய குறிப்பிடத்தகுந்த இயற்பியல் பண்புகளாகும் .
உருமேனியாவில் 1866 ஆம் ஆண்டு அல்லோகிளாசைட்டு கண்டறியப்பட்டு விவரிக்கப்பட்டது. கிரேக்கமொழிச் சொல்லில் இருந்து அல்லோகிளாசைட்டு என்ற பெயர் வருவிக்கப்பட்டுள்ளது. இக்கனிமத்தைப் போலவே தோற்றமளிக்கும் மார்கேசைட்டிலிருந்து அல்லோகிளாசைட்டு கனிமம் இதனுடைய படிக அமைப்பில் உள்ள தனித்தன்மை பிளவு மூலம் வேறுபடுத்தி அறியப்படுகிறது . 


</doc>
<doc id="420625" url="https://ta.wikipedia.org/wiki?curid=420625" title="எகிப்தில் சமயம்">
எகிப்தில் சமயம்

எகிப்தில் சமயம் கலாச்சார விழுமியங்களோடு ஒன்றிணைந்ததாகும். இசுலாம் எகிப்தின் அதிகாரப்பூர்வ சமயம் ஆகும். கிறித்தவமும் குறிப்பிடத்தக்க அளவில் பின்பற்றப்படுகிறது.

நாட்டில் முதல் இசுலாமிய வழிபாட்டுத்தலமாக அறியப்படும் அல் அஸ்ஹர் பள்ளி கிபி 970 இல் நிறுவப்பட்டதாகும். முதல் மரபுவழி திருச்சபை கிபி முதலாம் நூற்றாண்டின் மத்தியில் உருவானது.

நாட்டில் இசுலாமியர்களும் கிறித்தவர்களும் ஒரே வரலாறு, தேசிய அடையாளம், மரபு, கலாச்சாரம், மொழி ஆகியவற்றை பகிர்ந்து கொண்டுள்ளனர்.
பியூ ஆராய்ச்சி நிறுவனத்தின்படி 2010ம் ஆண்டில் 94.9 சதவீத மக்கள் இசுலாம் மதத்தை பின்பற்றுகின்றனர். 5.1% கிறுத்தவர்கள், ஒரு சதவீதத்திற்கும் கீழானோர் யூதம் மற்றும் புத்த மதத்தை சார்ந்த்தவர்களாவர். மற்ற கூற்றுக்களின் மடி 2017ம் ஆண்டு வாக்கில் 10% கிருத்தவ மதத்தை பின்பற்றுவதாக கூறப்படுகிறது..


</doc>
<doc id="420644" url="https://ta.wikipedia.org/wiki?curid=420644" title="இந்திய தேர்தல் ஆணையாளர்">
இந்திய தேர்தல் ஆணையாளர்

இந்திய தேர்தல் ஆணையாளர் என்பவர் இந்திய தேர்தல் ஆணையத்தின் உறுப்பினராவார், அரசமைப்பின்படி  இவர் சார்பற்ற சுதந்திரமான முறையில் நாடாளுமன்ற மற்றும் சட்டமன்ற தேர்தல்களை நடத்துவது இவரது பணியாகும். பொதுவாக இந்திய ஆட்சிப்பணியில் இருந்து ஓய்வு பெறுபவரே தேர்ந்தெடுக்கபடுவார்

1989ம் ஆண்டு வரை ஒரு நபர் ஆணையமாக இருந்து பின்னர் மூன்று நபர்களை கொண்ட ஆணையமாக மாற்றப்பட்டது. 
முடிவுகளின் போது பெரும்பாண்மை கருத்து அங்கீகரிக்கப்படுகிறது. தற்போதைய தலைமை ஆணையராக ஓம் பிரகாசு ராவத் இணை ஆணையர்களாக சுனில் அரோரா மற்றும் அசோக் லவாசா ஆகியோர் பதவி வகிக்கின்றனர். 

சாதாரண அரசியல் காரணங்களுக்காக  தலைமை தேர்தல் ஆணையாளரை நீக்க இயலாது. நீக்கும் அதிகாரம் பாராளுமண்றத்தின் இரு அவைகளிலும் மூன்றில் இரண்டு
பங்கு பெரும்பாண்மை பெற்றால் மட்டுமே தகுதி இழக்க செய்ய முடியும். மற்ற இரு ஆணையாளர்களை நீக்க பரிந்துரைக்கும்  அதிகாரம் குடியரசுத்தலைவருக்கு உண்டு. 

தேர்தல் ஆணையாளர்கள் பொதுவாக  ஓய்வு பெற்ற இந்திய ஆட்சி  பணியாளர்களாக இருப்பதால் உச்ச நீதிமன்ற நீதிபதிக்கு ஒப்பான வகையில் ஊதியம் மற்றும் சலுகைகள்  வழங்கப்படுகிறது .


</doc>
<doc id="420646" url="https://ta.wikipedia.org/wiki?curid=420646" title="ஜார்ஜ் பார்க்கர் (வானவியலாளர்)">
ஜார்ஜ் பார்க்கர் (வானவியலாளர்)

ஜார்ஜ் பார்க்கர் (George Parker, 2nd Earl of Macclesfield:( 1695 அல்லது 1697 – 17 மார்ச்சு 1764) ) என்பவர் இங்கிலாந்து நாட்டைச் சேர்ந்த வானவியல் அறிஞர் ஆவார்.. இவர் 1695 அல்லது 1697 ஆம் ஆண்டில் பிறந்தார்.. தற்கால கால வரைவியலில் மாற்றங்களை உருவாக்கியவர் ஆவார். இராயல் கழகத்தின் தலைவராக விளங்கிய இவர் 1750 ஆம் ஆண்டிற்கு பிறகு லீப் ஆண்டுகளால் ஏற்பட்ட குறைகளை நீக்கி புதிய நாட்காட்டியை உருவாக்க உதவினார்.


</doc>
<doc id="420655" url="https://ta.wikipedia.org/wiki?curid=420655" title="ஹாரிஸ் பாறு">
ஹாரிஸ் பாறு

ஹாரிஸ் பாறு ( "Harris's hawk" ("Parabuteo unicinctus") முன்னர் bay-winged hawk அல்லது dusky hawk, என்று அறியப்பட்டது) என்பது ஒரு நடுத்த அளவு கொன்றுண்ணிப் பறவை ஆகும். இது தென்மேற்கு ஐக்கிய மாகாணங்களில் இருந்து தெற்கில் சிலி, மத்திய அர்ஜென்டீனா மற்றும் பிரேசில் ஆகிய நாடுகளில் காணப்படக்கூடிய பறவை ஆகும். சில நேரங்களில் மேற்கு ஐரோப்பாவில், குறிப்பாக பிரித்தானியாவில், இப்பறவைகள் தென்பட்டுள்ளன. ஆனால் இவை காப்பிட இனப்பெருக்க வளர்ப்பிடத்தில் இருந்து தப்பி வந்தவையாக இருக்கலாம் என கருதப்படுகிறது.

ஹாரிஸ் பாறுகள் கூட்டு முயற்சியில் வேட்டையாடும் தன்மைக்காக சிறப்பாக அறியப்படுகின்றன. இதனால் இவை வேட்டைக் காரர்களால் வேட்டைப் பயன்பாட்டுக்காக வளர்க்கப்படுகின்றன. ஹாரிஸ் பருந்துகள் அறிவுக்கூர்மை கொண்டவையாக உள்ளதால், அவற்றை எளிதாக பயிற்றுவிக்க இயலுகிறது. இதனால் இவை வளர்ப்பு வல்லூறுவுக்காக பகழ்பெற்றவையாக உள்ளன.

இந்தப் பறவையின் அளவானது பொரி வல்லூறு மற்றும் சிவப்பு வால் வல்லூறு ஆகியவற்றுக்கு இடைப்பட்ட நடுத்தர அளவில் இருக்கும். இப்பறவையானது 46 செமீ முதல் 59 செமீ (18 முதல் 23 அங்குலம்) நீளமுடையதாகவும், பொதுவாக சிறகுகளின் நீளமானது 103 செமீ முதல் 120 செமீ (41 முதல் 47 அங்குலம்) வரை இருக்கும். இந்தப் பாறுக்கள் பழுப்பு நிற சிறகுகளும், செங்கல் நிறமத் தோள்களையும், கறுப்பு நிற வாலும் அந்த வால் இறகு முனை வெள்ளை நிறம் கொண்டு இருக்கும். மேலும் இவை மிகக்கூர்மையான அலகும், அதேபோலக் கூரான கால் நகங்கள் கொண்டிருக்கும். இவை பால் ஈருருமை கொண்டவையாக உள்ளன. ஆண் பறவைகளைவிட பெண் பறவைகள் 35% பெரியவையாக உள்ளன.


</doc>
<doc id="420659" url="https://ta.wikipedia.org/wiki?curid=420659" title="ரபேல் ஒப்பந்த சர்ச்சை">
ரபேல் ஒப்பந்த சர்ச்சை

ரபேல் ஒப்பந்த சர்ச்சை ("Rafale deal controversy") என்பது இந்திய அரசியலில் ஏற்பட்ட ஒரு ஊழல் சர்ச்சையாகும். பிரான்சு நாட்டின் டஸ்ஸால்ட் நிறுவனத்திடம் இருந்து இந்திய பாதுகாப்பு அமைச்சகம் 36 போர் விமானங்களை 58 ஆயிரம் கோடி ரூபாய்க்கு வாங்கும் ஒப்பந்த்ததில் ஏற்பட்ட சர்ச்சையாகும் . 

சனவரி 31 ,2012ம் ஆண்டில் மன்மோகன் சிங் ஆட்சி காலத்தில் 126 ஜெட் ரபேல் போர் விமானங்களை வாங்குவது என்றும். இவற்றில் 18 விமானங்கள் பறப்பதற்குத் தயார் நிலையில் தரப்படும். மீதமுள்ள 108 விமானங்கள் இந்தியாவிலேயே தயாரிக்கப்படும். இதற்கான தொழில்நுட்பத்தை டஸ்ஸால்ட் நிறுவனம் வழங்க இந்திய அரசின் பொதுத்துறை நிறுவனமான ஹெச்ஏஎல் (ஹிந்துஸ்தான் ஏரோநாடிக்ஸ் லிமிடெட்) விமானங்களை உற்பத்தி செய்யும் என முடிவானது. இதன்படி ஹெச்ஏஎல் – டஸ்ஸால்ட் இரு நிறுவனங்கள் இடையேயான வேலை ஒப்பந்தம் 2014 மார்ச்சில் கையெழுத்தானது. பின்பு ஏற்பட்ட ஆட்சி மாற்றத்தினால் 2015ம் ஆண்டு ஏப்ரலில் தலைமை அமைச்சர் மோடி அவர்கள் முன்பு எடுக்கப்பட்ட முடிவுக்கு மாறாக 36 ரபேல் விமானங்கள் மட்டும் வாங்கப்போவதாக அறிவித்து, 126 விமானங்களுக்கான முந்தைய ஒப்பந்தம் காலாவதி ஆகிவிட்டது என்று அறிவித்தார் அன்றைய பாதுகாப்புத் துறைக்குப் பொறுப்பாக இருந்த மனோகர் பாரிக்கர் முன்னிலையில் 2016 செப்டம்பரில் ரிலையன்ஸ்-டஸ்ஸால்ட் நிறுவனங்களுக்கிடையில் ரபேல் ஒப்பந்தம் கையெழுத்தானது.

முந்தைய மன்மோகன் சிங் அரசு விமானத்தை வாங்கவிருந்த விலை சுமார்
ரூ.79200 கோடி. தற்போதைய நரேந்திர மோடி அரசு சுமார் ரூ.58000கோடி விலையாகும். முந்தைய ஒப்பந்தப்படி, 18 விமானங்கள் மட்டுமே பறப்பதற்குத் தயாராக வாங்கப்படும். மீதி 108 விமானங்கள் இந்தியாவிலேயே தயாரிக்கப்படும். தற்போதைய ஒப்பந்தப்படி அனைத்தும் பிரான்சு நாட்டில் தயாரிக்கப்படும். முந்தைய ஒப்பந்தத்தில், டஸ்ஸால்ட் நிறுவனம் இந்தியாவின் பொதுத்துறை நிறுவனமான ஹெச்ஏஎல் நிறுவனத்துக்கு தொழில்நுட்ப ஒத்துழைப்பு வழங்கும். இன்றைய ஒப்பந்தத்தில், ரிலையன்ஸ் நிறுவனத்திற்கு அதன் தொழில்நுட்பம் வழங்கப்படும். இந்திய பொதுத்துறை நிறுவனமான ஹெச்ஏஎல் விமானத் துறையில் போர் விமானங்களைத் தயாரித்த அனுபவம் உள்ள நிறுவனம் ஆனால் விமானத் துறையில் எந்த அனுபவமும் இல்லாத ரிலையன்ஸ் நிறுவனம் விமானங்களைத் தயாரிக்கவுள்ளது. ஆயுதங்கள் கொள்முதல் செய்வதில் நாடாளுமன்ற நிலைக்குழு, டெண்டர், தொழில்நுட்பக் குழு, மதிப்பீடு, பரிசீலனை என எதுவுமே இல்லாமல் தன்னிச்சையாக முடிவு அறிவிக்கப்பட்டதாகவும். இதுபோன்ற விஷயங்களில் போர் விமானம் குறித்த தொழில்நுட்பம்தான் ரகசியமே தவிர, விலையை ரகசியமாக வைக்கத் தேவையில்லை என்றும் காங்கிரஸ் உட்பட எதிர் கட்சியினர் குற்றம் சாட்டுகின்றன. ஆனால், மோடி அரசு விலையை ரகசியம் என்கிறது. இந்த ஒப்பந்தத்தில் கையொப்பமிட்ட அப்போதைய பிரான்சு பிரதமர் பிரான்சுவா ஆலந்து ரிலையன்ஸ் தான் கூட்டாளியாக இருக்க வேண்டும் என்று இந்திய அரசு வற்புறுத்தியதால் எங்களுக்கு வேறு வாய்ப்பு இருக்கவில்லை கூறியது மேலும் பரபரப்பை ஏற்படுத்தியுள்ளது.

செப்டம்பர் 2018ல் இந்திய உச்ச நீதி மன்றம் இந்த சர்ச்சை தொடர்பான வழக்கை விசாரனைக்கு ஏற்றுக்கொண்டு இது தொடர்பாக இந்திய அரசிடம் விளக்கம் போரப்பட்டுள்ளது. ரிலையன்ஸ் டிஃபன்ஸ் நிறுவனத்தை இந்தியக் கூட்டாளியாகத் தேர்வுசெய்ததில் முறைகேடு இருப்பதற்கான ஆதாரங்கள் இல்லை என்றும் ரஃபேல் விமான ஒப்பந்த நடவடிக்கை, விலை நிர்ணயம் ஆகிய விவகாரங்களில் நீதிமன்றம் தலையிடுவதற்கு உறுதியான காரணம் எதுவும் இல்லை என்றும் கூறி நீதிபதி ரஞ்சன் கோகாய் தலைமையிலான மூன்று நீதிபதிகள் கொண்ட உச்சநீதிமன்ற அமர்வு வழக்கைத் தள்ளுபடி செய்தது.


</doc>
<doc id="420665" url="https://ta.wikipedia.org/wiki?curid=420665" title="வில்லியம் ஸ்டர்ஜியன்">
வில்லியம் ஸ்டர்ஜியன்

வில்லியம் ஸ்டர்ஜன் ("William Sturgeon", 22 மே 1783 – 4 டிசம்பர் 1850) ஆங்கிலேய இயற்பியலாளர் ஆவார். இவர் முதன் முதலில் மின்காந்தங்களைக் கண்டுபிடித்தார். ஒரே ஒரு மின்கலத்தில் 4 கிகி நிறையுள்ள இரும்பினால் உருவாக்கப்பட்டது. அத்துடன் முதலாவது செயல்முறை ஆங்கிலேய மின்சார இயக்கியைக் கண்டுபிடித்தார். 1832இல் மின் மோட்டாரை உருவாக்கிய இவர் அவற்றில் பயன்படும் மின்திரட்டியையும் உருவாக்கினார். 1832இல் தொங்கும் சுருள் அமைப்பில் கால்வனோமீட்டரைக் கண்டறிந்தார்.



</doc>
<doc id="420669" url="https://ta.wikipedia.org/wiki?curid=420669" title="வளர்ப்பு வல்லூறு">
வளர்ப்பு வல்லூறு

வளர்ப்பு வல்லுறு ("Falconry") என்பது வன விலங்குகளை அதன் இயற்கை வாழிடங்களில் வேட்டையாட பயிற்றுவிக்கப்பட்ட கொன்றுண்ணிப் பறவை ஆகும்.  தற்காலத்தில் வளர்ப்பு வல்லுறுகளாக செவ்வால் பாறு  ("Buteo jamaicensis"),  ஹாரிஸ் பாறு ("Parabuteo unicinctus"),  பொரி வல்லூறு ("Falco perigrinus") போன்ற பறவைகள் வளர்க்கப்படுகின்றன.

துவக்கக்கால ஆங்கில புனைகதை இலக்கியங்களில் "ஃபால்கோன்" (falcon) என்ற சொல்லானது பெண் வல்லுறுவை மட்டுமே குறிக்கப் பயன்பட்டது. அதே நேரத்தில் "ஹாக்" (hawk அல்லது hawke) அல்லது "ஹாக்" என்ற சொல்லும் ஒரு பெண் பாறுவைக் குறிப்பிடப் பயன்படுத்தப்பட்டது.  ஆண் ஹாக் (பாறு) அல்லது ஃபால்கோன் (வல்லூறு) ஆகியவற்றைக் குறிக்க  "tiercel" என்ற சொல் பயன்படுத்தப்பட்டது. ஏனென்றால் ஆண் பறவை பெண் பறவையின் அளவில் சுமார் மூன்றில் ஒரு பங்கே இருந்தது.
தொல்நெடுங்காலமாக மனிதர்கள் இதுபோன்ற சில இரைக்கொல்லி உயிரினங்களைப் பிடித்துப் பழக்கி, அதைக் கொண்டு வேட்டையாடி வந்துள்ளனர். முதலில் இறைச்சிக்காக நடத்தப்பட்ட இந்த வேட்டை, காலப்போக்கில் ஒரு சாகச விளையாட்டாகப் பரிணமித்தது. மொகலாயப் பேரரசர்கள் அவுரங்கசீப், ஜஹாங்கீர் போன்றவர்கள் இந்த விளையாட்டில் மிகுந்த ஈடுபாடு கொண்டவர்கள். தன் அரசவை ஓவியரைத் தனது வல்லூறைச் சிற்றோவியமாக ஜஹாங்கீர் வரையச் செய்தார். இந்த வேட்டை விளையாட்டு 1980களில் இந்தியாவில் தடை செய்யப்பட்டது.

தற்காலத்தில் இந்த விளையாட்டுக்காக வல்லூறுகள், காப்பிட இனப்பெருக்க முறையில் வளர்க்கப்பட்டு, பயிற்சி அளிக்கப்படுகின்றன. ஒரு வல்லூறை வளர்த்து, பயிற்சியளிப்பது என்பது மிகுந்த செலவாகும் என்பதால், இது "மன்னர்களின் விளையாட்டு" என்றறியப்பட்டது. மத்தியக் கிழக்கு நாடுகளில் பரவியிருந்த இந்தச் சாகச விளையாட்டு இப்போது அமெரிக்கா, பிரிட்டன் உட்பட ஐம்பது நாடுகளில் பிரபலம் அடைந்துள்ளது. சில ஆண்டுகளுக்கு முன் யுனெஸ்கோ இதை ஒரு பொழுதுபோக்காக அங்கீகரித்தது. சாகசத்துக்காக மட்டுமல்லாமல் மைனா, கொக்கு போன்ற பறவைகளை விமான தளத்திலிருந்து விரட்ட, இவை பயன்படுத்தப்படுகின்றன.


</doc>
<doc id="420670" url="https://ta.wikipedia.org/wiki?curid=420670" title="திடீர்க் குழந்தை இறப்பு நோய்க்கூட்டறிகுறி">
திடீர்க் குழந்தை இறப்பு நோய்க்கூட்டறிகுறி

குழந்தை திடீர் இறப்பு நோயறிகுறி "(Sudden infant death syndrome)" என்பது திடீரென எந்த ஒரு காரணமும் இன்றிக் குழந்தை இறந்து போதல், "திடீர் சிசு மரணம் நோய்" கட்டில் சாவு, திடீர் சாவு எனப் பலவாறாக அழைக்கப்படுகிறது. இது ஒரு வயதுக்குக் குறைவான குழந்தை உடன் நலனில் என்ன குறை என்று விளக்க முடியாதபடி திடீரென இறந்து போவதைக் குறிக்கிறது.

முழுமையான பிரேதப் பரிசோதனை மற்றும் குழந்தை இறந்த சூழலின் விசாரணைக்குப் பிறகும், தூக்கத்திலேயே குழந்தை இறந்ததற்கான உண்மைக் காரணம் விளக்க முடியாமல், ஆய்வுக்குட்பட்ட நிலையிலேயே இருக்கிறது. இது வழக்கமாகத் தூக்கத்திலேயே நிகழ்கிறது. பொதுவாக இவ்வகை மரணங்கள் நள்ளிரவுக்கும், காலை 9 மணிக்கும் இடைப்பட்ட வேளையில் நடக்கின்றன. எனவே அந்தக் குழந்தை மூச்சுத் திணறியதோ, போராடியதற்கான எந்த அறிகுறியோ சத்தமோ தெரிவதில்லை.


</doc>
<doc id="420678" url="https://ta.wikipedia.org/wiki?curid=420678" title="பாதரச நச்சு">
பாதரச நச்சு

பாதரச நச்சு என்பது உலோக நச்சுகளில் ஒரு வகையாகும். இது பாதரசம் என்ற உலோகத்தினால் ஏற்படக்கூடியது. இந்த நச்சினால் ஏற்படும் விளைவுகள் அந்த உலோகத்தின் தன்மை, அளவு, மற்றும் வெளிப்பட்ட கால இடைவெளி ஆகியவற்றை பொறுத்தது.

இந்த பாதரச நச்சினால் தசை தளர்வு, கை, மற்றும் கால்களில் அரிப்புத்தன்மை, தோல் தடிப்புகள், மயக்கம், பேசுவதில் சிரமம், கேட்பதில் பிரச்சனை, பார்வைக் கோளாறு போன்றவை ஏற்படும்.

மெத்தில் மெர்குரி வெளிபாட்டினால் குழந்தைகள் அதிகம் பாதிக்கப்பட்டுள்ளனர். குழந்தைகளுக்கு ஏற்படும் நோயின் பெயர் பிங்க் நோய் எனப்படுகிறது. இதனால் குழந்தைகளின் தோலில் நிறமாற்றம் ஏற்பட்டு தோல் உரிகிறது; சிறுநீரக கோளாறுகளைக் கொண்ட நீண்ட நாள் பிரச்சனை ஆகிறது.


</doc>
<doc id="420715" url="https://ta.wikipedia.org/wiki?curid=420715" title="ஆழமான கற்றல்">
ஆழமான கற்றல்

ஆழமான கற்றல் (அல்லது ஆழமான கட்டமைக்கப்பட்ட கற்றல் அல்லது படிநிலை கற்றல்) இயந்திர கற்றலின் ஒரு பிரிவான செயற்கை அறிவுத்திறன் உட்பகுதியாகும். இவ்வகையான கற்றல் மேற்பார்வையின்றியும், அரை மேற்பார்வையுடனும் அல்லது கவனிக்கப்படாத போதும் செயல்படும்.

ஆழமான கற்றலை வைத்து பல்வேறு வியப்பூட்டும் செயல்களைச் செய்ய முடியும். எடுத்துக்காட்டாக, கருப்பு வெள்ளை படிமங்களை வண்ணமிடுதல், இயந்திர மொழிபெயர்ப்பு, படிமங்களை அடையாளமிடுதல், புதிய கையெழுத்து உருவாக்குதல், படிமங்களுக்குத் தேவையான உரையை உருவாக்குதல், உள்ளிட்டவை ஆகும். மருத்துவத் துறையில் பின்னாட்களில் வரும் நோய்களை முன்கூட்டியே கணிக்க இம்முறையில் ஆராய்ச்சி செய்து வருகின்றனர். 


</doc>
<doc id="420721" url="https://ta.wikipedia.org/wiki?curid=420721" title="4 × 800 மீட்டர் அஞ்சல் ஓட்டம்">
4 × 800 மீட்டர் அஞ்சல் ஓட்டம்

4 × 800 மீட்டர் அஞ்சல் ஓட்டம் "(4 × 800 meters relay)" என்பது ஒரு தடகள விளையாட்டுப் போட்டி நிகழ்வாகும். இவ்விளையாட்டில் ஒவ்வோர் அணியிலும் 4 ஓட்டக்காரர்கள் பங்கேற்பார்கள். ஒவ்வொருவரும் 800 மீட்டர் தூரம் ஓடி மொத்தம் 3200 மீட்டர் துரத்தை ஓடி முடிக்க வேண்டும். 400 மீட்டர் நீளம் கொண்ட தரமான ஓடுகளத்தில் இரண்டு சுற்று வட்டத்தை ஓடி முடிப்பது 800 மீட்டர் தூரம் எனக் கணக்கிடப்படுகிறது. 

4 × 800 மீட்டர் அஞ்சல் ஓட்டப் போட்டிகளில் நிகழ்த்தப்படும் உலக சாதனைகளை பன்னாட்டு தடகள விளையாட்டுக் கூட்டமைப்புகள் சங்கம் ஏற்றுக் கொள்கிறது. 2014 ஆம் ஆண்டில் நடைபெற்ற பன்னாட்டு தடகள விளையாட்டுக் கூட்டமைப்புகள் சங்கத்தின் உலக அஞ்சல் ஓட்டப் போட்டிகளின் ஒரு பகுதியாக, இப்போட்டியை உலக வெற்றியாளர் நிகழ்வுப் போட்டி என்ற ஒரு தடகளப் போட்டியாகவும் இச்சங்கம் மாற்றியது.

ஆண்களுக்கான 4 × 800 மீட்டர் அஞ்சல் ஓட்டப் போட்டியில் 7:02.43 நிமிடங்கள் என்பது உலக சாதனையாக உள்ளது. கென்யாவைச் சேர்ந்த யோசப் முட்டுவா, வில்லியம் இயாம்பொய், இசுமாயில் கோம்பிச், வில்பிரட் பங்கெய் ஆகியோரைக் கொண்ட அணி 2006 ஆம் ஆண்டு ஆகத்து மாதம் 25 ஆம் தேதி பெல்கியத்தின் தலைநகரமான ப்ரசெல்சில் நடைபெற்ற வான் டாமே நினைவு ஆண்டு தடகளப்போட்டியில் பெண்களுக்கான இச்சாதனையை நிகழ்த்தியிருக்கிறது. பெண்களுக்கான 4 × 800 மீட்டர் அஞ்சல் ஓட்டப் போட்டியில் 7:50.17 நிமிடங்கள் என்பது உலக சாதனையாக உள்ளது. சோவியத் ஒன்றியம்|சோவித் ஒன்றியத்தைச்]] சேர்ந்த நடேழ்தா ஒலிசாரெங்கோ, இலியுபோவ் குரினா, இலியுத்மிலா போரிசோவா, பொத்யாலோவுசுகயா ஆகியோரைக் கொண்ட அணி 1984 ஆம் ஆண்டு ஆகத்து மாதம் 15 ஆம் தேதி மாசுகோவில் இச்சாதனையை நிகழ்த்தியிருக்கிறது. 



</doc>
<doc id="420726" url="https://ta.wikipedia.org/wiki?curid=420726" title="எண்ணிம நாணயம்">
எண்ணிம நாணயம்

எண்ணிம நாணயம் ("digital currency") அல்லது மெய்நிகர் நாணயம் அல்லது எண்மநாணயம் என்பது எந்த ஒரு அரசு சார்ப்பற்ற, பரவலாக்கப்பட்ட முறைப்படி, தொடரேடு அல்லது தனியார் நிறுவனத்தின் கட்டுப்பாட்டில் உள்ள ஒரு வகையான நாணைய முறை ஆகும். 3, நவம்பர் 2018 அன்று சுமார் 2097 எண்ணிம நாணயங்கள் பயன்பாட்டில் உள்ளது, இதனுடைய சந்தை மதிப்பு: $206,668,111,434

பங்குச் சந்தைக் குறியீடு, நாணயக் குறியீடு போன்று எண்ணிம நாணயங்களுக்கும் குறியீடு உள்ளது. சில எடுத்துக்காட்டுகள்

ஐஆர்சிடிசி, அமேசான், கூகிள், பேடிஎம், ஏர்டெல் போன்ற நிறுவனங்களும் தங்களுடைய வாடிக்கையாளர்களுக்காக அரசாங்கத்தால் அனுமதிக்கப்பட்ட எண்ணிம பணத்தை சேமிக்க இடம் அளித்துள்ளது. வழக்கமாக வாடிக்கையளர்கள் இந்நிறுவனங்களின் எண்ணிம பணப்பையில் அவற்றை வைத்திருக்க முடியும். 

பிட்காயின், ஈத்தரீயம் உள்ளிட்டவை அனைவராலும் அறியப்பட்ட மெய்நிகர் நாணயங்களகும். இவைகளையும், எண்ணிம பணத்தைப் போன்று ஒரு குறிப்பிட்ட முகவரியில் சேமித்து வைக்க முடியும்.



</doc>
<doc id="420733" url="https://ta.wikipedia.org/wiki?curid=420733" title="எகிலர்சு தானிலோசு நோய்த்தொகை">
எகிலர்சு தானிலோசு நோய்த்தொகை

இந்நோய்த்தொகை பன்னிரண்டுக்கும் மேற்பட்ட வெவ்வேறு மரபன்களில் ஏதாவது ஒன்றிலோ அல்லது அதற்கும் மேற்பட்டவற்றிலோ உருவாகும் மரபியல் கோளாறுகளால் ஏற்படுகிறது. இந்நோய்த்தொகையின் வகைமை குறிப்பிட்ட மரபன் சடுதிமாற்றத்தைப் பொறுத்து மாறுகிறது. சில வகைமைகள் கருக்குழவி வளர்நிலையில் ஏற்படும் சடுதிமாற்றத்தால் ஏற்பட, பிற வகைமைகள் உடலக் குறுமவக ஓங்கலாலோ அல்லது பின்னடைவாலோ மரபியலாகப் பெற்றோரிடம் இருந்து கையளிக்கப்படுகிறது. இது இணைப்புத் திசுவின் கட்டமைப்பிலீ செயற்பாடுகளிலோ குறைபாடுகளை உருவாக்குகிறது. தோநுள்ளு ஆய்வாலும் மரபியல் ஓர்வுகளாலும் இந்நோய்த்தொகையை அறியலாம். இதைத் தவறாக குருத்தெலும்புக்குறை நோயாகவோ, உணர்விறுக்கமாகவோ அல்லது நாட்பட்ட அயர்வு நோய்த்தொகை யாகவோ அரியநேரலாம்.
இதற்கு மருத்துவம் ஏதும் கிடையாது. ஆதரவான அக்கறை காட்டுதலே இதற்கு உதவும். உடலியல் சார்ந்த மருத்துவமும் அணைப்புக்கட்டையும் தசைகளுக்கும் ஏந்தும் மூட்டுகளுக்கும் வலிமை ஊட்டலாம். சில வகைக் கோளாறுகளில் [[ஆயுள் எதிர்பார்ப்பு இயல்பாக அமைகிறது. குருதிக்குழல்களைத் தாக்கும் வகைகளில் ஆயுள் எதிர்பார்ப்பு பொதுவாக குறைகிறது.

உலகளாவிய நிலையில், இந்நோய்த்தொகை 5,000 பேரில் ஒருவருக்கு வருகிறது. முன்கணிப்பு குறிப்பிட்ட கோளாறைச் சார்ந்தமைகிறது. கூடுதலான இயங்குதிறம் பற்றிக் கி.மு 400 அளவிலேயே இப்போக்கிரட்டீசு விவரித்துள்ளார். இது இருபதாம் நூற்றாண்டு திருப்பத்தில் இந்நோய்த்தொகையி விவரித்த டென்மார்க்கைச் சேர்ந்த மருத்துவர் எட்வார்டு எகிலர்சு பெயரிலும் பிரான்சைச் சேர்ந்த என்றி அலெக்சாந்தர் தானிலோசு பெயரிலும் அழைக்கப்படுகிறது. 

[[பகுப்பு: எகிலர்சு–தானிலோசு நோய்த்தொகை]]
[[பகுப்பு: தோலிழைய, மீள்திற இழையக் கோளாறுகள்]]
[[பகுப்பு:சவ்வு நோய்]]
[[பகுப்பு:இணைப்பிழையக் கோளாறுகள்]]
[[பகுப்பு: மீநெகிழ்திறம்]]
[[பகுப்பு: பட்டைத் திசு கோளாறு]]
[[பகுப்பு:விலங்குகளின் நோய்த்தொகைகள்]]
[[பகுப்பு:நோய்த்தொகைகள்]]

</doc>
<doc id="420747" url="https://ta.wikipedia.org/wiki?curid=420747" title="பிளாடைட்டு தொகுதி">
பிளாடைட்டு தொகுதி

பிளாடைட்டு தொகுதி "(Blodite group)" என்பது நேர்மின் அயனிகள் இரண்டும், எதிர்மின் அயனிகள் இரண்டும் கொண்ட கனிமத் தொகுதியைக் குறிக்கும். இவ்வகைக் கனிமங்களில் பெரும்பாலானவை ஈரிணைதிற அணுக்களாகக் காணப்படுகின்றன. பிளாடைட்டு, இலியோனைடு (K2Mg(SO4)2•4(H2O)), அனாபாயிட்டு (Ca2Fe(PO4)2•4(H2O)) சிகெர்டெலைட்டு ((NH4)2Mg(PO3OH)2•4(H2O,)) , மாங்கனோபிளாடைட்டு Na2Mn(SO4)2•4(H2O), கோபால்ட்டோபிளாடைட்டு (Na2Co(SO4) 2•4(H2O)), சேங்கோயிட்டு Na2Zn(SO4)2•4(H2O) உள்ளிட்ட கனிமங்கள் இத்தொகுதியைச் சேர்ந்த கனிமங்களாகும். 


</doc>
<doc id="420759" url="https://ta.wikipedia.org/wiki?curid=420759" title="கம்பி வரைபடம்">
கம்பி வரைபடம்

கம்பி வரைபடம் ("structural drawing") என்பது  பொறியியல் வரைபடத்தில் ஒரு வகை ஆகும்.  கம்பி வரைபடங்கள் பொதுவாக பதிவுசெய்யப்பட்ட தொழில்முறை கட்டுமானப் பொறியியலாளர்களால் தயாரிக்கப்பட்டு, கட்டிடக்கலை வரைபடங்களில்  தெரிவிக்கப்படுகின்றன. இந்த வரைபடமானது கம்பி மற்றும் கான்கிரீட் இரண்டின் ஒட்டுமொத்த வடிவமைப்பு என்று குறிப்பிடப்படுகிறது. புவியீர்ப்பு விசையை எதிர்த்து வளர்ந்து நிற்கும் கட்டடத்தின் ஒட்டுமொத்த எடையும் முறையாக மண்ணுக்கு காங்கிரீட் தூண்கள் வழியாக கடத்தப்பட வேண்டும். இதற்கு கட்டடத்தின் எடையைக் கடத்தும் தூண்கள், உத்திரங்களின் அளவு அவற்றுக்கு இடையில் உள்ள இடைவெளி அவற்றில் பயன்படுத்தப்பட வேண்டிய கம்பியின் அளவு மற்றும் வகைகள் குறிப்பிடப்படுகின்றன. பொதுவாக கம்பி வரைபடங்கள் கட்டுமான நிறுவனத்துடன் மேற்கொள்ளப்படும் ஒப்பந்த ஆவணங்களுடன் இணைக்கப்படுகின்றன.

பொதுவாக கம்பி வரைபடம் இல்லாமல் அனுபவத்தின் அடிப்படையில் கட்டிடம் கட்டும்போது தேவையைவிடக் குறைவாகவோ அல்லது அதிகமாகவோ கம்பி, கான்கிரீட் போன்றவற்றைப் பயன்படுத்த நேரிடும். அதாவது அனுபவத்தின் அடிப்படையில் விருப்பத்துக்கு ஏற்ப தூண்களை அமைக்கும்போது, எல்லா தூண்களும் (COLUMN) ஒரே எண்ணிக்கையிலும் ஒரே கனத்திலும் கம்பிகளைக் கொண்டிருக்கின்றன. பொதுவாக வீட்டின் மையத்தில் வரும் தூணூம், ஓரத்தில் வரும் தூண் கொண்டிருக்கும் கம்பியைவிடக் கூடுதலான கம்பியைக் கொண்டிருக்க வேண்டும். ஏனென்றால், ஓரத்தில் வரும் தூண் தாங்கி கடத்தக்கூடிய பாரத்தின் அளவு நிச்சயமாக மையத்தில் அமைவதைவிடக் குறைவு.



</doc>
<doc id="420760" url="https://ta.wikipedia.org/wiki?curid=420760" title="ஜி. டி. அகர்வால்">
ஜி. டி. அகர்வால்

குரு தாஸ் அகர்வால் இவர் சந்த் சுவாமி சனந்த் என்றும் அழைக்கப்படுகிறார்  ("Guru das Agrawal" also known as Sant Swami Sanand, Sant Swami Gyan Swaroop Sanand (20 சூலை 1932 – 11 அக்டோபர் 2018) இவர் ஒரு இந்திய சுற்றுச்சூழல் பொறியாளர், சமயத் தலைவர், துறவி, சுற்றுச்சூழல் செயற்பாட்டாளர், பேராசிரியர் ஆவார். மேலும் இவர் மதன் மோகன் மாளவியாவால்  1905 ஆம் ஆண்டில் நிறுவப்பட்ட கங்கை மகாசபையின் புரவலர் ஆவார்.

கங்கை ஆற்றைக் காக்க பல உண்ண நோண்பு போராட்டங்களில் ஈடுப்படு பல திட்டங்களை நிறுத்தியதற்காக இவர் அறியப்படுகிறார்.   2009 ஆம் ஆண்டில் இவரது உண்ணா விரதமானது பாகிதி ஆற்றின் குறுக்கே நீர்மின் அணை கட்டும் திட்டத்தை நிறுத்த வழிவகுத்தது.

கங்கையை தூய்மைப்படுத்துவதாகவும், காப்பதாகவும் இந்திய அரசு அளித்த வாக்குறுதிகளை நிறைவேற்றுமாறு கோரி, 2018 சூன் 22 முதல்  அக்டோபர்  11 வரை  112 நாட்கள் உண்ணாவிரதம் இருந்து ஜி. டி. அகர்வால் உயிரிழந்தார்.
1932ஆம் ஆண்டு, பிரித்தானிய இந்தியாவில், உத்திரப் பிரதேசத்தின், முசாபர்நகர் மாவட்டம், கந்தலாவில் விவசாயக் குடும்பம் ஒன்றில் பிறந்தார் ஜி.டி. அகர்வால் எனும் குரு தாஸ் அகர்வால். சுற்றுச்சூழல் பொறியாளரான இவர், இந்திய தொழில்நுட்பக் கழகம் கான்பூரில் 17 ஆண்டுகள் பேராசிரியராகப் பணியாற்றினார். 2011 சூலை மாதம் தன் 79ஆவது வயதில் சுவாமி கயன்ஸ்வோரோப் சானந்த் என்ற பெயரில் இவர் துறவரம் பூண்டார்.
கங்கை ஆற்றை மீட்பதற்காக தன் வாழ்க்கையை அர்ப்பணித்த இவர் 2008, 2009, 2010, 2012, 2013 ஆகிய ஆண்டுகளில் கங்கையைக் காக்க உண்ணாவிரதம் இருந்து, அப்போது ஆட்சியில் இருந்த மன்மோகன் சிங் தலைமையிலான அரசை அவருடைய கோரிக்கைகளுக்கு ஓரளவுக்கு செவிசாய்க்கவைத்தார். 

நரேந்திர மோதி பிரதமரான பிறகு, கங்கையைத் தூய்மைப்படுத்துவதற்காகத் தனி அமைச்சரகத்தை அமைத்து, உமா பாரதியை அதற்கான அமைச்சராக நியமித்தார். கங்கையை தூய்மைபடுத்தும் திட்டத்துக்கு சுமார் 4,000 கோடி ரூபாய் செலவிடப்பட்டது. இருந்தும், கங்கையின் நிலை முன்பைவிட மோசமடைந்ததாக தரவுகள் வெளியாயின. 

இதைக்கண்டு வேதனைக்கு ஆளான ஜி. டி. அகர்வால் 2018 பிப்ரவரி 24ஆம் நாள், பிரதமர் மோடிக்குக் கடிதம் ஒன்றை அனுப்பினார் அகர்வால். அதில், தான் முன்வைக்கும் ஆக்கப்பூர்வமான திட்டங்களை 2018 சூன் 22ஆம் தேதிக்குள் தொடங்க வேண்டும். இது ஏற்றுக்கொள்ளப்படாத பட்சத்தில், தான் சாகும்வரை உண்ணாவிரதம் இருப்பதாக, தெரிவித்திருந்தார். பிரதமரிடம் இருந்து எந்த நடவடிக்கையோ அல்லது பதில் கடிதமோ கிடைக்காததால், சூன் 22 முதல் உண்ணாவிரதத்தைத் தொடங்கினார்.

ஆகத்து மூன்றாம் நாளன்று அமைச்சர் உமா பாரதி அகர்வாலை சந்தித்தபோது அவரிடம் பிரதமருக்கு ஒரு கடித்தைக் கொடுத்து அனுப்பினார். அதில், "கங்கை ஆற்றுக்கென தனி அமைச்சரவையை உருவாக்கிய நீங்கள், அதை மீட்டெடுக்க இரண்டு அடிகள் முன் செல்வீர்கள் என நம்பினேன். ஆனால், என்னுடைய இத்தனை வருடச் சூழலியல் அனுபவத்தில் சொல்கிறேன்…
நீங்கள் கங்கையை மீட்டெடுப்பதற்காக, இந்த நான்கு ஆண்டுகளில், உருப்படியான ஒரு நல்ல நடவடிக்கைகூட எடுக்கவில்லை. நீங்கள் எடுத்த நடவடிக்கைகள் அனைத்தும் பெரும் நிறுவனங்களுக்குப் பயனளிப்பதை மட்டுமே நோக்கமாகக் கொண்டிருந்தன. நான் மீண்டும் உங்களைக் கெஞ்சிக் கேட்கிறேன். தயவு கூர்ந்து கங்கையை மீட்டெடுங்கள்’ என எழுதியிருந்தார்." அவருடைய அந்தக் கடிதத்தம் எந்த விளைவையும் ஏற்படுத்தவில்லை. இந்நிலையில் அக்டோபர் 11ஆம் நாள் அகர்வால் தன் 112 நாட்கள் உண்ணாவிரதத்தின் முடிவில் உயிர் இழந்தார்.


</doc>
<doc id="420761" url="https://ta.wikipedia.org/wiki?curid=420761" title="சப்த ரிஷி">
சப்த ரிஷி

சப்த ரிஷி என்பவர்கள் பிரம்மரின் நேரடி வழித்தோன்றல்கள் ஆவர். உலகம் தோன்றிய காலத்திலிருந்து உயிரினங்களை தோற்றுவிக்க படைப்பின் கடவுளான பிரம்மாவிற்கு உதவி புரிந்தவர்கள். இந்து சமயத்தில் சப்த ரிஷி எனப்படுவோர் அத்திரி, பாரத்துவாசர், ஜமதக்னி, கௌதமர், காசியபர், வசிச்டர், விஷுவாமித்ரர் ஆவர். இவர்கள் நான்கு வேதங்களையும் இலக்கியங்களையும் தனது தவ வலிமையால் கற்றறிந்தவர்கள்.


</doc>
<doc id="420776" url="https://ta.wikipedia.org/wiki?curid=420776" title="நலிந்த எக்சு நோய்த்தொகை">
நலிந்த எக்சு நோய்த்தொகை

நலிந்த எக்சு நோய்த்தொகை "(Fragile X syndrome)" (FXS) என்பது ஒரு மரபியல் கோளாறு ஆகும். அறிகுறிகள் பெரும்பாலும் இலேசானது முதல் மிதமான அறிவார்ந்த இயலாமையாக வெளிப்படலாம். உடல் அறிகுறிகளாக, நீண்ட குறுகலான முகம், பெரிய காதுகள், நெளிவான விரல்கள், பெரிய விந்தகங்களும் அமையும். இவர்களில் மூன்றில் ஒருவருக்கு சமூக ஊடாட்டச் சிக்கல்கள், மெதுவாக பேசவரல் போன்ற தன்னுழம்பல் நோய் இயல்புகளும் ஏற்படலாம். மிகைச் செயல்பாடு பொதுவாகவும் 10% பேருக்கு வலிப்புகளும் ஏற்படலாம். பெண்களை விட ஆண்களே மிகவும் தாக்கமுறுகின்றனர்.

இதற்கு மருத்துவம் ஏதும் கிடையாது. மிகத் தொடக்கநிலை இடையீட்டால் அனைத்து முழுத்திறமைகளையும் வென்றெடுக்கும் வாய்ப்பு உண்டு. இவ்வகை இடையீடுகளாக, சிறப்புக் கல்வி, பேச்சு மருத்துவம், இயன்மருத்துவம், நடத்தைசார் மருத்துவம் ஆகியன அமையலாம்.இதனால் ஏற்படும் வலிப்புகள், உணர்வுச் சிக்கல்கள், கடும் நடத்தைகள் அல்லது ADHD ஆகியவற்றுக்கு மருந்துகளைத் தரலாம். இந்நோய்த்தொகை ஆண்களில் 10,000 பேர்களில் 1.4 பேருக்கும் பெண்களில் 10,000 பேர்களில் 0.9 பேருக்கும் அமைகிறது.



</doc>
<doc id="420786" url="https://ta.wikipedia.org/wiki?curid=420786" title="12-மணி நேர ஒட்டம்">
12-மணி நேர ஒட்டம்

12-மணி நேர ஒட்டம் "(A 12-hour run)" என்பது மாரத்தான் ஓட்டப்பந்தய தொலைவுக்கும் அதிகமான தொலைவைக் கடந்து ஓடும் ஓட்டமாகும். இப்போட்டியில் 12 மணி நேரத்திற்கு ஓட்டக்காரர்களால் எவ்வளவு தூரம் ஓடமுடியுமோ அவ்வளவு தூரம் ஒட முயற்சிக்கிறார்கள். குறிப்பாக இப்பந்தயம் 1 முதல் 2 மைல் நீளமுள்ள (1.6 கிலோமீட்டர் முதல் 3.2 கிலோமீட்டர்) வளையத் தடங்களில் நடத்தப்படுகிறது. சில சமயங்களில் 400 மீட்டர் (0.25 மைல்) நீளமுள்ள ஓடுகளத்திலும் இப்போட்டியை நடத்துகிறார்கள். சில போட்டிகள் சாலைகளிலும் நகரப்பூங்காக்களின் நடைபாதைகளிலும் நடத்தப்படுகின்றன. முன்னணி ஓட்டக்காரர்கள் பெரும்பாலும் 60 மைல் தொலைவை (97 கிலோமீட்டர்) அல்லது அதற்கும் அதிகமான தொலைவை ஓடி முடிக்கிறார்கள். சில நிபந்தனைகளுக்கு உட்பட்டு 100 மைல் (160 கிலோமீட்டர்) தொலைவு மாரத்தான் ஓடுவது மிகச் சிறப்பாகக் கருதப்படுகிறது. சில பங்கேற்பாளர்களுக்கு உதவுவதற்காக குழுவும் இருப்பதுண்டு. மற்றவர்கள் தேவையான கருவிகளுடன் தொடக்கப் புள்ளிக்கு அருகில் முகாமை அமைத்து ஒவ்வொரு வளையத்தை ஓடி முடிக்கும்போதும் ஓட்டக்காரர்களின் நல்ல முன்னேற்றத்திற்கு உதவிபுரிகின்றனர். 


</doc>
<doc id="420796" url="https://ta.wikipedia.org/wiki?curid=420796" title="ரேசனல் டோர்சு">
ரேசனல் டோர்சு

ரேசனல் டோர்சு (Rational Dynamic Object Oriented Requirements System (DOORS)) (முன்பு டெலிலாசிக் டோர்சு) என்பது தேவையை நிர்வாகிக்கும் ஒரு கருவியாகும். இது வழங்குநர் - வாடிக்கையாளர் கணினி செய்முறை ஆகும், இது விண்டோசு இயங்குதளத்தில் மட்டுமே வாடிக்கையாளர்களுக்கு இடைமுகம் வழங்கும். இதனுடைய வழங்குநர் லினக்சு, சொலாரிசு, விண்டோசு இயங்குதளங்களில் செயல்படும். இது உலாவிகள் வழியாகவும் அனுகக்கூடிய இடைமுகத்தைக் கொண்டுள்ளது.

டோர்சு, தனது சொந்த நிரலாக்க மொழியைக் கொண்டுள்ளது. அதற்கு டிஎக்சுஎல்(DXL) என்று பெயரிட்டுள்ளது.

"குவாலிட்டி சிஸ்டம்சு அண்ட் சாப்ட்வேர் லிமிட்". நிறுவனம் டோர்சு செயல்முறையை உருவாக்கியது. 2000-ம் ஆண்டில் "டெலிலாசிக் நிறுவனம்" கையகப்படுத்தியது.


</doc>
