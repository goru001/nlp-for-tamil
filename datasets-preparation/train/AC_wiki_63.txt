<doc id="213594" url="https://ta.wikipedia.org/wiki?curid=213594" title="தடிமன்">
தடிமன்

சாதாரண தடிமன் என்பது பெரும்பாலும் மேற்புற சுவாசப்பாதைக் கட்டமைப்பில் எளிதாகப் பரவும் ஒரு தொற்றக்கூடிய நோய் ஆகும். நோயறிகுறிகளில் அடங்குபவை இருமல், கரகரப்பான தொண்டை, மூக்கில் நீர் வடிதல் (ரினோர்ரியா), மற்றும் காய்ச்சல் ஆகியவை. நோயறிகுறிகள் வழக்கமாக ஏழிலிருந்து பத்து நாட்களில் மறைந்துவிடும். எனினும் சில நோயறிகுறிகள் மூன்று வாரங்கள் வரை நீடிக்கலாம். இருநூறுக்கும் மேற்பட்ட நுண்ணங்கிகள் சாதாரண தடிமனை உண்டாக்கலாம். மிகப் பொதுவான காரணமாக இருப்பது (இருப்பவை) தடிமன் நச்சுயிரி(கள்) ஆகும். 

பெரும்பான்மையாக பாதிக்கப்பட்டுள்ள உடலின் பாகங்களாகிய மூக்கு, மூக்குத்துவாரங்கள், தொண்டை அல்லது குரல்வளை (மேற்புறச் சுவாசப்பாதைத் தொற்று (URI அல்லது URTI)) ஆகியவற்றின் மீதான தீவிரமான தொற்றுக்கள் வகைப்படுத்தப்படுகின்றன. சாதாரண தடிமன் முக்கியமாக மூக்கு, தொண்டை அழற்சி- தொண்டை, பீனிசம் ஆகியவற்றை பாதிக்கின்றன. நச்சுயிரிகள் தமக்குத்தாமே திசுக்களை அழிப்பதைக் காட்டிலும், தொற்றுக்கு நோய்த்தடுப்புக்கட்டமைப்பின் செவிசாய்ப்பே நோயறிகுறிகளுக்கு காரணமாகின்றன. தொற்றினை முன்தடுப்பதற்கு கைகழுவுவதே முதன்மையான வழிமுறையாகும்.மு கக்கவசம் அணிவதன் வினைத்திறனை சில ஆதாரங்கள் நிறுவுகின்றன. 

சாதாரண தடிமனுக்கு நிவாரணம் ஏதும் இல்லை, ஆனாலும் நோயறிகுறிகள் சிகிச்சையளிக்கப்படலாம். மனிதர்களில் மிக அடிக்கடி தொற்றக்கூடிய நோய் இதுவேயாகும். வயது வந்த சராசரி மனிதருக்கு ஆண்டுக்கு இரண்டு அல்லது மூன்றுமுறை தடிமன் பிடிக்கின்றது. சராசரி குழந்தைக்கு வருடத்தில் ஆறிலிருந்து பன்னிரண்டு முறை தடிமன் பிடிக்கின்றது. மிகப் பழங்காலம் தொட்டே இத்தொற்றுக்கள் மானிடரில் இருந்து வந்துள்ளன.

தடிமனின் மிகப்பொதுவான நோயறிகுறிகளில் இருமல், மூக்கில் ஒழுகுதல், மூக்கடைப்பு மற்றும் கரகரப்பான தொண்டை என்பன உள்ளடங்கும். நோயறிகுறிகளில் தசைவலி, சோர்வாக உணர்தல், தலைவலி மற்றும் பசியின்மை அடங்கும். தொண்டைக் கரகரப்பு சுமாராக 40% பேரில் இருக்கிறது. இருமல் சுமாராக 50% பேரில் இருக்கிறது. சுமார் பாதிப் பேருக்குத் தசைவலி நேர்கிறது. காய்ச்சல் பெரியவர்களிடம் சாதாரணமாக இருப்பதில்லை என்றாலும் சிசுக்கள் மற்றும் சிறுவர்களிடையே சாதாரணமாக இருக்கின்றது. தடிமனால் உண்டாகும் இருமலானது, காய்ச்சலால் ஏற்படும் இருமலைக் காட்டிலும் மிதமாகவே இருக்கிறது (சளிக்காய்ச்சல்). இருமலுடன் சேர்ந்த காய்ச்சல் பெரியவர்களிடையே சளிக்காய்ச்சலுக்கான சாத்தியத்தைக் காட்டுகிறது. சாதாரண தடிமனை உண்டாக்கும் பல நுண்ணங்கிகள் எந்த நோயறிகுறிகளையும் காட்டுவதில்லை. சுவாசப்பாதையின் (சளி) அடிப்புறத்தில் இருந்து இருமுவதினால் வரும் கோழையின் நிறமானது, நிறமில்லாததில் இருந்து மஞ்சள் மற்றும் பச்சை என மாறுபடும். தொற்று ஒரு பற்றீரியாவினாலா அல்லது நுண்ணங்கியினாலா என்பதைக் கோழையின் நிறம் காட்டுவதில்லை.

சோர்வடைதலில் துவங்கி, குளிர்தல், தும்முதல் மற்றும் தலைவலியுடன் தடிமன் பீடிக்கிறது. ஒழுகும் மூக்கு மற்றும் இருமல் போன்ற கூடுதல் அறிகுறிகள் இரண்டு அல்லது மூன்று நாட்களில் தொடர்ந்து வரும். தொற்று ஏற்பட்ட இரண்டு அல்லது மூன்று நாட்களுக்குப் பிறகு அறிகுறிகள் குறிப்பிடத்தக்கவாறு அவற்றின் மோசமான நிலையை அடைகின்றன. அறிகுறிகள் ஏழிலிருந்து பத்து நாட்களில் தீர்ந்துவிடும், என்றாலும் மூன்று வாரங்கள் வரை நீடிக்கலாம். சிறுவருக்கான 35% இலிருந்து 45% நிகழ்வுகளில் இருமல் பத்து நாட்களுக்கும் மேலாக நீடிக்கிறது. சிறுவருக்கான 10% நிகழ்வுகளில், இது 25 நாட்களுக்கும் மேலாக நீடிக்கிறது. 

மேல்புற சுவாசப்பாதையில் எளிதாகப் பரவக்கூடிய தொற்று சாதாரண தடிமன் ஆகும். தடிமன் நச்சுயிரி என்பது சாதாரண தடிமனுக்கான மிகப்பொதுவான காரணமாக ஆகிறது. இது மொத்தத்தில் 30% இலிருந்து 80% வரை இருக்கிறது. தடிமன் நச்சுயிரி பிக்கோனாவிரிடே குடும்பத்தைச் சேர்ந்த ஒரு நச்சுயிரி ஆகும். இந்தக் குடும்ப நச்சுயிரிகளில் அறியப்படும் இனங்கள் 99 உள்ளன. மற்ற நச்சுயிரிகளும் கூட தடிமனை உண்டாக்கக்கூடும். மணிமுடி நச்சுயிரி 10% இலிருந்து 15% வரையான நிகழ்வுகளை உண்டாக்குகின்றன. காய்ச்சல் (சளிக்காய்ச்சல்) 5% இலிருந்து 10% நிகழ்வுகளை உண்டாக்குகின்றது. இதர நிகழ்வுகள் மானிடர் சார் சளிக்காய்ச்சல் நச்சுயிரிகள், மானிடர் சுவாச சின்சிஷியல் நச்சுயிரி, அடினோ நச்சுயிரிகள் எந்தெரோ நச்சுயிரிகள் மற்றும் பெரு நியூமோ நச்சுயிரி ஆகியவற்றால் உண்டாக்கப்படலாம். பெரும்பாலும், ஒன்றுக்கு மேற்பட்ட நச்சுயிரி இனங்கள் தங்கியிருந்து தொற்றினை உண்டாக்குகின்றன. மொத்தத்தில், இருநூற்றுக்கும் மேற்பட்ட வெவ்வேறு நச்சுயிரிகள் தடிமனுடன் தொடர்புள்ளனவாக இருக்கின்றன. 

பொதுவான தடிமனுக்கான நச்சுயிரியானது இரண்டு முதன்மையான வழிகளில் வழக்கமாகக் கடத்தப்படுகிறது. நச்சுயிரி இருக்கக்கூடிய காற்றிலிருக்கும் திவலைகளை சுவாசிப்பது அல்லது உறிஞ்சுவது, அல்லது தொற்றுண்டாகியிருக்கும் மூக்குச் சளியுடன் அல்லது மாசுபட்ட பொருட்களுடன் தொடர்புகொள்வது. தடிமன் கடத்தப்படுவதன் எந்த வழிமுறை மிகப்பொதுவானது என்பது இன்னமும் கண்டறியப்படவில்லை. சுற்றுச்சூழலில் நீடித்த காலத்திற்கு நச்சுயிரிகள் பிழைத்திருக்கக் கூடும். அதன் பின்னர் கைகளில் இருந்து கண்களுக்கு அல்லது மூக்கிற்கு நச்சுயிரிகள் கடத்தப்பட்டுத் தொற்று ஏற்படுகிறது. தொற்றினாற் பாதிக்கப்படுபவருக்கு அருகிலிருப்போரே பாதிப்புக்குள்ளாவதற்கான கூடிய இடரில் இருப்பதாக தோன்றுகிறது. பல குழந்தைகள் நெருக்கமாக இருக்கக்கூடிய, குறைவான நோய்த்தடுப்பு மற்றும் பெரும்பாலும் குறைந்த சுகாதாரம் கொண்ட குழந்தைகள் பராமரிப்பகம் அல்லது பள்ளிகளில் இந்தப் பரவல் பொதுவாகவே இருக்கிறது. இந்தத் தொற்றுக்கள் பின்னர் வீட்டிலிருக்கும் இதர குடும்ப உறுப்பினர்களுக்கு கொண்டு சேர்க்கப்படுகிறது. பயணிகள் விமானத்தின் மீள்சுழற்சியாகும் காற்று இந்தப்பரவலுக்கான ஒரு வழி என்பதற்குச் சான்று இல்லை. தடிமன் நச்சுயிரியினால் உண்டாக்கப்படும் தடிமன் பெரும்பாலும் நோயறிகுறிகள் தோன்றிய முதல் மூன்று நாட்களில் அதிகம் தொற்றிக்கொள்வதாகும். அதன் பின்னர் அவை குறைவான தொற்று உண்டாக்குவனவாகவே உள்ளன.

மழை மற்றும் குளிர் காலங்கள் போன்றவற்றில் நீடித்த ஆட்படுதலின் காரணமாகவே தடிமன் பிடிக்கின்றது என்ற தொன்று தொட்டு வரும் கோட்பாட்டின் காரணமாகவே இந்த நோய்க்கு ஆங்கிலத்தில் Cold எனும் பெயர் ஏற்பட்டுள்ளது. உடல் சூடு குறைதலின் பங்கு சாதாரண தடிமனுக்கு ஒரு காரணியாக இருப்பது முரண்பட்ட கருத்தாகும். சாதாரண தடிமனை உண்டாக்கும் நச்சுயிரிகள் பருவகாலம் சார்ந்தவை, இவை குளிர்ச்சியான மற்றும் ஈரமான பருவ நிலைகளில் நிகழ்பவையாகும். மிகவும் அருகாமையில் வீட்டிற்குள்ளாகவே இருந்து கூடிய நேரம் கழிப்பதன் காரணமாக உண்டாவதாகவே கருதப்படுகின்றது; குறிப்பாக பிள்ளைகள் பள்ளிக்கு மறுபடியும் செல்ல துவங்குவது. எனினும், எளிய தொற்றுக்கள் தொடர்பில் சுவாசத் தொகுதியின் மாற்றங்களுடன் இதனைத் தொடர்பு படுத்தலாம். எளிதில் பரவ வைக்கக்கூடிய திவலைகளை உலர்வான காற்று அனுமதிப்பதால் குறைவான ஈரப்பதனும் கூட கடத்தும் விகிதத்தைக் கூட்டுவதுடன், வெகுதூரம் பரவ விட்டு காற்றில் நீடித்தும் தங்கலாம். 

ஹெர்டு நோயெதிர்ப்பு என்பது ஒரு குறிப்பிட்ட தொற்றுக்கு ஒரு தொகை ஆட்கள் நோய்க்கு ஆட்படுகையில் விளைவாகும் நோயெதிர்ப்பாகும். இவ்வாறாக, வயது முதிர்ந்த மக்கள் குறைந்த விகிதத்திலான சுவாசம் தொடர்பான தொற்றுக்களைக் கொண்டிருக்கும் அதே சமயம் இளம் பிராயத்தினர் அதிக விகிதத்திலான சுவாசம் தொடர்பான தொற்றுக்களைக் கொண்டிருக்கின்றனர். நோய்க்கான ஓர் இடர்க் காரணியாக மோசமான நோயெதிர்ப்புச் செயற்பாடும் ஒன்றாக இருக்கிறது. தடிமன் நச்சுயிரியைத் தொடர்ந்து, தூக்கம் குறைதல் மற்றும் ஊட்டச்சத்துக் குறைபாடு ஆகியவை தொற்றினை உருவாக்குவதற்கான கூடிய இடருடன் தொடர்புடையவையாகும். இது நோயெதிர்ப்புச் செயற்பாட்டின் விளைவுகளின் காரணமானதாகக் கருதப்படுகிறது. 

நச்சுயிரிக்குப் பதிலளிக்கும் நோயெதிர்ப்புடன் பெரும்பாலும் தொடர்புடையனவாக சாதரண தடிமனின் நோயறிகுறிகள் இருப்பதாகக் கருதப்படுகின்றன. இந்த நோயெதிர்ப்புப் பதிலளிப்பின் செயற்படு தன்மை ஒவ்வொரு நச்சுயிரிக்கும் குறிப்பானதாகும். உதாரணமாக தடிமன் நச்சுயிரியானது (RSV) குறிப்பிடத் தக்கவகையில் நேரடித் தொடர்பினால் தற்கொள்ளப்படுகிறது. வீக்கம் ஏற்படுத்தும் நடுவண்களை விடுவிப்பதைத் தூண்டுகின்றவனவான இதுவரை அறியாத வழிமுறைகள் மூலம் மனித ICAM-1 வாங்கிகளைக் கட்டிப்போடுகிறது. இந்த வீக்கம் ஏற்படுத்தும் நடுவண்கள் பின்னர் நோயறிகுறிகளை உண்டாக்குகின்றன. மூக்குத்துவார எபித்தெலியத்திற்கு இது பொதுவாக சேதம் உண்டாக்குவதில்லை. மாறாக, சுவாசப்பாதை சின்சிஷியல் வைரஸானது நேரடித்தொடர்பு மற்றும் காற்றுவழித் திவலைகள் ஆகிய இரண்டினாலும் தொடர்புகொள்ளப்படுகிறது. இது பின்னர் அடிப்பக்க சுவாசப்பாதையில் பெரும்பாலும் பரவுவதற்கு முன்னதாக மூக்கினுள்ளும் தொண்டையிலும் பன்மடங்காகின்றன. RSV எபித்தெலியம் சேதத்தை உண்டாக்குவதில்லை. மனித பாராஇன்ஃப்ளூயென்ஸா வைரஸானது மூக்கு, தொண்டை மற்றும் காற்றுக்குழாயில் குறிப்பிடத்தக்க வீக்கத்தை உண்டாக்குகிறது. இளம் குழந்தைகளில், மூச்சுக்குழலை பாதிக்கும்போது அது க்ரூப் எனப்படும் கரகரப்பான இருமல் மற்றும் சுவாசித்தலில் சிரமத்தை ஏற்படுத்துகிறது. இது குழந்தைகளில் இருக்கும் சிறிய அள்வினதான காற்றுக்குழல் காரணமானது ஆகும்.

மேற் சுவாசப்பாதைத் தொற்றுக்களுக்கு (RTIs) இடையிலான வித்தியாசமானது ஓரளவுக்கு நோயறிகுறிகள் ஏற்படும் அமைவிடத்தின் அடிப்படையிலானவையாகும். சாதாரண தடிமன் பிரதானமாக மூக்கினைப் பாதிக்கிறது, ஃபாரிஞ்சிட்டிஸ் பிரதானமாக தொண்டையையும் , மற்றும் புரோங்கிட்டிஸ் நுரையீரலையும் பாதிக்கிறது. சாதாரண தடிமன் பெரும்பாலும் மூக்கின் வீக்கம் என விவரணம் செய்யப்படுவதுடன் தொண்டை வீக்கத்தின் வேறுபடும் அளவுகளையும் கொண்டிருக்கும். மக்கள் தாமாகவே இந்நோயைக் கண்டறிவது பொதுவானதாகும். உள்ளபடியான நச்சுயிரியினைத் தனிப்படச் சுட்டிக்காட்டுவதென்பது அரிதாகவே உள்ளது. நோயறிகுறிகளின் மூலமாக நச்சுயிரியின் வகையை அடையாளம் காண்பது என்பது பொதுவாகவே சாத்தியப்படுவதில்லை.

சாதாரண தடிமனைத் தடுப்பதற்கான ஒரேயொரு பலனளிக்கும் வழி, உடல் வழியே நச்சுயிரி பரவுவதை தடுப்பதேயாகும். இதில் முதன்மையாக அடங்குவது கைகளைக் கழுவுவது மற்றும் முகத்திரை அணிதல் ஆகியனவாகும். உடல் சுகாதாரப் பராமரிப்புச் சூழலில் முழு அங்கி மற்றும் பயன்படுத்திய பின் வீசிவிடக்கூடிய கையுறைகள் அணிவதும் உண்டு. நோய் மிகப்பரந்த அளவில் இருப்பதாலும் நோயறிகுறிகள் குறிப்பிட்டுச்சொல்லும்படியாக இல்லாததாலும் தொற்றுக்கு ஆளானவர்களைத் தனிமைப்படுத்துவது என்பது சாத்தியமில்லை. பல தரப்பட்ட நச்சுயிரிகள் தொடர்பு பட்டிருப்பதாலும், அவை விரைந்து மாறும் தன்மையனவாக இருப்பதாலும் தடுப்பு மருந்தேற்றல் கடினம் என நிரூபிக்கப்பட்டுள்ளது. பரந்த அளவில் பலனளிக்கும் ஒரு தடுப்பு மருந்தினை உருவாக்குவதும் சாத்தியமில்லை. 

கைகழுவுவதைப் பழக்கப்படுத்துவது தடிமன் உண்டாக்கும் நச்சுயிரிகளைக் கடத்தப்படுவதைக் குறைக்கும். இது குழந்தைகளிடையே வினைத்திறன் மிக்கது. நச்சுயிரி எதிர்ப்பு அல்லது பற்றீரியா எதிர்ப்புப் பொருட்களைக் கொண்டு சாதாரணமாகவே கைகளைக் கழுவுது என்பது பயனுள்ளதாக இருக்கிறதா என அறியப்படவில்லை. தொற்றுக்கு ஆளானவர்களுக்கு அருகாமையில் இருக்கையில் முகத்திரைகளை அணிவது பலன் மிக்கதாக இருக்கலாம். அதிகப்படியான உடல் அல்லது சமூக தொடுதலில் இருந்து விலகி இருப்பது பலனுள்ளதாக இருந்தது என தீர்மானிப்பதற்கான போதுமான சான்றுகள் இல்லை அல்லது. தனியொரு ஆளுக்குத் தடிமன் பீடிக்கும் எண்ணிக்கைகளைக் குறைப்பதில் நாகம் சேர்த்துக்கொள்வது பலன் மிக்கதாக இருக்கலாம். வழக்கப்படியாக விற்றமின் சி சேர்த்துக் கொள்வது சாதாரண தடிமனின் கடுமையை அல்லது ஆபத்தினைக் குறைப்பதில்லை. விற்றமின் சி தடிமன் பீடித்திருக்கும் காலத்தைக் குறைக்கலாம்.

நோய்த் தொற்றுக் காலத்தைக் குறைக்குமென நிரூபிக்கப்பட்ட எந்த விதமான மருந்தோ அல்லது மூலிகை மருத்துவமோ தற்போது இல்லை. இதற்கான மருத்துவம் நோய் அறிகுறி சார் பரிகாரத்தையே கொண்டுள்ளது. இது கூடுதலான நேரம் ஓய்வெடுப்பது, நீர்த் தன்மையைப் பேணுவதற்காக திரவப் பொருட்களை உட்கொள்ளல், இளஞ்சூடான உப்பு நீரால் வாய் கொப்புளித்தல் என்பவற்றை உள்ளடக்கலாம். மருந்தற்ற மருத்துவ விளைவு என்பதன் மூலமே பெரும்பாலான சிகிச்சைகள் பலனளிக்கின்றன எனக் கூறப்படுகிறது.

இதற்கான நோயறிகுறிகளை ஒழிப்பதர்கு உதவும் சிகிச்சைகள் எளிமையான வலி நிவாரணிகள் (வலிநீக்கிகள்), காய்ச்சலைக் குறைக்கும் (காய்ச்சல் மருந்துகள்) மருந்துகளாகிய இவுப்புரொபென் ibuprofen மற்றும் அசெற்றமினோபென்/பரசற்றமோல் என்பன பயன்படுத்தப்படுகின்றன. இருமல் மருந்துகள் எளிய வலி நிவாரணி மருந்துகளை விடப் பயனுள்ளவை என்பதற்கு ஆதாரம் கிடையாது. அவற்றின் வினைத்திறனைப் பற்றிக் குறிப்பிடுவதற்கு ஆதாரம் குறைவு என்பதனாலும் தீங்கு விளைவிக்கும் பாதகம் இருக்கலாம் என்பதனாலும் இருமல் மருந்துகள் சிறுவர்களுக்குக் கொடுக்கப்படுவது பரிந்துரைக்கப்படுவதில்லை. 2009 இல், இடர்களையும் நிரூபிக்கப்படாத நன்மைகளையும் பற்றிய கவலைகளின் காரணமாக, அகவை ஆறு அல்லது அதற்குக் குறைந்த சிறுவர்களுக்கு மருந்துச் சீட்டின்றிப் பெறும் இருமல் மற்றும் தடிமன் மருந்துகளைக் கனடா அரசாங்கம் தடை செய்தது. டெக்ஸ்திரோமெத்தோர்பன் (மருந்துச் சீட்டின்றிப் பெறும் ஓர் இருமல் மருந்து) மருந்தின் தவறான பயன்பாடு எத்தனையோ நாடுகளில் அது தடை செய்யப்படக் காரணமாயிற்று. 

பெரியவர்களில் மூக்கால் ஒழுகுதல் சிக்கல் உள்ளவர்களுக்கு முதலாம் தலைமுறை ஒவ்வாமை முறிகள் மூலம் மருந்தளிக்கப்படலாம். எனினும், முதலாம் தலைமுறை ஒவ்வாமை முறிகள் தூக்கக் கலக்கம் போன்ற மோசமான பக்க விளைவுகளுடன் தொடர்பு பட்டவையாகும். எபிடரின் போலி போன்ற ஏனைய சளியிளக்கிகளும் பெரியவர்களில் வினைத்திறன் உள்ளவையாகும். இப்ராத்துரோப்பியம் மூக்கு வழித் தெளித்தல், மூக்கினால் ஒழுகுதலின் நோயறிகுறிகளைக் குறைக்கலாமெனினும், மூக்கடைப்பு போன்றவற்றிற்கு மிகக் குறைந்தளவே பயன்படுகிறது. இரண்டாம் தலைமுறை ஒவ்வாமை முறிகள் வினைத்திறன் உள்ளவையாகக் காணப்படுவதில்லை.

போதிய ஆய்வுகள் இன்மையால், திரவ உள்ளெடுப்பு நோயறிகுறிகளைக் கூட்டுகிறதா அல்லது சுவாச நோய்களைக் குறைக்கிறதா என்பது அறியப்படவில்லை. சூடாக்கப்பட்ட ஈரப்பதன் மிக்க வளி தொடர்பிலும் போதிய தரவுகள் காணப்படுவதில்லை. நெஞ்சுக்கு ஆவி பிடித்தல் மூலம் இரவு நேர இருமல், நெரிசல், உறக்கச் சிக்கல் என்பவற்றுக்கு ஓரளவு நோயறிகுறி சார் வினைத்திறன் ஏற்படுவதாக ஓர் ஆய்வு சுட்டிக் காட்டுகிறது. 

நுண்ணுயிர் கொல்லிகள் வைரசுத் தொற்றுக்கு எதிராக எந்தப் பாதிப்பையும் கொண்டிராமையால், சாதாரண தடிமனுக்கும் எந்தப் பாதிப்பையும் ஏற்படுத்தா. நுண்ணுயிர் கொல்லிகளின் பக்க விளைவுகள் ஒட்டு மொத்தப் பாதகத்தை ஏற்படுத்துவனவாயினும், நுண்ணுயிர் கொல்லிகள் பொதுவாக மருந்தாகக் குறிப்பிடப்படுகின்றன. நுண்ணுயிர் கொல்லிகள் பொதுவாக மருந்தாகக் குறிப்படிப்படுவது ஏனெனில், மருத்துவர்கள் தங்களுக்கு மருந்தெழுதிக் கொடுக்க வேண்டுமென மக்கள் விரும்புவதாலும், மக்களுக்கு உதவுவதற்கு மருத்துவர்கள் விரும்புவதனாலுமே ஆகும். நுண்ணுயிர் கொல்லிகளை மருந்தெனக் குறிப்பிடுவதுற்கு மற்றுமொரு காரணம் நுண்ணுயிர் கொல்லிகளினாற் கட்டுப்படுத்தக்கூடிய நோய்த் தொற்றுக்களைப் புறந்தள்ளி விடுவது கடினம் என்பதாகும். முதற்கட்ட ஆய்வுகள் சில தடிமனுக்கான நச்சுயிர் எதிர் மருந்துகள் ஓரளவு பயனுள்ளவை எனக் காட்டினாலும், அவ்வாறு வினைத்திறனுள்ள மருந்துகள் காணப்படுவதில்லை. 

சாதாரண தடிமனுக்கான மாற்றுச் சிகிச்சைகள் பல இருந்தாலும், அவற்றிற் பெரும்பாலான சிகிச்சைகளுக்குப் போதிய அறிவியல் ஆதாரங்கள் இல்லை. 2010 ஆம் ஆண்டிலும் கூட, தேன் அல்லது மூக்குவழிப் பாசனம் வழங்கும் முறைக்கு ஆதரவாகவோ அல்லது எதிராகவோ பரிந்துரைப்பதற்குப் போதிய அறிவியல் ஆதாரங்கள் காணப்படவில்லை. நோயறிகுறிகள் ஏற்பட்டு 24 மணி நேரத்தினுள் வழங்கப்படின், நாகம் கலந்த சேர்க்கைகள் நோயறிகுறிகளின் கடுமையையும் காலத்தையும் குறைக்கலாம். சாதாரண தடிமனுக்கு விற்றமின் சி வழங்கப்படுவதைப் பற்றி மிக விரிவாக ஆராய்ச்சி செய்திருப்பினும், அதன் வினைத்திறன் ஏமாற்றமளிப்பதாகவே உள்ளது. இதற்காக வட அமெரிக்காவின் நடு மற்றும் கிழக்குப் பகுதிக்கு அகணியமான எக்கைனேசே தாவரப் பகுதிகளைப் பயன்படுத்துவது தொடர்பாகக் காட்டப்படும் ஆதாரம் பொருத்தமற்றதாகும். வெவ்வேறு வகையான எக்கைனேசே சேர்க்கைகள் அவற்றின் வினைத்திறனில் மாறுபடலாம்.

சாதாரண தடிமன் பொதுவாக எளிதானதும், ஒரு வார காலத்தினுள் பெரும்பாலான நோயறிகுறிகளில் நலன் ஏற்பட்டு மறைந்து விடுவதும் ஆகும். கடுமையான சிக்கல்கள் ஏற்படின், அவை மிக இளையோர், மிக வயதானோர், நோயெதிர்ப்பாற்றல் ஒடுங்கியோர் (வலுவிழந்த நோயெதிர்ப்புத் தொகுதியைக் கொண்டுள்ளோர்) ஆகியோரிலேயே பொதுவாக ஏற்படும். பீனிசம், தொண்டையழற்சி, காதுத்தொற்று என்பவற்றை விளைவாக்கக்கூடிய இரண்டாம் நிலை பற்றீரியத் தொற்றுக்கள் ஏற்படலாம். 8% நோயாளிகளில் பீனிசம் ஏற்படுவதாகக் கணிக்கப்பட்டுள்ளது. அவ்வாறே, 30% நோயாளிகளில் காதுத் தொற்று ஏற்படுவதாகக் கணிக்கப்பட்டுள்ளது.

சாதாரண தடிமன் என்பது மனிதருக்கு ஏற்படும் மிகப் பொதுவான ஒரு நோய் என்பதுடன், உலகெங்குமே அதனால் மனிதர்கள் பாதிக்கப்படுகின்றனர். வளர்ந்தோர் ஆண்டு தோறும் சாதாரணமாக இரண்டு முதல் ஐந்து தடவைகள் வரை நோய்த்தொற்றுக்கு ஆட்படுகின்றனர். சிறுவர்களுக்கு ஆண்டு தோறும் ஆறு முதல் பத்துத் தடவைகள் வரை தடிமன் ஏற்படலாம் (அத்துடன், பள்ளிச் சிறாரில் இது ஆண்டுக்குப் பனிரண்டு தடவைகள் வரை ஏற்படலாம்). நோயெதிர்ப்பு ஆற்றல் வலுவிழப்பதன் காரணமாக, நோயறிகுறிகள் சார்ந்த நோய்த்தொற்றுகள் ஏற்படும் விகிதம் வயது முதிர்ந்தோரில் கூடுதலாக இருக்கலாம்.

சாதாரண தடிமனுக்கான காரணம் 1950 கள் தொடக்கமே கண்டறியப்பட்டிருப்பினும், இந்நோய் மிகப் பண்டைய காலத்திலிருந்தே மானிடரில் இருந்து வருகிறது. இதன் நோயறிகுறிகளும் சிகிச்சையும் பொகாமு 16 ஆம் நூற்றாண்டுக்கு முன்னர் எழுதப்பட்டதும், தற்போது கிடைக்கப் பெறும் ஆகப் பழைய மருத்துவ ஏடாகிய எகிப்தின் எபர்சு ஓலையில் குறிப்பிடப்பட்டுள்ளன. இதற்கும் குளிர் காலநிலையால் ஏற்படும் நோயறிகுறிகளுக்கும் இடையிலான ஒற்றுமைகளின் காரணமாக இதனைச் "சாதாரண தடிமன்" என அழைக்கும் வழக்கம் 16 ஆம் நூற்றாண்டிலேயே ஏற்பட்டது.

ஐக்கிய இராச்சியத்தில், சாதாரண தடிமன் அலகு (CCU) 1946 இல் மருத்துவ ஆராய்ச்சி அவையினால் நிறுவப்பட்டது. அங்குதான் 1956 இல் தடிமன் நச்சுயிரி கண்டுபிடிக்கப்பட்டது. 1970 களில், தடிமன் நச்சுயிரித் தொற்றின் நோயரிதகு காலத்தின் போது இந்தர்பெரோன் மூலம் சிகிச்சையளிப்பது இந்நோய்க்கு எதிராக ஓரளவு பாதுகாப்பளிப்பது என்பதை CCU கண்டறிந்தது. நடைமுறைச் சாத்தியமான சிகிச்சை எதுவும் உருவாக்கப்பட முடியவில்லை. தடிமன் நச்சுயிரியால் ஏற்படும் தடிமனைத் தடுக்கவும் அதற்குச் சிகிச்சையளிக்கவும் நாக குளுக்கோனேற்று மிட்டாய்கள் தொடர்பில் அது ஆராய்ச்சியை நிறைவு செய்து இரண்டே ஆண்டுகளின் பின்னர், 1989 இல் அவ்வலகு மூடப்பட்டது. CCU இன் வரலாற்றில் வெற்றிகரமாக உருவாக்கப்பட்ட ஒரேயொரு சிகிச்சை நாகம் ஆகும்.

சாதாரண தடிமனின் பொருளாதாரத் தாக்கம் உலகில் மிகக் குறைவாகவே புரிந்து கொள்ளப்படுகிறது. சாதாரண செலவுத் தொகையைக் கருத்திற் கொண்டால், ஐக்கிய அமெரிக்காவில் ஆண்டு தோறும் 7.7 பில்லியன் டொலர் வரை செலவேற்படுத்தும் 75 மில்லியன் முதல் 100 மில்லியன் வரையான மருத்துவ வருகையை சாதாரண தடிமன் ஏற்படுத்துகிறது. இதற்கான மருந்துச் சீட்டின்றிப் பெறும் மருந்துகளுக்காக அமெரிக்கர்கள் ஆண்டு தோறும் 2.9 பில்லியன் டொலர் செலவழிக்கின்றனர். இவற்றுக்கு மேலதிகமாக, நோயறிகுறி சார் பரிகாரத்திற்கென மருந்துச் சீட்டளிக்கப்பட்ட மருந்துகளுக்காக அமெரிக்கர்கள் ஆண்டு தோறும் 400 மில்லியன் டொலர் செலவழிக்கின்றனர். இதற்காக மருத்துவரை அணுகியோரில் மூன்றிலொரு பங்கிற்கும் மேற்பட்டோர் நுண்ணுயிர் கொல்லி மருந்துச் சீட்டொன்றையே பெற்றுள்ளனர். நுண்ணுயிர் கொல்லி மருந்துச் சீட்டுகளின் பயன்பாடு நுண்ணுயிர் கொல்லி எதிர்ப்புக்குக் காரணாமாகியது. தடிமன் காரணமாக ஆண்டு தோறும் 22 மில்லியன் முதல் 189 மில்லியன் வரையான பாடசாலை நாட்கள் இழக்கப்படுகின்றன எனக் கணிக்கப்பட்டுள்ளது. அதன் விளைவாக, தமது பிள்ளைகளைக் கவனிப்பதற்காக வீட்டிலிருக்க வேண்டியிருப்பதனால், பெற்றோர்கள் 126 மில்லியன் வேலை நாட்களை இழக்கின்றனர். ஊழியர்கள் தடிமனால் அவதிப்படுவதன் காரணமாக இழக்கும் 150 மில்லியன் வேலை நாட்களுடன் அதனைச் சேர்க்கும் போது, தடிமனுடன் தொடர்பான வேலை இழப்புக் காரணமாக ஆண்டு தோறும் ஏற்படும் பொருளாதாரத் தாக்கம் 20 பில்லியன் டொலர்களைத் தாண்டுகின்றது. அதாவது, ஐக்கிய அமெரிக்காவில் ஆண்டு தோறும் இழக்கும் வேலை நேரத்தின் 40% ஐ இது கொண்டுள்ளது. 

சாதாரண தடிமனுக்கு வினைத்திறன் உள்ளவையா எனக் காண்பதற்காக ஏராளமான நச்சுயிர் எதிர் மருந்துகள் சோதிக்கப்பட்டுள்ளன. 2009 வரை, அவற்றில் எதுவுமே வினைத்திறன் உள்ளதாகவோ உரிமம் வழங்கப்பட்டதாகவோ காணப்படவில்லை. தற்போது நச்சுயிர் கொல்லி மருந்தாகிய பிளெக்கோனரில் இற்கான சோதனைகள் நடைபெறுகின்றன. அது பைக்கோனா வைரசுகளுக்கு எதிரான நம்பிக்கையை ஏற்படுத்துகிறது. BTA-798 இற்கான சோதனைகளும் தற்போது நடைபெற்ற வண்ணம் உள்ளன. பிளெக்கோனரிலின் வாய்வழி உள்ளெடுக்கும் வடிவம் பாதுகாப்புச் சிக்கல்களைக் கொண்டுள்ள அதேவேளை, அதன் வளிமக் கரைசல் வடிவங்கள் ஆராயப்படுகின்றன. 

மேரிலாந்து பல்கலைக்கழகம், கொலிஜ் பார்க் மற்றும் விசுக்கன்சின் பல்கலைக்கழகம்–மெடிசன் என்பவற்றின் ஆராய்ச்சியாளர்கள் சாதாரண தடிமனை உண்டாக்குவதாக அறியப்படும் வைரசு மரபணுக்கள் அனைத்தையும் படமாக்கியுள்ளனர். 



</doc>
<doc id="213596" url="https://ta.wikipedia.org/wiki?curid=213596" title="சோழ நாடு">
சோழ நாடு

சோழ நாடு என்பது தற்போதைய இந்தியாவின் தென் பகுதியாகும் (தென்னிந்தியா). தென் இந்தியாவின் பெரும் பகுதி சோழ மன்னர்களால் மிகவும் சிறப்பாக ஆளப்பட்டது.சோழர்கள் ஆண்ட காலம் பொற்காலம் என வரலாறு கூறுகிறது. சோழ நாட்டில் பேசப்பட்ட மொழி தமிழ் மொழியாகும். சோழ மன்னர்கள் சைவ மதத்தை பின்பற்றினார்கள்.

இது திராவிடதேசத்திற்கு தெற்கிலும், பாண்டியதேசத்திற்கு வடக்கிலும், விசாலமான பூமியில் பரவி இருந்த தேசம்.

இந்த தேசத்தில் பூமி கிடைமட்டமாகவும், மேற்கிலிருந்து கிழக்கு நோக்கி சரிந்தும், மேடும், பள்ளமும், காணப்படும். இந்த தேசம் கிழக்கு மேற்கில் நீண்டும்,தென்வடக்கில் குறுகியும் இருக்கும்.

இந்த தேசத்தின் நான்கு பக்கங்களிலும் மலைகளை காணமுடியாது. இவை பெரும்பாலும் செழிப்பான நல்ல பூமி அதிகமாகவும் இருக்கும்.

இந்த கர்னாடகதேசத்தின் தெற்குபகுதியில் ஸஹயம் என்னும் குடகு மலையில் உற்பத்தியாகும் காவிரிநதி திருவரங்கம் அருகில் இரு நதியாகப் பிரிந்து வடபகுதி கொள்ளிடம் என்றும், தென்பகுதி காவிரி என்றும் சோழதேசத்தை செழிக்க வைக்கின்றது.

இந்த சோழதேசத்தில் நெல், வாழை, கரும்பு, போன்றவைகளும், துவரை, கடலை போன்ற புன்செய் பயிர்களும் விளைகின்றது.

இந்த சோழதேசம் சோநாடு சோறுடைத்து சிறப்பு வாய்ந்த தேசமாகும்.




</doc>
<doc id="213598" url="https://ta.wikipedia.org/wiki?curid=213598" title="பீர்க்கு பேரினம்">
பீர்க்கு பேரினம்

பீர்க்கு பேரினம் எனப்படும் ("Luffa") இது உணவாகப் பயன்படும் ஒரு வகை தாவரப்பேரினம் ஆகும். இது ஒரு படர்கொடி தாவரம். இது கூட்டு, பொறியல் என பல வகையாக சமைக்கக் கூடியது.

பீரம் என்பது பீர்க்கம்பூ.

காதலன் பிரிவால் காதலியின் மேனியில் பீர் நிறம் தோன்றும் என்பர்.

பீர்க்கங்காய் விவசாயம் சுலபமானது, மிக குறைந்த நாளில் பலன் தரக்கூடியது.விதை முளைப்பிலிருந்து 35வது நாளில் மகசூல் ஆரம்பமாகின்றது.

மருத்துவ குணம் உடைய இக்காய் முற்றிய நிலையில் உலர்ந்தபின் தோல் மற்றும் விதைகளை நீக்கி எஞ்சிய நார்ப்பகுதி குளியலுக்கு உடலை தேய்த்து உதவ பயன்படுகிறது.




</doc>
<doc id="213601" url="https://ta.wikipedia.org/wiki?curid=213601" title="உயர் இரத்த அழுத்தம்">
உயர் இரத்த அழுத்தம்

உயர் இரத்த அழுத்தம் ("hypertension") சில நேரங்களில் “தமனி வழி உயர் இரத்த அழுத்தம்”, தமனி / தமனிகளில் இரத்த அழுத்தம் உயர்த்தப்பெற்ற ஒரு நீடித்த(மருந்து) / நீடித்த நோய் / மருத்துவ நிலை ஆகும். இரத்தக் குழாய்களின் மூலமாக செயல் படும் இரத்த ஓட்டத்திற்கு, இந்த உயர்த்தப்பெற்ற நிலையினால் இதயம் வழக்கத்தைவிட கடினமாக வேலை செய்ய தேவைப்படுகிறது. இதய துடிப்புகளுக்கிடையே இதய தசை சுருங்குவது (சிஸ்டோல்) அல்லது தளர்வுறுவது ( டைஸ்டோல் ) என்பதை பொறுத்து இரத்த அழுத்தம் இதய சுருங்கியக்க அழுத்தம் மற்றும் விரிவியக்க அழுத்தம் என்ற இரண்டு அளவுகளை உள்ளடக்கியது. ஓய்வு நிலையில், இதய சுருங்கியக்கம் 100-140 mmHg ( உயர் அளவீடு ) மற்றும் இதய விரிவியக்கம் 6 0-90 mmHg ( கீழ் அளவீடு ) என்ற வரம்புக்குள் இரத்த அழுத்தம் உள்ளது. தொடர்ந்து இரத்த அழுத்தம் 140/90 mmHg என்ற அளவிற்கு மேல் இருந்தால், உயர் இரத்த அழுத்தம் உள்ளது.

அடிப்படை உயர் இரத்த அழுத்தம் / முதன்மை ( அடிப்படை ) உயர் இரத்த அழுத்தம் அல்லது இரண்டாம் நிலை உயர் இரத்த அழுத்தம் என்ற ஏதாவது ஒன்றில் உயர் இரத்த அழுத்தம் வகைப்படுத்தப்படுகிறது. சுமார் 90-95% நிகழ்வுகள் “ முதன்மை உயர் இரத்த அழுத்தம் “என்று வகைப்படுத்தப்படுகின்றன, அதாவது வெளிப்படையான மருத்துவ காரணங்கள் ஏதும் இல்லாத உயர் இரத்த அழுத்தம். மீதமுள்ள 5-10% நிகழ்வுகள் ( இரண்டாம் நிலை உயர் இரத்த அழுத்தம் ), சிறு நீரகம், தமனிகள்,இதயம்,அல்லது நாளமில்லா சுரப்பி அமைப்புகள் ஆகியவற்றை பாதிக்கும் வேறு நிலைமைகளால் ஏற்படுகின்றன.

இதய தாக்கம், இதய தசைத் திசு இறப்பு (மாரடைப்பு), இதய செயலிழப்பு , தமனிகளின் குருதி நாள அழற்சி ( உ-ம்., பெருந்தமனி குருதி நாள அழற்சி ),வெளிப்புற தமனி நோய், மற்றும் நீடித்த சிறு நீரக நோய்க்கு ஒரு காரணம் ஆகியவற்றிற்கு பிரதான அபாய காரணியாக உயர் இரத்த அழுத்தம் உள்ளது. தமனி வழி உயர் இரத்த அழுத்தத்தின் மிதமான உயர்வு கூட குறைவான ஆயுட்கால எதிர்பார்ப்புடன் தொடர்புடையது. உணவு மற்றும் வாழ்க்கை முறை மாற்றங்கள் , இரத்த அழுத்த கட்டுப்பாட்டை மேம்படுத்தி, அதனுடன் தொடர்புடைய உடல்நல சிக்கல்களின் அபாயத்தை குறைக்க முடியும். எனினும், வாழ்க்கை முறை மாற்றங்கள் திறனற்றதாக அல்லது போதுமானதாக இல்லாதவர்களுக்கு மருந்து சிகிச்சை பெரும்பாலும் அவசியமானதாக இருக்கிறது.
18 வயது அல்லது அதற்கு மேற்பட்டவர்களுக்கு, உயர் இரத்த அழுத்தம் ஒப்புக்கொள்ளப்பட்ட பொதுவான அளவுகளுக்கு அதிகமாக தொடர்ந்து இருந்தால் ( தற்சமயம்139 mmHg சுருங்கியக்கம், 89 mmHg விரிவியக்கம் : வகைப்பாடு (JNC7) அட்டவணையை பார்க்கவும் ) அது இதய சுருங்கியக்க இரத்த அழுத்தம் மற்றும் / அல்லது இதய விரிவியக்க இரத்த அழுத்தம் எனப்படுகிறது. இரத்த அழுத்த அளவுகள் 24-மணி நேர நடமாடும் தானியங்கி கருவிகளின் மூலமாகவோ அல்லது வீட்டின் கண்காணிப்பிலிருந்தோ பெறப்பட்டால், குறைவான வரம்புகள் பயன்படுத்தப்படுகின்றன ( 135 mmHg சுருங்கியக்கம் அல்லது 85 mmHg விரிவியக்கம்). சமீபத்திய சர்வதேச உயர் இரத்த அழுத்த வழிகாட்டுதல்கள், பொதுவான வரம்புகளில் தொடர்ந்த உயர் இரத்த அழுத்தத்தின் அபாயங்களை சுட்டிக்காட்ட குறைவான புதிய வரம்புகளை உருவாக்கியுள்ளன. 120-139 mmHg சுருங்கியக்கம் மற்றும் / அல்லது 80-89 mmHg விரிவியக்கம் வரம்புகளில் உள்ள இரத்த அழுத்தத்திற்கு JNC7 ( 2003 ) முன் இரத்த அழுத்தம் என்ற சொல்லை உபயோகிக்கிறது. அதே சமயம், 140 mmHg சுருங்கியக்கம் மற்றும் 90 mmHg விரிவியக்கம் இரத்த அழுத்தத்திற்கு கீழ் உள்ள நிலைகளுக்கு ESH-ESC வழிகாட்டுதல்கள் (2007) மற்றும் BHS IV ( 2004 ) உகந்த, வழக்கமான, வழக்கத்திற்கு அதிகமான என்ற வகைப்பாடுகளில் உட்பிரிவுகளை உபயோகிக்கிறது. உயர் இரத்த அழுத்தம் மேலும் கீழ்கண்டவாறு உப வகைப்படுத்தப்படுகிறது : JNC 7 , உயர் இரத்த அழுத்தம் நிலை I , உயர் இரத்த அழுத்தம் நிலை II, மற்றும் தனிமைப்படுத்தப்பட்ட சுருங்கியக்க உயர் இரத்த அழுத்தம் என்று வேறுபடுத்திக் காட்டுகின்றது. தனிமைப்படுத்தப்பட்ட சுருங்கியக்க உயர் இரத்த அழுத்தம் என்பது சுருங்கியக்க அழுத்தம் உயர்த்தப்பெற்று , வழக்கமான விரிவியக்க அழுத்தத்துடன் இருப்பது, இது முதியோர்களிடம் சாதாரணமாக உள்ளது. ESH-ESC வழிகாட்டுதல்கள் ( 2007 ), and BHS IV (2004), சுருங்கியக்க இரத்த அழுத்தம் 179 mmHg-க்கு அதிகமாகவும் அல்லது விரிவியக்க இரத்த அழுத்தம் 109 mmHg-க்கு மேலும் உள்ளவர்களை, ஒரு மூன்றாவது நிலை ( நிலை III ) உயர் இரத்த அழுத்தத்தினர் என்று விவரிக்கிறது.
தயாரிக்கப்பட்ட மருந்து / மருத்துவங்கள் இரத்த அழுத்தத்தை பொதுவான அளவுக்கு குறைக்கவில்லை எனில் , உயர் இரத்த அழுத்தம் “எதிர்த்து நிற்கிற வகை” எனப்படுகுறது.

பிறந்த குழந்தைகளுக்கு உயர் இரத்த அழுத்தம் மிகவும் அரிது மற்றும் 0.2% முதல் 3% பிறந்த குழந்தைகளிடத்தில் நிகழ்கிறது. புதிதாக பிறந்த ஆரோக்கியமான குழந்தைகளிடம் வாடிக்கையான முறைப்படி இரத்த அழுத்தம் அளவிடப்படுவதில்லை. அதிக இடர் உள்ள பிறந்த குழந்தைகளிடம் உயர் இரத்த அழுத்தம் மிகவும் சாதாரணமாக உள்ளது. பிறந்த குழந்தைகளிடத்தில் இரத்த அழுத்தம் சாதாரணமாக உள்ளதா என்பதை தீர்மானிக்க, கரு வளர்கால வயது, கருத்தரித்தலுக்கு பின்னான வயது, மற்றும் பிறந்த குழந்தை எடை ஆகியவை கருத்தில் கொள்ளப்பட வேண்டும்.

வயது, பாலினம் மற்றும் மரபு ஆகியவற்றை பொறுத்தும், நாள்பட்ட மோசமான உடல்நிலை அபாயம் ஆகியவற்றுடன் தொடர்புடையதாகவும் (2-9%) குழந்தைகள் மற்றும் வளர் இளம் பருவத்தினரிடையே உயர் இரத்த அழுத்தம் மிகவும் சாதாரணமாக நிகழ்கிறது.
வாடிக்கையான மருத்துவ பராமரிப்பு அல்லது சோதனைகளின் போது, மூன்று வயதுக்கு மேற்பட்ட குழந்தைகளின் இரத்த அழுத்தத்தை சோதிக்குமாறு தற்போது பரிந்துரைக்கப்படுகிறது. ஒரு குழந்தைக்கு உயர் இரத்த அழுத்தம் உள்ளது என்று சித்தரிக்கப்படுவதற்கு முன், உயர் இரத்த அழுத்தம் தொடர் சோதிப்புகள் மூலம் உறுதி செய்யப்பட வேண்டும். குழந்தை பருவத்தில் இரத்த அழுத்தம் வயதுடன் அதிகரிக்கிறது, மற்றும் குழந்தைகளுக்கு மூன்று அல்லது அதிகமான அளவுகளின் சராசரி சுருங்கியக்க அல்லது விரிவியக்க இரத்த அழுத்தம் அந்த குழந்தையின் பாலினம்,வயது மற்றும் உயரம் ஆகியவற்றை பொறுத்து 95 வது சதவிகிதம் அல்லது அதிகமாக இருப்பின் அது உயர் இரத்த அழுத்தம் என்று வரையறுக்கப்படுகிறது. சராசரி சுருங்கியக்க அல்லது விரிவியக்க இரத்த அழுத்தம் 90 வது சதவிகிதம் அல்லது அதிகமாகவும், ஆனால் 95 வது சதவிகிதம் அல்லது குறைவாகவும் இருப்பின், அது குழந்தைகளின் முன் உயர் இரத்த அழுத்தம் என்று வரையறுக்கப்படுகிறது.
வளர் இளம் பருவத்தினருக்கு உயர் இரத்த அழுத்தம் மற்றும் முன் உயர் இரத்த அழுத்தம் வயதுவந்தோருக்கான அளவுகோல்களை உபயோகித்து கண்டறியப்பட வேண்டும் என குறிப்பிடப்படுகிறது.

உயர் இரத்த அழுத்தம் அரிதாக ஏதாவது அறிகுறிகளை காட்டுகிறது, அதனுடைய அடையாளம் பொதுவாக ஸ்க்ரீனிங் ( மருத்துவ ) / ஸ்க்ரீனிங் மூலம் கண்டறியப்படுகிறது அல்லது ஏதாவது தொடர்பில்லாத உடல் நல பிரச்சினைக்கு பராமரிப்பு நாடும்போது தெரிய வருகிறது. உயர் இரத்த அழுத்தம் உள்ள சிலர் பின்வரும் குறைகளை தெரிவிக்கின்றனர் – தலை வலிகள் (காலை நேரத்தில் குறிப்பாக தலையின் பின் புறம்), மேலும் தலை இலேசாதல் ,தலைச்சுற்றல், போலிக்காதொலி( காதுகளில் ரீங்காரம் அல்லது இரைதல்), மாறிய கண்பார்வை அல்லது [[மயக்க நிலை(மருத்துவ) / மயக்கமேற்படுத்தும் நிகழ்வுகள்.

[[உடல் பரிசோதனை]] யின்போது, [[விழி உள்நோக்கல்]] (ஆப்தல்மாஸ்கோபி) மூலம் கண்ணின் பின்புறத்தில் [[விழி அடியை]] சோதனை செய்யும்போது [[உயர் இரத்த அழுத்த விழித்திரை நோய்]] கண்டறியப்பட்டால் உயர் இரத்த அழுத்தம் சந்தேகிக்கப்படுகிறது. மிதமான வகைகளை வேறுபடுத்துவது கடினம் என்றாலும், பாரம்பரியமாக உயர் இரத்த அழுத்த விழித்திரை நோய் மாற்றங்களின் கடுமை I முதல்-IV வரை தரப்படுத்தப்பட்டுள்ளது. விழி உள்நோக்கல் (ஆப்தல்மாஸ்கோபி ) கண்டுபிடிப்புகள் ஒருவர் எவ்வளவு காலமாக உயர் இரத்த அழுத்தம் உள்ளவர் என்பதையும் சுட்டிக்காட்டக்கூடும்.

[[சிறுநீரக நோய்கள்]] அல்லது [[நாளமில்லா சுரப்பி நோய்கள்]] போன்ற சில கூடுதல் அடையாளங்கள் மற்றும் அறிகுறிகள் [[இரண்டாம் நிலை உயர் இரத்த அழுத்தம்]] அடையாளம் காணக்கூடிய காரணங்களினால் ஏற்படும் உயர் இரத்த அழுத்தம் உள்ளதை தெரிவிக்கக்கூடும். உதாரணமாக, மார்பு மற்றும் அடி வயிறு பருமன்,[[குளுக்கோஸ் சகிப்புத் தன்மை இன்மை]], [[நிலவு முகத்தோற்றம்]] (வட்டமான வீக்க முகத்தோற்றம்), ஒரு “எருமையின் கூனல்” மற்றும் ஊதா [[நிறமி கோடுகள்]] [[குஷ்ஷிங் சிண்ட்ரோம்]] [[ தைராய்டு நோய்]], [[அங்கப்பாரிப்பு]]உள்ளதை தெரியப்படுத்துவதுடன் சிறப்பியல்பு அடையாளங்கள் மற்றும் அறிகுறிகள் உள்ள உயர் இரத்த அழுத்தத்தை உருவாக்கவும் கூடும். வயிற்றில் ஒரு [[ஒலி]] சிறு நீரக தமனி குறுக்கத்தை( சிறு நீரகங்களுக்கு செல்லும் தமனிகள் குறுகுதல்) குறிப்பிடலாம். கால்களில் குறைவான இரத்த அழுத்தம் அல்லது [[ தொடை தமனி / தொடை தமனி சார்ந்த துடிப்புகள்]] கால தாமதமாதல் அல்லது இல்லாதிருத்தல் பெருந்தமனி குறுக்கத்தை ( இதயத்திலிருந்து வரும் தமனி குறுகுதல்) குறிப்பிடக்கூடும். தலை வலி,படபடப்பு, தோல் நிறமிழப்பு மற்றும் வியர்த்தல் ஆகியவற்றுடன் வேறுபடும் உயர்ந்த இரத்த அழுத்தம் [[ குரோமபின் திசுக்கட்டி உள்ளதா என்ற சந்தேகத்தை ஏற்படுத்த வேண்டும்.

கடுமையான உயர்த்தப்பெற்ற இரத்த அழுத்தம் ( சுருங்கியக்கம் 180-க்கும், விரிவியக்கம் 110-க்கும் சமமாகவும் அல்லது அதிகமாகவும், சில நேரங்களில் கடுமையான வெருப்புணர்ச்சி உள்ள அல்லது துரிதப்படுத்தப்பட்ட உயர் இரத்த அழுத்தம் எனப்படுவது) “உயர்ந்த இரத்த அழுத்த நெருக்கடி” என குறிப்பிடப்படுகிறது. இந்த அளவுகளுக்கு அதிகமாக உள்ள இரத்த அழுத்தங்கள் அதிக அபாயம் உள்ள சிக்கல்களை குறிப்பிடுகின்றன. இந்த வரம்புகளில் இரத்த அழுத்தங்கள் உள்ளவர்களுக்கு அறிகுறிகள் இல்லாமலிருக்கலாம், ஆனால் பொதுவான மக்களை விட இவர்கள் அதிகமாக தலைவலிகள் ( 22% நிகழ்வுகள்) மற்றும் தலைச்சுற்றல் என புகாரளிக்கக் கூடும். பார்வை மங்குதல் அல்லது இதய செயலிழப்பால் மூச்சடைப்பு அல்லது சிறு நீரக செயலிழப்பால் ஒரு பொதுவான [[உடல் சோர்வு]] உணர்வு ஆகியவற்றை உயர்ந்த இரத்த அழுத்த நெருக்கடிகளின் வேறு அறிகுறிகள் உள்ளடக்கும். உயர்ந்த இரத்த அழுத்த நெருக்கடிகள் உள்ளவர்களில் பெரும்பாலானோர் உயர்த்தப்பெற்ற இரத்த அழுத்தம் உள்ளவர்களாக காணப்படுகின்றனர், ஆயினும் கூடுதல் துரிதப்படுத்திகள் உடனடி அதிகரிப்பை உருவாக்கியிருக்கக் கூடும்.

கடுமையான உயர்த்தப்பெற்ற இரத்த அழுத்தம் காரணமாக ஒன்று அல்லது அதற்கு மேற்பட்ட உடல் உருப்புகள் சேதமடைந்ததற்கு சான்று உள்ளதை, முன்பு “வெருப்பு உணர்ச்சி உள்ள உயர் இரத்த அழுத்தம்” எனப்பட்ட ஒரு “ உயர் இரத்த அழுத்த அவசர நிலை” நிகழ்வு என்கிறோம். இந்த சேதம் மூளை வீக்கம் மற்றும் செயல் பிறழ்ச்சியினால் ஏற்படும் உயர் இரத்த அழுத்த மூளை வீக்கத்தை உட்படுத்தும்; இது தலை வலிகள் மற்றும் ஒரு [[மாறுபட்ட நிலை சுய நினைவு]] ( குழப்பம் அல்லது அயர்வு ) ஆகியவை அடங்கியது. விழித்திரை [[கண் குமிழ் அழற்சி]] மற்றும் விழியடியின் [[இரத்தப்போக்கு]] , [[ கசிவுகள்]] ஆகியவை உடல் உறுப்பு சேதத்தை குறிவைக்கும் மற்றுமொரு அடையாளம். [[மார்பு வலி]] இதய தசை சேதத்தை குறிப்பிடக்கூடும் ( இது [[ மாரடைப்புக்கு]] கொண்டுபோகக்கூடும் அல்லது சில நேரங்களில் [[ பெருந்தமனி பிளப்பாய்வு]], [[பெருந்தமனியின்]] உட்சுவர் கிழிதல் நிகழும். மூச்சு திணறல், இருமல், இரத்த கறை படிந்த சளியை இருமி வெளியேற்றல் ஆகியவை [[நுரையீரல் திரவ கோர்வை]] யின் தனித்தன்மை வாய்ந்த அடையாளங்கள் ஆகும். இந்த நிலை [[ இடது இதயக்கீழறை செயலிழப்பினால்]] உண்டாகும் ஒரு நுரையீரல் திசு வீக்கம். இதனால் நுரையீரல்களில் இருந்து தமனி அமைப்புக்கு போதுமான அளவு இரத்தத்தை இதயத்தின் [[இடது இதயக்கீழறையால்]] பம்ப் செய்யமுடியாமல் போகும். சிறுநீரக செயல்பாட்டின் விரைவான சீர் குலைவு (கடுமையான சிறுநீரக காயம் ) மற்றும் [[சிறு இரத்தக்குழாய் நோய் - சிவப்புசெல் கரைப்பி இரத்தசோகை]]( ரத்த உயிரணுக்கள் அழிவு ) ஆகியவையும் நிகழக்கூடும். இத்தகைய சூழ்நிலைகளில், தற்பொழுது நடைபெற்று வரும் உடல் உறுப்பு சேதத்தை நிறுத்த, இரத்த அழுத்தத்தை துரிதமாக குறைக்கவேண்டியது கட்டாயமாகிறது. எதிர்மாறாக, உடல் உறுப்பு சேதத்திற்கு இலக்காக சான்று இல்லையெனில் உயர் இரத்த அழுத்த அவசர நிலைகளில் இரத்த அழுத்தத்தை துரிதமாக குறைக்கவேண்டிய அவசியமில்லை. அதிக ஆக்கிரோஷமான இரத்த அழுத்த குறைப்புகள் அபாயம் அற்றது இல்லை. இரத்த அழுத்த அவசர நிலைகளில், வாய் வழி மருந்துகளை பயன் படுத்தி 24 முதல் 48 மணி நேரங்களில் சீராக இரத்த அழுத்தத்தை குறைக்கும் முறை பரிந்துரைக்கப்படுகிறது.

சுமார் 8-10% கருத்தரிப்புகளில் உயர் இரத்த அழுத்தம் நிகழ்கின்றன. கருத்தரிப்புகளில் உயர் இரத்த அழுத்தம் உள்ள அநேகமான பெண்களுக்கு முன்னதாகவே அடிப்படை உயர் இரத்த அழுத்தம் இருக்கும். [[பேற்றுக்கு முன் மருட்சி]], உயர் இரத்த அழுத்தத்திற்கான முதல் அடையாளம் – இது கருத்தரிப்பின் இரண்டாம் பாக காலங்களிலும் மற்றும் பிறப்புக்கு பின் சில வாரங்களுக்கும் கடுமையான நிலை ஆகும். உயர்ந்த இரத்த அழுத்தமும், சிறு நீரில் புரதம் இருப்பதும் பேற்றுக்கு முன் மருட்சி இருப்பதை கண்டறிய உதவும். பேற்றுக்கு முன் மருட்சி சுமார் 5% கருத்தரிப்புகளில் நிகழ்கின்றன, மேலும் உலகம் முழுவதிலும் சுமார் 16% தாய்வழி மரணம் நிகழ இது பொறுப்பாக உள்ளது. குழந்தையின் மரணத்தோடு பேற்றுக்கு முன் மருட்சியின் அபாயம் இரட்டிப்பு ஆகிறது. பொதுவாக பேற்றுக்கு முன் மருட்சிக்கு அறிகுறிகள் எதுவும் இல்லை; இது வாடிக்கையான பரிசோதனைகளில் கண்டுபிடிக்கப் படுகிறது. பேற்றுக்கு முன் மருட்சிக்கான அறிகுறிகள் நிகழும் பட்சத்தில், அவற்றுள் மிகவும் பொதுவானது தலைவலி, பார்வை கோளாறு( அடிக்கடி “பளிச்சிடும் ஒளிகள்” ), வாந்தி, [[மேல் இறைப்பை]] வலி, மற்றும் [[உடலில் நீர் வீக்கம்]],( வீக்கம்) ஆகியவை. பேற்றுக்கு முன் மருட்சி ஒரு சில நேரங்களில் [[பேறு கால வலிப்பு]] எனப்படும் ஒரு வாழ்வை அச்சுறுத்தும் நிலையாக முன்னேற்றம் அடையக் கூடும். பேறு கால வலிப்பு பல்வகை கடுமையான சிக்கல்களைக் கொண்ட ஒரு [[உயர் இரத்த அழுத்த அவசர நிலை]] . இந்த சிக்கல்கள் ஒருவரின் பார்வை இழப்பு, மூளை வீக்கம், [[வலுவான குறுகியகால தசை வலிப்புகள்/ வலிப்புத்தாக்கங்கள்]] அல்லது [[ வலிப்புகள்]], [[ சிறு நீரக செயலிழப்பு]], [[நுரையீரல் வீக்கம்]], மற்றும் [[பரவிய குருதி நாளத்துள் உறைதல்]] ( ஒரு இரத்த உறைதல் கோளாறு) ஆகியவற்றை உள்ளடக்கும்.

[[ செழிப்புடன் இருக்க இயலாமை]],[[வலிப்புத்தாக்கங்கள்]], [[எரிச்சல்தன்மை]],[[ சுறு சுறுப்பின்மை / சக்தியின்மை]], மற்றும் [[ பச்சிளம் குழந்தை மூச்சு திணறல் நோய் தொகுப்பு / சுவாசித்தலில் சிரமம்]] ஆகியவை பிறந்த குழந்தைகள் / கைக்குழந்தைகள் உயர் இரத்த அழுத்தத்துடன் தொடர்புடயவை. வயதான கைக்குழந்தைகள் மற்றும் குழந்தைகளிடம், உயர் இரத்த அழுத்தம் தலை வலி, விவரிக்கமுடியாத எரிச்சல்தன்மை, [[ சோர்வு(மருத்துவ) / சோர்வு]], [[ செழிப்புடன் இருக்க இயலாமை]], [[மங்கலான பார்வை]], [[மூக்கிலிருந்து இரத்தம் வடிதல் ]], [[முகத்தசை வாதம் / முக பக்கவாதம்]] ஆகியவற்றை உயர் இரத்த அழுத்தம் ஏற்படுத்தும்.

[[படம்: நீடித்த உயர் இரத்த அழுத்தத்தின் முக்கிய சிக்கல்கள். svg / கட்டை விரல் / நீடித்த உயர் இரத்த அழுத்தத்தின் முக்கிய சிக்கல்களை எடுத்துக்காட்டும் வரை படம்.]]
உலகெங்கிலும் நிகழும் அகால மரணத்திற்கான, தடுக்கக்கூடிய மிகவும் முக்கிய காரணி உயர் இரத்த அழுத்தம். [[குருதி ஓட்டக்குறை இதய நோய்]], [[ இதய தாக்கங்கள்]], [[புற நாளவட்ட நோய்]], மற்றும் [[ இதய செயலிழப்பு]], [[பெருந்தமனி குருதி நாள நெளிவு]]கள், பரவலான [[பெருந்தமனி தடிப்பு]], மற்றும் [[நுரையீரல் அடைப்பு]] உள்ளிட்ட வேறு இதயக் குழலிய நோய்கள் ஆகியவற்றின் அபாயத்தை உயர் இரத்த அழுத்தம் அதிகரிக்கிறது. [[புலனுணர்வு பலவீனம்]], [[முதுமை மறதி]], மற்றும் [[ நீடித்த சிறு நீரக நோய்]] ஆகியவற்றிற்கும் உயர் இரத்த அழுத்தம் ஒரு காரணி. 
வேறு சிக்கல்கள் கீழ்கண்டவற்றை உள்ளடக்கும்:

மொத்த உயர் இரத்த அழுத்த நிகழ்வுகளில் 90-95% மிகவும் பொதுவாக உள்ளது முதன்மை(அடிப்படை) உயர் இரத்த அழுத்தம். ஏறக்குறைய அனைத்து சமகாலத்திய சமூகங்களில், இரத்த அழுத்தம் [[முதுமை]] பெறும்போது உயர்கிறது மற்றும் உயர் இரத்த நோய் வாழ்க்கையின் பிற்காலத்தில் வருவது கணிசமாக உள்ளது. மரபணுக்கள் மற்றும் சுற்றுச்சூழல் காரணிகளின் சிக்கலான இடைவினைகளினால் உயர் இரத்த அழுத்தம் உருவாகிறது. இரத்த அழுத்தத்தில் சிறிதளவு விளைவுகள் உள்ள எண்ணற்ற பொதுவான மரபணுக்கள் இரத்த அழுத்த மரபணு பரந்த கூட்டமைப்பு ஆய்வுகள் சர்வதேச நிறுவனங்களின் கூட்டு சங்கத்தால் அடையாளம் காணப்பட்டுள்ளன. அதே போல், இரத்த அழுத்தத்தில் அதிக விளைவுகள் உள்ள அரிதான மரபணுக்களும் உள்ளன ; ஆனால், மரபணு அடிப்படையிலான உயர் இரத்த அழுத்தம் இன்னமும் சரியாக புரிந்துகொள்ளப்படவில்லை. பல்வேறு சுற்றுச்சூழல் காரணிகள் இரத்த அழுத்தத்தை பாதிக்கும். குறைவான உணவுத்திட்ட [[உப்பு]] உட்கொள்ளல், அதிக அளவில் பழங்களையும் மற்றும் குறைவான கொழுப்பு சக்தி உள்ள பொருட்களையும் எடுத்துக்கொள்ளுதல் (Dietary Approaches to Stop Hypertension [[ DASH]] diet) போன்ற வாழ்க்கை முறை காரணிகள் இரத்த அழுத்தத்தை குறைக்கும். [[உடற் பயிற்சி]], [[ எடை]] குறைவு மற்றும் குறைவான [[ மது பானம் / மது]] உட்கொள்ளல் இரத்த அழுத்தத்தை குறைக்க உதவும். இரத்த அழுத்தத்தில் மன அழுத்தம், காஃபின் நுகர்வு மற்றும் வைட்டமின் D குறைபாடு போன்ற மற்ற காரணிகளின் சாத்தியமான பங்கு அவ்வளவு தெளிவாக இல்லை. உடல் பருமனுக்கு பொதுவானதும் மற்றும் [[வளர்சிதை மாற்ற நோய்க்குறி / நோய்க்குறி X]] பகுதியாகவும் உள்ள [[இன்சுலின் எதிர்ப்பு]] உயர் இரத்த அழுத்தத்துக்கும் பங்களிக்கும் என்ற எண்ணமும் உண்டு. சமீபத்திய ஆய்வுகள் வயது வந்தோரின் அடிப்படை உயர் இரத்த அழுத்தத்துக்கான காரணிகள் என வாழ்க்கையின் ஆரம்ப கால நடவடிக்கைகளை ஈடுபடுத்துகின்றன. ( உதாரணமாக, [[பிறப்பில் குறைவான எடை]], தாய் வழியில் புகை பிடிக்கும் பழக்கம் மற்றும் தாய்ப்பால் இல்லாமை). எனினும், இத்தகைய வெளிப்பாடுகளை வயது வந்தோரின் அடிப்படை உயர் இரத்த அழுத்தத்துடன் தொடர்பு படுத்தும் இயக்கவியல்கள் தெளிவில்லாமல் உள்ளன.

இரண்டாம் நிலை உயர் இரத்த அழுத்தம் ஒரு அடையாளம் காணக்கூடிய காரணத்தால் உருவாகிறது. சிறு நீரக நோய் ஒரு மிகவும் பொதுவான காரணம். பருமன் நோய்க்குறி தொகுதி [[குஷிங் சின்ட்ரோம்]], [[மிகை கேடயச்சுரப்பி(தைராய்டு) நோய்]], [[அங்கப்பாரிப்பு]], [[குண்டிக்காய் கழலை- கான் சின்ட்ரோம்]], [[ஹைபரால்டோஸ்டெரோனிஸம் ]], [[இணை தைராய்டு இயக்க மிகைப்பு]], மற்றும் [[குரோமபின் திசுக்கட்டி]] போன்ற நாளமில்லா சுரப்பி நிலைகளாலும் உயர் இரத்த அழுத்தம் ஏற்படலாம். இரண்டாம் நிலை உயர் இரத்த அழுத்தத்திற்கான வேறு காரணங்கள் பின் வருபவற்றை உள்ளடக்கும்: [[உடல் பருமன்]],[[ தூக்கத்தில் மூச்சுத்திணறல்]], [[ கருத்தரிப்பு]],[[ பெருந்தமனி இறுக்கம்]], அளவுக்கு அதிகமான [[(அதிமதுரம்) செடி வகை]] நுகர்தல் மற்றும் சில மருந்துக்குறிப்பு மருந்துகள், மூலிகை வைத்தியம் மற்றும் சட்ட விரோத மருந்துகள்.

[[Image:Arterial pressure diagram.png|thumb|right|350px|A diagram explaining factors affecting [[குருதி அழுத்தம்]]]]
அடிப்படை( முதன்மை) உயர் இரத்த அழுத்தம் கண்டறியப்பட்ட பெரும்பாலானவர்களுக்கு, [[இதய வெளியீடு ]] இயல்பானதாக இருக்கும்போது இரத்த ஓட்டத்திற்கு அதிகரித்த எதிர்ப்பு [[மொத்த புற எதிர்ப்பாற்றல்]] உயர் அழுத்தத்திற்கு காரணமாகிறது. [[முன் உயர் இரத்த அழுத்தம் ]] அல்லது “எல்லைக்கோட்டு உயர் இரத்த அழுத்தம்” உள்ள சில இள வயதினருக்கு அதிக இதய வெளியீடு, ஒரு உயர்த்தப்பெற்ற இதய துடிப்பு மற்றும் இயல்பான புற எதிர்ப்பாற்றல் இருப்பதற்கு சான்று உண்டு. இந்த நிலை மிகை இயக்க எல்லைக்கோட்டு உயர் இரத்த அழுத்தம் என அழைக்கப்படுகிறது. வயது உயரும்போது இதய வெளியீடு குறைவது மற்றும் புற எதிர்ப்பாற்றல் அதிகமாவது காரணமாக, இந்த இள வயதினருக்கு வாழ்க்கையின் பிற்பகுதியில் அடிப்படைஉயர் இரத்த அழுத்தத்தின் எடுத்துக்காட்டான அம்சங்கள் வளர்கின்றன. இந்த வகைமாதிரியான அமைவு, இறுதியில் உயர் இரத்த அழுத்தம் ஏற்படும் எல்லோருக்கும் பொருந்துமா என்பது விவாதத்திற்குரியது. கண்டறியப்பட்ட உயர் இரத்த அழுத்தத்திற்கு, அதிகமான புற எதிர்ப்பாற்றல் சிறிய மற்றும் நுண்ணிய தமனிகளின் கட்டமைப்பு சார்ந்த குறுகலால் உண்டாகிறது. இரத்த தந்துகிகளின் எண்ணிக்கை அல்லது அடர்த்தி குறைவதும் புற எதிர்ப்பாற்றலுக்கு பங்களிக்கக்கூடும். புற சிரைகளில் ஏற்படும் குறைவான நெகிழ்வு காரணமாக இதயத்திற்கு திருப்பி அனுப்பப்படும் இரத்தம் அதிகரிப்பதால் , அதிகரித்த இதயம் சார்ந்த [[preload(இதயவியல்) / preload]] மற்றும் இறுதியாக [[விரிவியக்க இயல்பு கடந்த இயக்கம்]] ஏற்படுவதுடனும் உயர் இரத்த அழுத்தம் தொடர்புடையது. கண்டறியப்பட்ட உயர் இரத்த அழுத்தத்திற்கு அதிகரித்த செயலாக்க இரத்த நாள சுருக்கத்தின் பங்கு தெளிவாக இல்லை.
இரத்த அழுத்தம் உள்ள முதியோருக்கு [[நாடி அழுத்தம்]] ( சுருங்கியக்க மற்றும் விரிவியக்க இரத்த அழுத்தத்திற்கிடையே உள்ள வித்தியாசம்) அடிக்கடி அதிகமாகிறது. இந்த நிலைமை மிகவும் அதிகமான சுருங்கியக்க அழுத்தத்தையும் மற்றும் இயல்பான அல்லது குறைவான விரிவியக்க அழுத்தத்தையும் ஈடுபடுத்தும். இந்த நிலை [[தனிமைப்படுத்தப்பட்ட சுருங்கியக்க உயர் இரத்த அழுத்தம்]] என அழைக்கப்படுகிறது. வயதானவர்களிடம் உள்ள உயர் இரத்த அழுத்தம் அல்லது தனிமைப்படுத்தப்பட்ட சுருங்கியக்க உயர் இரத்த அழுத்தம் ஆகியவற்றுடன் கூடிய அதிக நாடி அழுத்தம், அதிகரித்த [[தமனி விறைப்பு]] மூலம் விளக்கப்படுகிறது. இது வயதானவர்களுடன் குறிப்பாக தொடர்வதுடன் உயர் இரத்த அழுத்தத்தினால் மிக மோசமடையக்கூடும்.

உயர் இரத்த அழுத்தத்தில் தமனி சார்ந்த அமைப்புகளுக்குள் காணப்படும் அதிக எதிர்ப்பு சக்திக்கு காரணங்கள் என பல இயக்கவியல்கள் கூறப்படுகின்றன. பெரும்பாலான ஆதாரங்களுக்கான காரணங்கள் இவற்றுள் ஒன்று அல்லது இரண்டையும் சம்பந்தப் படுத்துகின்றன: 
இந்த இயக்கவியல்கள் ஒன்றுக்கொன்று வேறுபட்டதல்ல மற்றும் இவை இரண்டும் ஓரளவிற்கு அநேக அடிப்படை உயர் இரத்த அழுத்த நிகழ்வுகளில் பங்களிக்கக்கூடும். [[நாளங்களின் உட்சவ்வின் இயல்பு கடந்த இயக்கம்]], [[ இரத்த குழாய்கள் அகவுறையின் இயல்பு கடந்த இயக்கம்]] மற்றும் குழல்மய [[வீக்கம்]] ஆகியவையும் உயர் இரத்த அழுத்தத்தில் அதிகமான புற எதிர்ப்பாற்றலுக்கும், குழல்மய சேதத்திற்கும் பங்களிக்கக்கூடும் என்றும் கருதப்படுகிறது.

== நோய் கண்டறிதல் =
நோயாளி நீடித்த உயர் இரத்த அழுத்தத்தைக் கொண்டிருக்கும்போது உயர் இரத்த அழுத்தம் கண்டறியப்படுகிறது. பாரம்பரியமாக, இந்நோய் கண்டறிதலுக்கு ஒரு மாத இடைவெளிகளில் எடுக்கப்பட்ட மூன்று தனிப்பட்ட நாடியழுத்தமானி அளவுகள் தேவைப்படுகின்றன. உயர் இரத்த அழுத்த நோயாளிகளின் தொடக்க மதிப்பீடு ஒரு முழுமையான [[ மருத்துவ வரலாறு / வரலாறு]] மற்றும் [[ உடற்பரிசோதனை]] ஆகியவற்றை உள்ளடக்கியது. 24-மணி நேர [[நடமாடும் தானியங்கி கருவிகளின் மூலம் அளவிடப்பட்ட ஒரு நாளின் ஒட்டுமொத்த இரத்த அழுத்தம்]] கண்காணிப்புமுறைகள் மற்றும் வீட்டில் பயன் படுத்தும் இரத்த அழுத்தக் கருவிகள் கிடைக்கப்பெறும் வசதியால், ஒரு மருத்துவர் இரத்த அழுத்தத்தை அளவிடும்போது காரணமில்லாமல் அச்சத்தினால் ஏற்படும் கவலையினால் இரத்த அழுத்தம் திடீரென அதிகமாகி நோயாளிகளின் சரியில்லாத நோய் கண்டறிதலை தவிர்ப்பதன் முக்கியம், வரை முறைகளில் ஒரு மாற்றத்தை ஏற்படுத்தியுள்ளது. இங்கிலாந்து நாட்டில், மருத்துவகத்தில் எடுக்கப்படும் ஒரு அளவை, நடமாடும் தானியங்கி கருவிகளின் மூலம் அளவிடப்பட்ட ஒரு நாளின் ஒட்டுமொத்த இரத்த அழுத்த கண்காணிப்பு முறைகள் மூலம் தொடர்ந்து கண்காணிப்பது சிறந்த நடை முறையாக உள்ளது. பின் தொடர்தலாக வீட்டில் பயன் படுத்தும் இரத்த அழுத்தக் கருவிகளின் மூலமும், ஆனால் சற்று உன்னதக் குறைவான, ஏழு நாட்கள் தொடர் அளவீடும் செய்து கொள்ளலாம்.

உயர் இரத்த அழுத்தம் கண்டறியப்பட்டு உறுதிப்படுத்தப்பட்டவுடன், மருத்துவர்கள் அபாய காரணிகள் மற்றும் வேறு அறிகுறிகள் இருப்பின், அவற்றின் மூலம் அடிப்படை காரணத்தை அடையாளம் காண முற்படுகின்றனர். [[ இரண்டாம் நிலை உயர் இரத்த அழுத்தம்]] பருவ வயதிற்கு முந்தைய குழந்தைகளிடம் அதிகமாக காணப்படுகிறது மற்றும் பெரும்பாலான நிகழ்வுகள் [[சிறுநீரக நோயினால்]] ஏற்படுகின்றன. முதன்மை அல்லது அடிப்படை உயர் இரத்த அழுத்தம் வளரும் இளம் பருவத்தினரிடையே அதிகமாக காணப்படுகிறது மற்றும் இவை உடல் பருமன், உயர் இரத்த அழுத்த குடும்ப வரலாறு போன்ற பல்வேறு அபாய காரணிகள் கொண்டது. ஆய்வுக்கூட சோதனைகள் செய்வதன் மூலமும் இரண்டாம் நிலை உயர் இரத்த அழுத்தத்திற்கான சாத்தியமுள்ள காரணங்களை அடையாளம் காணலாம் மற்றும் உயர் இரத்த அழுத்தம் இதயம்,கண்கள், சிறுநீரகங்கள் ஆகியவற்றை பாதித்துள்ளதா என்பதையும் தீர்மானிக்கலாம். [[ நீரிழவு]] மற்றும் [[ அதிக கொழுப்புச்சத்து]] அளவுகளைக் கண்டறியும் கூடுதல் சோதனைகள், இத்தகைய நிலைகள் சிகிச்சை தேவைப்படக்கூடும் [[ இதய நோய்]] உருவாக அபாய காரணிகள் என்பதால் செய்யப்படுகின்றன.

உயர் இரத்த அழுத்தத்தின் காரணமாகவோ அல்லது விளைவாகவோ இருக்கும் சிறு நீரக நோய் உள்ளதா என்பதை மதிப்பிட சீரம் [[ கிரியேட்டினைன்]] அளவிடப்படுகிறது. சீரம் கிரியேட்டினைன் மட்டுமே [[ நரம்புத்திரள் வடிகட்டும் வீதத்தை ]]அதிக மதிப்பீடு செய்துவிடும். எனவே [[சிறு நீரக வியாதியில் உணவு கட்டுப்பாடு மாற்றம்]] (MDRD) மருந்து கூட்டும் முறை போன்ற முன்கணிப்பு சமன்பாடுகளின் உபயோகத்தை நரம்புத்திரள் வடிகட்டும் வீதத்தை (eGFR) மதிப்பிட சமீபத்திய வழிகாட்டல்கள் பரிந்துரைக்கின்றன.. சில உயர் இரத்த அழுத்த நோய் எதிர்ப்பி மருந்துகள் சிறுநீரக செயல்பாட்டில் எற்படுத்தும் பக்க விளைவுகளை கண்காணிக்க சிறுநீரக செயல்பாட்டின் ஒரு அடிப்படை அளவையும் eGFR வழங்க முடியும். சிறுநீர் மாதிரிகளை [[புரோட்டீனூரியா / புரோட்டீன்-க்காக ]] சோதனை செய்வது சிறு நீரக வியாதிக்கான ஒரு இரண்டாம் நிலை குறியீடாகவும் பயன்படுத்தப்படுகிறது. உயர் இரத்த அழுத்தத்தின் காரணமாக இதயம் நலிவுருகிறது என்பதற்கான சான்றை சரிபார்க்க [[ இதய மின்னலை வரைவு]](EKG/ECG) சோதனை செய்யப்படுகிறது. அது இதயத்தசையின் தடினமாதலையும் ([[இடது இதயத் தசையின் மிகை வளர்ச்சி மற்றும் பொருமல்]]) அல்லது அமைதியான மாரடைப்பு போன்ற சிறிய இடயூறுகளை இதயம் ஏற்கனவே அனுபவித்திருக்கிறதா என்பதையும் காண்பிக்கும். ஒரு [[மார்பு ஊடு கதிர் (X-ray)]] அல்லது [[ எக்கோகார்டியோகிராம்]] மின் ஒலி இதய வரைவையும், இதய விரிவாக்கம் அல்லது இதய பாதிப்பைக் காண செய்யலாம்.

உயர் இரத்த அழுத்தம் இருந்தும் அதை உணராத மக்களின் எண்ணிக்கை, கணிசமானது. ஒட்டுமொத்த மக்கள் தொகைக்கான நடவடிக்கைகளுக்குத் தேவைப்படுவது, உயர் இரத்த அழுத்தத்தின் பின்விளைவுகளை குறைப்பதும் மற்றும் உயர் இரத்த அழுத்த எதிர்ப்பிகள் மருந்து சிகிச்சைமுறையை இயன்ற அளவு குறைப்பதும் ஆகும். மருந்து சிகிச்சைமுறையை தொடங்குவதற்கு முன், குறைந்த இரத்த அழுத்தத்திற்கு வாழ்க்கைமுறை மாற்றங்கள் பரிந்துரைக்கப்படுகிறது. உயர் இரத்த அழுத்தத்தை ஆரம்பத்திலேயே தடுப்பதற்கான 2002 ஆம் ஆண்டு அமெரிக்க தேசிய உயர் இரத்த அழுத்த கல்வி திட்டத்தின் மூலம் கோடிட்டு காட்டிய வழிகாட்டுதல்களுக்கு இணக்கமாக இருக்கும் வாழ்க்கைமுறை மாற்றங்களை தொடர்ந்து 2004 பிரிட்டிஷ் உயர் இரத்த அழுத்த அமைப்பின் முன்மொழியப்பட்ட வழிகாட்டல்கள் பின்வருவன:
ஆற்றல் வாய்ந்த வாழ்க்கைமுறை மாற்றியமைத்தல்கள் ஒரு தனிப்பட்ட உயர் இரத்த அழுத்த எதிர்ப்பிகள் மருந்தைப் போல் அதே அளவுக்கு இரத்த அழுத்தத்தை குறைக்கலாம். இரண்டு அல்லது அதற்கு மேற்பட்ட வாழ்க்கைமுறை மாற்றியமைத்தலின் கூட்டிணைப்பால் இன்னும் நல்ல முடிவுகளை அடைய முடியும்.

உயர் இரத்த அழுத்தத்திற்கான சிகிச்சையில் முதல் வகை, பரிந்துரைக்கப்பட்ட தடுப்பு வாழ்க்கைமுறை மாற்றங்களை ஒத்ததாகவும் மற்றும் உணவுத்திட்ட மாற்றங்கள், உடற்பயிற்சி, மற்றும் எடை குறைப்பு ஆகியவற்றை உள்ளடக்கியதாகவும் உள்ளது இந்த மாற்றங்கள் அனைத்தும் உயர் இரத்த அழுத்தம் உள்ளவர்களுக்கு இரத்த அழுத்தத்தை குறிப்பிடத்தக்க அளவு குறைப்பதாக காணப்பட்டுள்ளது. மருந்து மருத்துவங்களின் உடனடி பயன்பாட்டினை நியாயப்படுத்துவதற்கான அதிக அளவு உயர் இரத்த அழுத்தம் இருந்தாலும், வாழ்க்கைமுறை மாற்றங்களும் இன்னமும் பரிந்துரைக்கப்படுகிறது. 
ஓய்வெடுப்புகள், அல்லது தியானம் போன்ற மன ரீதியான உளைச்சல் குறைக்கும் வகையில் வடிவமைக்கப்பட்ட பல்வேறு திட்டங்கள் உயர் இரத்த அழுத்தம் குறைப்பதற்காக விளம்பரப்படுத்தப்படுகின்றன [[உடல் இயங்கல் மாற்ற குறிப்பு]]. எனினும் ஆய்வுகள் பொதுவாக குறைந்த தரத்துடன் இருப்பதால், அறிவியல் ஆய்வுகள், பொதுவாக, அதன் செயல்திறனுக்கு துணைபுரியாது.

[[குறைந்த சோடியம் உணவுக்கட்டுப்பாடு]] போன்ற உணவுத்திட்ட மாற்றம் நன்மையளிக்கும். [[காகேசிய இனம் |காகேசியர்களுக்கு]] ஒரு நீண்டகால (4 வாரங்களுக்கு மேல்) குறைந்த சோடியம் உணவுக்கட்டுப்பாடு உயர் இரத்த அழுத்தம் உள்ளவர்கள் மற்றும் இயல்பான இரத்த அழுத்தம் உள்ளவர்கள் ஆகிய இருவருக்கும், இரத்த அழுத்தத்தை குறைப்பதில் செயல்திறன் வாய்ந்ததாக இருக்கிறது. மேலும், [[தேசிய இருதய, நுரையீரல் மற்றும் இரத்த நிறுவனம்]], ஊக்குவித்து ஆதரிக்கும் [[DASH உணவுக்கட்டுப்பாடு]], கடலைகள், முழு தானியங்கள், மீன், கோழி, பழங்கள், மற்றும் காய்கறிகள் நிறைந்த ஒரு உணவுக்கட்டுப்பாடு இரத்த அழுத்தத்தை குறைக்கிறது. உணவுக்கட்டுப்பாட்டில் [[பொட்டாசியம்]], [[மெக்னீசியம்]], [[கால்சியம்]], மற்றும் [[புரதம்]] ஆகியவை நிறைந்திருந்தாலும் கூட, திட்டத்தின் ஒரு முக்கிய அம்சம் [[சோடியம்]] உட்கொள்ளுதலை குறைப்பது.

கூட்டாக [[உயர் இரத்த அழுத்த நோய் எதிர்ப்பி மருந்து]] கள், என குறிப்பிடப்பட்டிருக்கும் பல வகையான மருந்துகள், உயர் இரத்த அழுத்தத்திற்கு சிகிச்சையளிப்பதற்கு தற்போது கிடைக்கப்பெறுகிறது. மருந்துகளை பரிந்துரைக்கும்போது போது அந்த நபரின் இதயகுழலிய அபாயம் (இதய தசைத் திசு இறப்பு மற்றும் இதயத் தாக்கம் ஏற்படும் அபாயம் உட்பட) மற்றும் இரத்த அழுத்த அளவீடுகள் ஆகியவை சிந்தித்துக் கவனிக்கப்படுகின்றன. மருந்து சிகிச்சை தொடங்கப்பட்டால், சிகிச்சைக்கு ஏற்புத் தன்மை மற்றும் மருந்து மருத்துவத்தால் விளைகின்ற எதிரிடையான எதிர் விளைவுகளை மருத்துவர் மதிப்பீடு செய்து கண்காணிக்க வேண்டும் என்று உயர் இரத்த அழுத்தத்திற்கான தேசிய இருதயம், நுரையீரல் மற்றும் இரத்த நிறுவனத்தின் ஏழாவது ஒருங்கிணைந்த தேசிய குழு (JNC-7 ) பரிந்துரைக்கிறது [[இரத்த அழுத்தத்தை]] 5mmHg குறைப்பது மூலம் இதயத் தாக்கம் ஏற்படும் அபாயத்தை 34% மற்றும் [[ஓட்டத்தடை இதய நோய்]] அபாயத்தை 21% குறைக்க முடியும். இரத்த அழுத்தம் குறைவதனால் [[அறிவாற்றல் இழப்பு]], [[இதய செயலிழப்பு]] மற்றும் [[இதயக் குழலிய நோயால்]] [[இறப்பு|மரணம்]], இறப்பு விகிதம் ஆகியவை குறைதல் நிகழக்கூடிய சாத்தியக்கூறு உள்ளது. சிகிச்சையின் குறி பெரும்பாலான தனிநபர்களுக்கு 140/90mmHgக்கு கீழும், நீரிழிவு அல்லது சிறுநீரக நோய் உடையவர்களுக்கு அதைவிட குறைவானதாகவும் இரத்த அழுத்தத்தை குறைப்பதாக இருக்க வேண்டும். சில மருத்துவ வல்லுநர்கள் 120/80mmHgக்கு கீழே அளவுகளை வைத்திருக்குமாறு பரிந்துரைக்கிறார்கள். இரத்த அழுத்த இலக்கை அடைய முடியவில்லை என்றால் மேலும் சிகிச்சை தேவைப்படும்.

பல் வேறு துணைகுழுக்களுக்கும் உகந்த மருந்து மருத்துவத்தையும், மற்றும் மிகச்சிறந்த சிகிச்சையையும் தேர்வு செய்வதற்கான வழிகாட்டுதல்கள் காலப்போக்கில் மாறிவிட்டதுடன் அவை பல் வேறு நாடுகளிக்கிடையேயும் வேறுபடுகின்றன. வல்லுனர்கள் மிகச் சிறந்த மருந்தை ஏற்றுக்கொள்ளவில்லை. [[காக்ரன் இணைவாக்கம்]], [[உலக நல் வாழ்வு நிறுவனம்]], மற்றும் ஐக்கிய அமெரிக்க வழிகாட்டுதல்கள் முன்மதிக்கப்பட்ட ஆரம்ப சிகிச்சையாக ஒரு குறைந்த மருந்தளவு [[தியாஸைடு | தியாஸைடு சார்ந்த சிறுநீரிறக்கி]]ஐ ஆதரிக்கின்றன. பிரிட்டன் வழிகாட்டுதல்கள் 55 வயதுக்கு மேற்பட்ட மக்கள் அல்லது ஆப்பிரிக்க அல்லது கரீபியன் குடும்ப வம்சாவளியினருக்கு [[கால்சியம் சேனல் தடுப்பான்கள்]] களை (CCB) வலியுறுத்துகின்றன. இந்த வழிகாட்டுதல்கள் விருப்புக்குரிய ஆரம்ப சிகிச்சையாக [[ஆன்ஜியோடென்ஸின்-மாற்றும் நொதி மட்டுப்படுத்தி]] கள் (ACEI) களை இளவயது மக்களுக்கு பரிந்துரைக்கின்றன. ஜப்பான் நாட்டில், CCB, ACEI / ARB, தையாசைட் நீர்ப்பெருக்கிகள், பீட்டா தடுப்பான்கள் மற்றும் ஆல்ஃபா தடுப்பான்கள் ஆகிய ஆறு வகையான மருந்து மருத்துவங்களில் ஏதேனும் ஒன்றை தொடக்கமாக கொள்வது சரியானது என்று கருதப்படுகிற்து. கனடாவில் ஆல்ஃபா தடுப்பான்கள் தவிர இந்த மருந்து மருத்துவங்கள் அனைத்தும் சாத்தியமான முதல் விருப்பமாக பரிந்துரைக்கப்படுகின்றன.

பலருக்கு அவர்களுடைய உயர் இரத்த அழுத்தத்தைக் கட்டுப்படுத்த ஒரு மருந்துக்கு மேல் தேவைப்படுகிறது. இலக்கிற்கு மேல் , இதய சுருங்கியக்க அழுத்தம் ( சிஸ்டாலிக் )20mmHGக்கு அதிகமாகவும் அல்லது இதய விரிவியக்க அழுத்தம் ( டைஸ்டாலிக்)10mmHGக்கு அதிகமாகவும் இரத்த அழுத்தம் இருந்தால், JNC7 மற்றும் ESH-FSC வழிகாட்டுதல்கள் தொடக்க சிகிச்சையாக இரண்டு மருந்துகளை ஆதரிக்கின்றன. 
ரெனின்-ஆஞ்சியோடென்ஸின் முறை ஒடுக்கிகள் மற்றும் கால்சியம் சேனல் தடுப்பாங்கள், அல்லது ரெனின்-ஆஞ்சியோடென்ஸின் முறை மட்டுப்படுத்திகள் மற்றும் சிறுநீரிறக்கிகள் ஆகியவை முன்மதிக்கப்பட்ட இணைவாக்கங்களாகும். இணைவாக்கங்கள்
பின்வருவனவற்றை உள்ளடக்குகின்றன:
கால்சியம் சேனல் தடுப்பாங்கள்
ஏற்றுக்கொள்ளமுடியாத இணைவாக்கங்கள் பின்வருவன:
டைல்டியாசெம் போன்றவை) மற்றும் பீட்டா தடுப்பாங்கள்
அவை வசதியானதாக இருந்தாலும், அவற்றை தனிப்பட்ட கூறுகளில் நிலைப்படுத்தியவர்களுக்கு ஒதுக்குவதே சிறந்தது.ஒரு ACE மட்டுப்படுத்தி அல்லது ஆஞ்சியோடென்ஸின் II ஏற்பி எதிர்மருந்து, ஒரு சிறுநீரிறக்கி, மற்றும் ஒரு [[அழற்சிக்கு எதிரான இயக்க ஊக்கிகள் இல்லாத மருந்துகள்]] (தேர்ந்தெடுக்கப்பட்ட COX-2 மட்டுப்படுத்திகள் மற்றும் பரிந்துரை குறிப்பு இல்லாத ஐப்யூப்ரோஃபன் போன்ற மருந்துகள் உட்பட) ஆகியவற்றின் இணைவாக்கங்களை கடும் சிறுநீரக செயலிழப்பு அபாயம் காரணமாக கூடிய வரை தவிர்க்கவும். இந்த இணைவாக்கம் ஆஸ்திரேலிய சுகாதார இலக்கியத்தில் ஒரு " ட்ரிபிள் வேம்மி " என பேச்சுவழக்கில் அழைக்கப்படுகிறது. இரண்டு வகையான மருந்துகளின் நிலையான இணைவாக்கங்களை கொண்ட மாத்திரைகள் கிடைக்கின்றன. அவை சௌகரியமாக இருந்தாலும், அவற்றை தனிப்பட்ட கூறுகளில் நிலைப்படுத்தியவர்களுக்கு ஒதுக்குவதே சிறந்தது.

60 மற்றும் அதற்கு மேற்பட்ட வயதுடைய மக்களில் இறப்பு விகிதங்கள் மற்றும் இதயகுழலிய பக்க விளைவுகளை மிதமானது முதல் கடுமையான உயர் இரத்த அழுத்த சிகிச்சையளிப்பு குறைக்கிறது. 80க்கு மேற்பட்ட வயதுடைய மக்களில் சிகிச்சை மொத்த இறப்பு விகிதங்களை குறிப்பிடத்தக்க வகையில் குறைப்பதாக தோன்றவில்லை ஆனால் இதய நோய் ஏற்படும் ஆபத்தை குறைக்கிறது. அமெரிக்காவில் முன்மதிக்கப்பட்ட மருத்துவமாக உள்ள தயாசைட் சிறுநீரிறக்கியுடன் பரிந்துரைக்கப்பட்ட இரத்த அழுத்த இலக்கு 140/90 mmHgக்கும் குறைவாகவே உள்ளது. மாற்றியமைக்கப்பட்ட பிரிட்டன் வழிகாட்டுதல்களில், 150/90 mmHgக்கும் குறைவான இலக்கு மருத்துவ அளவீடுகள், அல்லது 145/85mmHgக்கும் குறைவான ஆம்புலேடரி அல்லது வீட்டு இரத்த அழுத்த கண்காணித்தல் கால்சியம்- சேனல் அடைப்பான்கள் முன்மதிக்கப்பட்ட சிகிச்சை ஆகும்.

எதிர்பாற்றல் உயர் இரத்த அழுத்தம் என்பது ஒரே நேரத்தில் வெவ்வேறு உயர் இரத்த அழுத்த எதிர்ப்பி மருந்து வகைகளை சேர்ந்த மூன்று உயர் இரத்த அழுத்த எதிர்ப்பி முகமைகளை பயன்படுத்தி இருந்தும் இரத்த அழுத்த இலக்கிற்கு மேலே உள்ள உயர் இரத்த அழுத்தம் ஆகும். தடுப்பாற்றல் உயர் இரத்த அழுத்தத்திற்கு சிகிச்சையளிப்பதற்கான வழிகாட்டுதல்கள் யுகே மற்றும் அமெரிக்காவில் வெளியிடப்பட்டுள்ளன and the US.

2000 ஆம் ஆண்டில், ஏறத்தாழ ஒரு பில்லியன் மக்கள் அல்லது உலகத்தின் முதியோர் மக்கள் தொகையில் சுமார் 26 சதவிகிதத்தினருக்கு உயர் இரத்த அழுத்தம் இருந்தது. அது வளர்ச்சி அடைந்த (333 மில்லியன்) மற்றும் முழு வளர்ச்சி அடையாத (639 மில்லியன்) நாடுகளில் பொதுவாக காணப்பட்டது. எனினும், விகிதங்கள் பல்வேறு பகுதிகளில், கிராமப்புற இந்தியாவில் 3.4% (ஆண்கள்) மற்றும் 6.8% (பெண்கள்) போன்ற குறைந்த அளவிலும் மற்றும் போலந்தில் 68,9% (ஆண்கள்) மற்றும் 72.5% (பெண்கள்) போன்ற அதிக அளவிலும் குறிப்பிடத்தக்க அளவில் வேறுபடுகின்றன.

1995 இல் அமெரிக்காவில் 43 மில்லியன் மக்களுக்கு உயர் இரத்த அழுத்தம் இருந்தது அல்லது உயர் இரத்த அழுத்த எதிர்ப்பி மருந்து எடுத்துக்கொண்டிருந்தார்கள் என்று கணக்கிடப்பட்டுள்ளது. இந்த எண்ணிக்கை அமெரிக்க மக்களில் வயதுவந்தோர் தொகையில் ஏறக்குறைய 24% பிரதிபலிக்கிறது. அமெரிக்காவில் உயர் இரத்த அழுத்த விகிதங்கள் அதிகரித்து வந்து 2004 இல் 29சதவிகிதத்தை அடைந்தது. 2006 ஆம் ஆண்டில் 76 மில்லியன் (மக்கள் தொகையில் 34%) அமெரிக்க வயது வந்தவர்களை உயர் இரத்த அழுத்தம் பாதிக்கின்றது மற்றும் உலகின் மிக உயர்ந்த உயர் இரத்த அழுத்த விகிதங்கள் உள்ளோர் மத்தியில் ஆப்பிரிக்க அமெரிக்க வயது வந்தவர்களின் விகிதம் 44% ஆக உள்ளது அது பூர்வீக அமெரிக்கர்களில் மிகவும் பொதுவாக இருக்கிறது மற்றும் வெள்ளையின மற்றும் மெக்ஸிகன் அமெரிக்கர்களில் அவ்வளவாக பொதுவானதல்ல. விகிதங்கள் வயதுடன் அதிகரிக்கின்றன, மற்றும் தென்கிழக்கு அமெரிக்காவில் அதிகமாக உள்ளன. உயர் இரத்த அழுத்தம் பெண்கள் (மெனோபாஸ் இந்த வித்தியாசத்தை குறைக்க முனைகிறது என்றாலும்) மற்றும் குறைந்த சமூகபொருளாதார நிலையில் உள்ளவர்களுடன் ஒப்பிடுகையில் ஆண்களுக்கு மிகவும் பொதுவானதாக உள்ளது

குழந்தைகளில் உயர் இரத்த அழுத்த விகிதம் அதிகரித்து வருகிறது. பெரும்பாலான குழந்தைப்பருவ உயர் இரத்த அழுத்தம், குறிப்பாக முன் வளர் இளம் பருவத்தினரிடத்தில், ஓர் உள்ளார்ந்த கோளாறுக்கு இரண்டாம் நிலையாக உள்ளது. உடல் பருமனைத் தவிர, சிறுநீரக நோய் குழந்தைகளின் உயர் இரத்த அழுத்தத்திற்கு மிகவும் பொதுவான (60-70%) காரணமாக உள்ளது. பொதுவாக 85-95% வளர் இளம் பருவத்தினருக்கு முதன்மை அல்லது காரண அடிப்படை உயர் இரத்த அழுத்தம் உள்ளது.

[[Image:William Harvey ( 1578-1657) Venenbild.jpg|Image of veins from Harvey's "Exercitatio anatomica de motu cordis et sanguinis in animalibus" (“An Anatomical Exercise on the Motion of the Heart and Blood in Living Beings”)| right|thumb]]
இதயகுழலிய அமைப்பின் நவீன புரிந்துகொள்ளுதல் மருத்துவரான [[வில்லியம் ஹார்வி]]யின் (1578-1657) பணியுடன் தொடங்கியது. ஹார்வி தனது புத்தகத்தில் இரத்த ஓட்டத்தை இவ்வாறு விவரித்தார்" "De otu ordis" ("இதயம் மற்றும் இரத்தத்தின் இயக்கம் பற்றி "). ஆங்கில திருச்சபையாளர் [[ஸ்டீபன் ஹேல்ஸ்]] இரத்த அழுத்தத்தின் முதல் வெளியிடப்பட்ட அளவீட்டை 1733இல் செய்தார். ஒரு நோயாக உயர் இரத்த அழுத்தத்தின் விவரிப்புகள் மற்றவர்கள் மத்தியில், 1808இல் [[தாமஸ் யங் (விஞ்ஞானி) | தாமஸ் யங்]] மற்றும் 1836இல் [[ரிச்சர்ட் பிரைட் (மருத்துவர்) | ரிச்சர்ட் பிரைட்]] ஆகியோரிடமிருந்து வந்தது. சிறுநீரக நோயின் ஆதாரம் இல்லாமல் ஒரு நபரின் உயர்த்தப்பெற்ற இரத்த அழுத்தத்தின் முதல் அறிக்கை [[பிரடெரிக் அக்பர் மஹொமெட்]]ஆல் (1849-1884) செய்யப்பட்டது. எனினும், ஒரு மருத்துவ உள்பொருளாக உயர் இரத்த அழுத்தம் [[ஸ்கிபியோன் ரிவா-ரோசி]]ஆல் 1896ல் கண்டுபிடிக்கப்பட்ட சுற்றுப்பட்டை சார்ந்த [[நாடியழுத்தமானி]]யினால் 1896ல் செயல்பாட்டிற்கு வந்தது. இந்த கண்டுபிடிப்பு இரத்த அழுத்தத்தை மருத்துவகத்தில் அளவிடப்பட அனுமதித்தது. 1905இல், [[நிக்கோலாய் கோரட்காஃப்]] நாடியழுத்தமானி சுற்றுப்பட்டையில் இருக்கும் காற்று வெளியேற்றப்பட்டிருக்கும் போது தமனியை இதயத்துடிப்புமானி கொண்டு ஒலி கேட்டல் மூலம் சோதிக்கும்பொழுது கேட்ட [[கோரட்காஃப் ஒலிகளை]] விவரிப்பதன் மூலம் நுட்பத்தை மேம்படுத்தினார்.

வரலாற்று ரீதியாக "கடின நாடி நோய்"க்கான சிகிச்சை [[இரத்த விடுப்பு]] மூலம் இரத்த அளவை குறைப்பது அல்லது [[அட்டை]]களை பயன்படுத்துதல் ஆகியவற்றை கொண்டிருந்தது. சீனாவின் [[மஞ்சள் பேரரசர்]], [[ஆலஸ் கார்னேலியஸ் செல்சஸ் | செல்சஸ்]], [[கேலன்]], மற்றும் [[ஹிப்போக்ரட்டீஸ்]] ஆகியோர் இரத்த விடுப்பை பரிந்துரைத்தனர். 19ஆம் மற்றும் 20ஆம் நூற்றாண்டுகளில், உயர் இரத்த அழுத்தத்திற்கு செயல்திறன் மிக்க மருந்தியல் சிகிச்சை சாத்தியமாவதற்கு முன்னர், மூன்று சிகிச்சை புலனுணர்வு வழிமுறைகள் பயன்படுத்தப்பட்டன, அவை அனைத்தும் எண்ணற்ற பக்க விளைவுகளுடன் இருந்தன. இந்த புலனுணர்வு வழிமுறைகள் கடுமையான சோடியம் கட்டுப்பாடு (உதாரணமாக, அரிசி உணவு ), [[ஸிம்பதெக்டமி]] [[பரிவு நரம்பு மண்டலத்தின்]] பகுதிகளை (அறுவை சிகிச்சை மூலம் நீக்கம்), மற்றும் பைரோஜென் சிகிச்சைமுறை (காய்ச்சல் ஏற்படுத்திய பொருட்களை உட்செலுத்துதல் மூலம் மறைமுகமாக இரத்த அழுத்தத்தை குறைப்பது) ஆகியவற்றை உள்ளடக்கும் உயர் இரத்த அழுத்தத்திற்கு முதல் இரசாயனம், [[சோடியம் தியோஸையனேட்]], 1900இல் பயன்படுத்தப்பட்டது, ஆனால் அது பல பக்க விளைவுகளை கொண்டிருந்ததுடன் பிரபலமற்றதாகவும் இருந்தது. பல்வேறு மற்ற ஏஜென்ட்கள் [[இரண்டாம் உலக போர் | இரண்டாம் உலக போருக்கு]] பின்னர் உருவாக்கப்பட்டன. [[டெட்ராமெத்திலமோனியம் குளோரைடு]] மற்றும் அதன் தருவிக்கப்பட்ட [[ஹெக்ஸமெதோனியம்]], [[ஹைட்ராலாசைன்]], மற்றும் ( “[[ரௌவுல்ஃபியா ஸெர்பென்டினா]]” எனும் மூலிகை தாவரத்திலிருந்து தருவிக்கப்பட்ட) [[ரெஸெர்பைன்]] மிக பிரபலமாகவும் நியாயமான செயல்திறன் மிக்கதாகவும் இருந்தன. நன்கு பொறுத்துக்கொள்ளப்பட்ட முதலில் கிடைக்கும் வாய்வழி ஏஜெண்டின் கண்டுபிடிப்பு முலம் ஒரு பெரும் திருப்புமுனையை சாத்தியமாக்கியது. முதலாவது [[க்ளோரோதியாசைடு]], முதல் [[தியாசைடு]] [[சிறுநீரிறக்கி]], ஆண்டிபயாடிக் [[ஸல்ஃபனிலமைட்]] இலிருந்து உருவாக்கப்பட்டது மற்றும் இது 1958இல் கிடைக்க பெற்றது. அது திரவ குவிப்பை தடுத்து அதே நேரத்தில் உப்பு வெளியேற்றத்தை அதிகரித்தது. [அனுபவமிக்கவர்கள் விவகாரங்களின் ஐக்கிய அமெரிக்க துறை | அனுபவமிக்கவர்கள் நிர்வாக]]த்தினால் நிதியுதவி அளிக்கப்பட்டு வந்த ஒரு [[தோராயமாக்கப்பட்ட கட்டுப்படுத்தப்பட்ட விசாரணை]] [[ஹைட்ரோகுளோரோதையாசேட்]] பிளஸ் ரெஸெர்பைன் பிளஸ் ஹைட்ராலாசைனுக்கு எதிராக மருந்துப்போலியை ஒப்பிட்டது. அந்த ஆய்வு முன்னதாகவே நிறுத்தப்பட்டது, ஏனெனில் சிகிச்சையளிக்கப்பட்ட நோயாளிகளை விட சிகிச்சை பெறாத ஒரு உயர் இரத்த அழுத்த குழுவில் இருந்தவர்களுக்கு பல சிக்கல்கள் உருவாகின மேலும் அவர்களுக்கு சிகிச்சையை தடுத்து நிறுத்துவது நெறிமுறையற்றதாக கருதப்பட்டது. குறைந்த இரத்த அழுத்தம் உள்ளவர்களுக்கு ஆய்வு தொடர்ந்தது மேலும் மிதமான உயர் இரத்த அழுத்தம் உள்ளவர்களுக்கும் பாதிக்கும் மேலான இதயகுழலிய மரணத்திற்கான அபாயத்தை சிகிச்சை குறைக்கும் என்பதை காட்டியது. 1975இல், [[லஸ்கர் விருது | லஸ்கர் சிறப்பு பொது சுகாதார விருது]] க்ளோரோதியாசைடு உருவாக்கிய குழுவிற்கு வழங்கப்பட்டது. இந்த ஆய்வுகளின் முடிவுகள் உயர் இரத்த அழுத்தத்திற்கு பொது விழிப்புணர்வை அதிகரிக்க பொது சுகாதார பிரச்சாரங்களை அறிவுறுத்தியது மேலும் உயர் இரத்த அழுத்த அளவீடு மற்றும் சிகிச்சையை மேம்படுத்தியது. இந்த நடவடிக்கைகள் 1972 மற்றும் 1994 க்கு இடையில் இதயத் தாக்கம் மற்றும் ஓட்டத்தடை இதய நோயின் கவனிக்கப்பட்ட 50% வீழ்ச்சிக்கு குறைந்தது ஒரு பகுதியாக பங்களிப்பை வழங்கியுள்ளதாக தோன்றுகிறது.

[[Image:HTNstudyupd.png|thumb|right|Graph showing, prevalence of awareness, treatment and control of hypertension compared between the four studies of [[National Health and Nutrition Examination Survey|NHANES]]]]
[[உலக சுகாதார அமைப்பு]] [[இதயகுழலிய]] [[இறப்பு விகிதத்திற்கு | இறப்பு]] முன்னணி காரணமாக, மிக அதிகமான இரத்த அழுத்தம், அல்லது உயர் இரத்த அழுத்தத்தை அடையாளம் கண்டுள்ளது. 85 தேசிய உயர் இரத்த அழுத்த சமுதாயங்கள் மற்றும் சங்கங்களின் ஒரு குடை அமைப்பான [[உலக உயர் இரத்த அழுத்த சங்கம்]] ([[உலக உயர் இரத்த அழுத்த சங்கம் | WHL]]), உலகம் முழுவதும் 50%க்கும் மேற்பட்ட உயர் இரத்த அழுத்தம் கொண்ட நபர்கள் தங்கள் நிலை குறித்து அறியாதவர்களாக இருக்கின்றனர் என்று அடையாளம் கண்டுள்ளது. இந்த பிரச்சினையை தெரிவிப்பதற்கு, உலக சுகாதார நிறுவனம் உயர் இரத்த அழுத்தத்திற்கு ஒரு உலகளாவிய விழிப்புணர்வு பிரச்சாரத்தை 2005 இல் தொடங்கியது என்பதுடன் ஒவ்வொரு ஆண்டும் மே 17 ம் தேதி இதற்காக அர்ப்பணிக்கப்பட்டது [[உலக உயர் இரத்த அழுத்த தினம்]] ([[உலக உயர் இரத்த அழுத்த தினம் | WHD]]). கடந்த மூன்று ஆண்டுகளுக்கு மேலாக, அனேக தேசிய சமுதாயங்கள் WHDஇல் ஈடுபட்டிருக்கின்றன என்பதுடன் அச்செய்தியை பொதுமக்கள் பெறுவதற்கான அவர்களின் நடவடிக்கைள் புதுமையான இருந்தன. 2007 இல், WHLஇன் 47 உறுப்பினர் நாடுகளில் இருந்து சாதனை பங்கேற்பு இருந்தது. WHD வாரத்தில் இந்த நாடுகள் அனைத்தும் உள்ளூர் அரசாங்கங்கள் தொழில்முறை சமுதாயங்கள், அரசுசாராத நிறுவனங்கள் மற்றும் தனியார் தொழில்களுடன் கூட்டுசேர்ந்து பல [[வெகுஜன ஊடகம்|ஊடகம்]] மற்றும் பொது பேரணிகள் மூலம் உயர் இரத்த அழுத்த விழிப்புணர்வை ஊக்குவித்தது. [[இணையதளம்]] மற்றும் [[தொலைக்காட்சி]] போன்ற [[வெகுஜன ஊடக]]த்தை பயன்படுத்தி, அச்செய்தி 250 மில்லியனுக்கும் அதிகமான மக்களை அடைந்தது. இயங்குவிசை வருடா வருடம் கூடக் கூட, உயர்த்தப்பெற்ற இரத்த அழுத்தத்தால் பாதிக்கப்பட்ட அநேகமாக அனைத்து மதிப்பிடப்பட்ட 1.5 பில்லியன் மக்களையும் அடைய முடியும் என்று WHL நம்பிக்கை கொண்டுள்ளது.

உயர் இரத்த அழுத்தம் ஐக்கிய அமெரிக்காவில் சுகாதார பராமரிப்பு வழங்குநர்களுக்கு வருகைகளை தூண்டுகின்ற மிகவும் பொதுவான நாள்பட்ட மருத்துவ பிரச்சினையாகும். 2010இல் அமெரிக்க இதய கழகம் உயர் இரத்த அழுத்தத்தின் நேரடி மற்றும் மறைமுக செலவுகளாக $ 76,6 பில்லியன் மதிப்பிட்டுள்ளது. ஐக்கிய அமெரிக்காவில், உயர் இரத்த அழுத்தம் உள்ள 80% மக்கள் அவர்கள் நிலையை அறிந்து கொண்டுள்ளனர் மற்றும் 71% சில எதிர் உயர் இரத்த அழுத்த மருந்து மருத்துவத்தை எடுத்துவருகின்றனர். எனினும், அவர்களுக்கு உயர் இரத்த அழுத்தம் இருக்கிறது என்பதை அறிந்து கொண்டுள்ள 48% மக்கள் மட்டுமே போதுமான அளவு நிலைமை கட்டுப்படுத்துகின்றனர். உயர் இரத்த அழுத்தத்தின் நோய் கண்டறிதல், சிகிச்சை, அல்லது கட்டுப்பாடு ஆகியவற்றில் போதாமை உயர் இரத்த அழுத்த நிர்வாகத்துடன் சமரசம் ஆகும். இரத்த அழுத்த இலக்குகளை அடைய பன்மடங்கு மருந்து மருத்துவங்கள் எடுத்துகொள்ளும் எதிர்ப்பு தன்மை உட்பட இரத்த அழுத்தத்தின் கட்டுப்பாட்டை அடைய பல [[சுகாதார பராமரிப்பு வழங்குநர்கள்]] தடைகளை சந்திக்கின்றனர். மருத்து அட்டவணை முறைகள் மற்றும் வாழ்க்கை முறை மாற்றங்களை கடைப்பிடிப்பது ஆகிய சவால்களையும் மக்கள் சந்திக்கின்றனர். இருந்தபோதிலும், இரத்த அழுத்த இலக்குகளை அடைவதும் சாத்தியம்தான். இரத்த அழுத்தத்தை குறைப்பது குறிப்பிடத்தக்க முன்னேறிய மருத்துவ பராமரிப்புடன் தொடர்புடைய செலவை குறைகிறது.

[[பகுப்பு:மருத்துவ அறிகுறிகள்]]
[[பகுப்பு:குருதி]]
[[பகுப்பு:மேற்கோள் வழு-Defined multiple times]]
[[பகுப்பு:மேற்கோள் வழு-ref குறிச்சொல்லுக்கு உரையில்லாதவை]]

</doc>
<doc id="213604" url="https://ta.wikipedia.org/wiki?curid=213604" title="கங்கை காவிரி இணைப்பு">
கங்கை காவிரி இணைப்பு

கங்கையையும் காவேரியையும் இணைக்கும் கார்லண்ட் கால்வாய் திட்டம் 1972இல் முன்வைக்கப்பட்டது. தின்சா தஸ்தூர் என்கிற பொறியாளரால் தயாரிக்கப்பட்ட இந்தத் திட்டத்திற்கு அப்போது கோரப்பட்ட நிதி ரூ.15,000 கோடி.இமாலய நதிநீர் கால்வாய், தக்காண பீடபூமிக் கால்வாய் என்ற இரண்டு ராட்சதக் கால்வாய்கள் இந்தத் திட்டத்தின் அடிப்படை.

1972இல் முன்வைக்கப்பட்ட கார்லண்ட் கால்வாய் திட்டத்தின் தொடர்ச்சியாக 1982இல் தேசிய நீர் மேலாண்மை ஆணையம் அமைக்கப்பட்டு, அதன் ஆய்வுப்படி 14 இமயமலை சார்ந்த நதிகளையும், 16 தக்காண பீடபூமி நதிகளையும் முதற்கட்டமாக இணைக்கும் முயற்சியில் ஈடுபடுவது என்று அறிக்கை சமர்ப்பிக்கப்பட்டது. 

இமயமலையின் அடிவாரத்தில் ராவி நதிக் கரையிலிருந்து சிட்டகாங் வரையில் 300 மீட்டர் அகலமுள்ள ராட்சதக் கால்வாய் சுமார் 3,800 கி.மீ தூரத்துக்கு வெட்டுவது என்பது கார்லண்ட் கால்வாய் திட்டத்தின் முதல் பகுதி. இதன் மூலம் இமாலய நதிகளில் ஆண்டுதோறும் ஏற்படும் வெள்ளச் சேதத்தை எதிர்கொள்வது குறிக்கோள்.

தக்காண பீடபூமிக் கால்வாய் சம்பல் நதியில் தொடங்கி கன்னியாகுமரியில் முடிவடையும். ஒரு பெரிய மாலைபோல அமையும் இந்தக் கால்வாய் விந்திய மலைக்குக் கீழேயுள்ள மழை நீரை எதிர்நோக்கும் தென்னிந்திய நதிகள் அனைத்தையும் இணைப்பதாக அமையும். இமாலய நதிநீர் கால்வாய் இரண்டு இடங்களில் பெரிய குழாய்கள் மூலம் தக்காணப் பீடபூமிக் கால்வாயுடன் இணைக்கப்படும்.


</doc>
<doc id="213610" url="https://ta.wikipedia.org/wiki?curid=213610" title="வில்வம்">
வில்வம்

வில்வம் அல்லது வில்வை அல்லது குசாபி அல்லது கூவிளம் ("Bael", "Aegle marmelos") இலங்கை, இந்தியா மற்றும் அயனமண்டலத்தை சேர்ந்த ஆசிய நாடுகளில் காணப்படும் ஒரு தாவரமாகும். சைவ சமய மரபுகளில் வில்வ மரத்திற்கு முக்கிய பங்கு உண்டு.
கூவிளம் என்னும் சொல் வில்வ மரத்தைக் குறிக்கும். சங்ககால மகளிர் குவித்து விளையாடிய 99 மலர்களில் கூவிளம் என்பதும் காட்டப்பட்டுள்ளது. 

பழத்தின் உள்ளீடு நேரடியாக உண்ணப்படுவதுடன் உலரச் செய்யப்பட்டும், உணவு வகைகளுக்குப் பெறுமதி கூட்டப்படுவதன் மூலமும் உள்ளெடுக்கப்படுகிறது. இளம் இலையும் அரும்பும் சலாது தயாரிப்பதில் உபயோகப்படுகிறது.

தமிழில் 'கூவிளம்' , 'இளகம்' எனப்பல பெயர்களில் வழங்கப்படும் இது தமிழ் சித்த மருத்துவத்தில் பல்வேறு பயன்களைக் கொண்டது. மூக்கடைப்பு, செரியாமை, காசம் முதலான நோய்களுக்கு இதன் இலை, பழம் என்பன மருந்தாகப் பயன்படுகிறது. வில்வ வேர் சித்தமருத்துவத்தில் கூறப்பட்டுள்ள பெரும்பஞ்ச மூலங்களுள் ஒன்றாகும்.

இந்து மதத்தில் வில்வ மரம் மிகப் புனிதமானது.சிவ வழிபாட்டில் வில்வ பத்திர பூசை முக்கியமானது. முக்கூறுகளைக் கொண்ட வில்வ இலை திரிசூலத்தின் குறியீடாகக் கொள்ளப்படுகிறது. இது இச்சா சக்தி, ஞானசக்தி, கிரியா சக்தி என்பதைக் குறிக்கின்றது. நேபாளத்தில் கன்னிப் பெண்களின் கருவளத்தைக் காக்கவேண்டி வில்வம் பழத்திற்கு திருமணம் செய்து வைக்கும் சடங்கு பிரபலமானது.


</doc>
<doc id="213614" url="https://ta.wikipedia.org/wiki?curid=213614" title="பவழமல்லி">
பவழமல்லி

பவழமல்லி அல்லது பவளமல்லி என்னும் இம்மரம் தென் - தென்கீழ் ஆசிய நாடுகளில் வளரும். 
பவழமல்லியின் அறிவியல் பெயர் "" ஆகும். இதன் மலர் தாய்லாந்து நாட்டின் காஞ்சனபுரி மாநிலத்தில் மாநில மலராக சிறப்பிடம் பெறுகின்றது். பவழ (பவள) நிறக் காம்பும் வெண்ணிறமான இதழ்களும் உடைய பூக்களைக் கொண்டது. இதற்குத் தனிச் சிறப்பான நறுமணம் உண்டு. குளிர் மாதங்களில் பின்னிரவில் பூத்து விடியற்காலையில் உதிரத்தொடங்கும். இம்மரம் இருக்கும் இடமே நறுமணம் வீசும். இந்த மலரைச் "சேடல்" என்றும் குறிப்பிடுவர்.

சேடல் என்னும் மலர் மகளிர் தொகுத்து விளையாடிய மலர்களில் ஒன்று. 
வைகையாற்றுப் படுகையில் இது பூத்துக் கிடந்தது என்றும், மதுரையைக் காவல் புரிந்துவந்த நாற்பெரும் பூதங்களில் ஒன்று சேடல் மலரை அணிந்திருந்தது என்றும் இளங்கோவடிகள் குறிப்பிடுகிறார்.இதற்குப் பாரிஜாத மலர் என்ற பெயர் உண்டு 

சேடல் மலரை அறிஞர்கள் இக்காலப் பவள-மல்லி எனக் குறிப்பிடுகின்றனர். சேடல் என்னும் சொல்லில் செந்நிறத்தைக் குறிக்கும் வேர்ச்சொல் உள்ளது. பவள நிறம் என்பது செந்நிறம். பவளமல்லிப் பூவின் புறவிதழில் ஒட்டிக்கொண்டிருக்கும் பூவின் காம்பு சிவப்பாக இருக்கும். எனவே இதனைச் சேடல் எனல் 
பொருத்தமானதே.

இம்மரம் 3 - 4 மீட்டர் உயரத்திற்கு மிக விரைவாக வளரும். நேரடியாக வெயிலிலேயே அல்லாது கொஞ்சம் நிழலிலும் வளர்க்கப்பட வேண்டும். இதன் இலைகள் நீள்வட்ட வடிவில் கூரான முனைகளுடையவையாகக் காணப்படும். கிளை நுனிகளில் பூக்கும் இதன் பூக்கள் வெண்ணிறமாயும் பவள நிறத்திற் காம்பைக் கொண்டவையாயும் உள்ளன. இப்பூகள் 5-7 இதழ்களைக் கொண்டவை. இப்பூக்கள் இரவிற் பூத்து காலையில் உதிர்ந்து விடும். இதன் பழங்கள் தட்டையாக, வட்ட வடிவில் காணப்படும். இரு விதைகளைக் கொண்டிருக்கும். இம்மரத்தின் பூவின் வாசம் 100 அடி சுற்றளவுக்கு வீசும் தன்மை கொண்டது. இதன் பூ முன்னிரவில், அதாவது பிரம்ம முகூர்த்தத்தில் பூப்பதால் வடமொழியில் "பிரம்மதர்ஷன் புஷ்பம்" என்று அழைக்கப்படுகிறது. இதன் இலைகள் கோடைகாலத்தில் உதிர்ந்து சுற்றுச்சூழல் மாசுபாட்டை வடிகட்டும் தன்மை கொண்டது.

நீர்த் தேக்கம் அதிகமில்லாத இடங்களில் நன்கு வளரும். வட அத்த கோளத்தில் இம்மரம் செப்டெம்பர்-டிசம்பர் வரை பூக்கும்.

இதனைப்போலவே இரவில் பூக்கும் இன்னொரு தாவரம் மரமல்லி ஆகும். அதன் அறிவியற் பெயர்: Millingtonia hortensis

இலைகள் தளவாடங்களை மெருகேற்றத் தேய்ப்பதற்காகப் பயன்படும்.

பூவின் காம்பிலிருந்து பெறப்படும் பவளநிறச் சாயம் டுசார்("Tussar/Tussore Silk") பட்டு எனப்படும் பட்டுத்துணிகளுக்கு நிறமேற்றப் பயன்படும்.

ஆயுர்வேத மருத்துவத்தில் பவளமல்லி விதைகளும் இலைகளும் பூக்களும் வயிற்றுத் தொந்தரவு, மூட்டு/என்பு வலி, காய்ச்சல், தலைவலி என்பவற்றிற்கும் இன்னும் பல விதங்களிலும் மருந்தாகப் பயன்படுகின்றன.

பாரிஜாதம் என்றும் அறியப்படுகிற பவளமல்லியை தேவலோகத்திலிருந்து இருந்து பூமிக்கு கிருஷ்ணன் கொண்டு வந்ததாக இந்திய புராணக் கதையொன்று சொல்லப்படுகிறது. கிருஷ்ணனின் மனைவியரான சத்திய பாமைக்கும் ருக்மிணிக்கும் இம்மரத்தைக் குறித்துச் சண்டை எழுந்தததாயும், அதைத் தீர்க்கும் முகமாக மரம் பூக்கும் காலங்களில், பவளமல்லிப் பூக்கள் ருக்மிணியின் தோட்டத்தில் உதிரும் வகையில் மரத்தைச் சத்தியபாமையின் தோட்டத்தில் கிருஷ்ணர் நட்டு பிணக்கைத் தீர்த்ததாயும் மேலும் அக்கதையில் கூறப்படுகிறது. 

இன்னுமொரு புராணக்கதையும் பவளமல்லி தொடர்பாகச் சொல்லப்படுகிறது. பாரிஜாதகா எனும் இளவரசி சூரியன் மேல் விருப்புற்றதாயும் சூரியன் அவளைக் கைவிட்டபோது தன்னை அழித்துக் கொண்டாள் எனவும் சொல்லப்படுகிறது. அவள் எரிந்த சாம்பலில் இருந்து தோன்றிய மரமே பவளமல்லி மரமெனவும், தன்னைக் கைவிட்ட சூரியனைப் பார்ப்பதைத் தாங்க முடியாமல் இரவில் மட்டுமே பூக்களைத் தரும் மரமாக இருந்து, கண்ணீராக பூக்களைச் சொரிகிறாள் எனவும் கருதப்படுகிறது.



</doc>
<doc id="213616" url="https://ta.wikipedia.org/wiki?curid=213616" title="பூவரசு">
பூவரசு

பூவரசு ("Thespesia populnea") சிறிய மரவகையைச் சார்ந்தது. வெப்பவலயப் பகுதிகளில் பரவலாகக் காணப்படும் இம் மரம், 5-10 மீட்டர் உயரம் வரை வளர்கிறது.

குடசம் என்னும் மலரைக் குறிஞ்சிப்பாட்டு வான்பூங் குடசம் என விளக்கிக் காட்டுகிறது.

சிலப்பதிகாரம், மணிமேகலை ஆகிய நூல்களும் இதனைக் குறிப்பிடுகின்றன. இதனை இக்காலத்தில் பூவரசம் பூ என்கின்றனர். பூவரச மரம் ஆற்றோரங்களில் மிகுதியாகய்க் காணப்படுவதால் இதனை ஆற்றுப்பூவரசு என்றும் வழங்குகின்றனர்.

சிறுவர்கள் பூவரச இலையைக் கூம்புபோல் சுருட்டி கூர்ப்பகுதியில் கொஞ்சம் கிள்ளிவிட்டு அதில் வாய் வைத்து ஊதி மகிழ்வர்.


</doc>
<doc id="213617" url="https://ta.wikipedia.org/wiki?curid=213617" title="புணர்ச்சிக் குறிப்பு">
புணர்ச்சிக் குறிப்பு

ஆணும் பெண்ணும் உடலுறவு கொள்ளுதல் புணர்ச்சி எனப்படும். தலைவி தலைவனோடு கொண்ட மறைமுக உடலுறவைத் தோழி எவ்வாறு அறிந்துகொள்வாள் என்று தொல்காப்பியம் குறிப்பிடுகின்றது. 
ஆகிய ஏழு வகையான நடத்தைகளால் தலைவி தலைவனோடு உடலுறவு கொண்டிருக்கிறாள் என்பதை உணர்ந்துகொள்ள முடியுமாம். 


</doc>
<doc id="213619" url="https://ta.wikipedia.org/wiki?curid=213619" title="தொழிலாளர் சர்வாதிகாரம்">
தொழிலாளர் சர்வாதிகாரம்

தொழிலாளர் சர்வாதிகாரம் ( ஆங்கிலம்: "Dictatorship of the proletariat") அல்லது பாட்டாளி வர்க்க சர்வாதிகாரம் என்பது ஒரு அரசியல் கருத்து நிலை ஆகும். பொதுவுடமைக் கோட்பாட்டில் வர்க்கமற்ற சமுதாயம் அமைவதற்கு முன்பும், முதலாளி வர்க்கத்திடம் இருந்து அதிகாரத்தை கைப்பற்றிய பின்பும் உள்ள இடைப்பட்டதான ஒரு நிலையே தொழிலாளர் சர்வாதிகாரம் எனப்படுகிறது. 

முதலாளித்துவத்திலிருந்து சோசலிசத்திற்கும், சோசலிச சமுதாய கட்டமைத்திலிருந்து கம்யூனிசத்திற்கு மாறிச் செல்லும் காலகட்டத்தில் சமுதாயத்தின் அரசியல் நிறுவனமாக, கட்டாயம் இருக்க வேண்டியது பாட்டாளி வர்க்க சர்வாதிகாரம். பாட்டாளி வர்க்க சர்வாதிகார காலகட்டத்தில் நடைபெறுகிற வர்க்கப் போராட்டத்தின் ஐந்து வடிவங்கள்.

சோசலிசப் புரட்சியை விரிவுபடுத்திப் பூர்த்திசெய்வதும், முற்றிலும் பதிய பொருளாதார அமைப்பைக் கட்டுவதும், சுரண்டும் வர்க்கங்களை அப்புறப்படுத்தி சமுதாயத்தின் சமூகக் கட்டமைப்பை மாற்றுவதும்,புதிய அறிவாளி ஊழியர்களை வளர்ப்பதுபுதிய சமுதாய சமூகக் கட்டமைப்பை மாற்றுவதற்கான பணிகளைச் செய்வது, மனித உள்ளங்களில் புரட்சியை நிகழ்த்துவது, கம்யூனிச சித்தாந்தத்தின் வெற்றியை உத்திரவாதம் செய்வது, ஆகும் 

தமிழ்ச் சூழலில் இடதுசாரிகள் நெடுங்காலமாக பட்டாளி வர்க்க புரட்சியையும், அதைத் தொடர்ந்த பட்டாளி வர்க்க சர்வாதிகாரத்தையும் தமது இலக்காகப் பிரகடனப்படுத்தி இருந்தனர். எனினும் இந்த உரையாடலில் தற்காலத்தில் புதிய சனநாயகம், மக்கள் சனநாயகம் போன்ற சொற்கள் பயன்படுத்தப்படுகின்றன. 

சோவியத் ஒன்றியத்தில், சீனாவில், கியூபாவில் தொழிலாளர் சர்வாதிகாரங்கள் ஒரு குறிப்பிட்ட காலத்தில் இயங்கியதாகக் கூறப்படுகிறது. இந்த நாடுகள் எல்லாவற்றிலும் இந்த சர்வதிகாரம் பொதுவுடமைக் கட்சி சர்வாதிகாரமாகவும், குறிப்பாக அதிகாரத்தைக் கட்டுப்படுத்திய தலைவர்களின் சர்வாதிகாரமாக விளங்கின. 

அரசின்மைக் கொள்கையாளர்கள் தொழிலாளர் சர்வாதிகாரம் என்பது முதலாளித்துவம் கைக்கொண்ட அதிகாரத்தைப் போன்ற பண்புகளையே கொண்டிருக்கும் எனவும், அதனால் யாருடைய சர்வாதிகாரம் என்றாலும் எதிர்க்கப்படவேண்டும் எனவும் விமர்சித்தனர்.



</doc>
<doc id="213621" url="https://ta.wikipedia.org/wiki?curid=213621" title="நீலகிரி உயிர்க்கோளக் காப்பகம்">
நீலகிரி உயிர்க்கோளக் காப்பகம்

நீலகிரி பல்லுயிர் வலயம்அல்லது நீலகிரி உயிர்க்கோளக் காப்பகம் (Nilgiri Biosphere Reserve) தென்னிந்தியாவில் மேற்குத் தொடர்ச்சி மலையில் நீலகிரிப் பகுதியில் அமைந்துள்ளஇது உலக உயிர்க்கோளக் காப்பகங்களில் ஒன்றாகும். இந்திய அரசால் 1986 ஆம் ஆண்டு முதன் முதலில் அறிவிக்கப்பட்ட, யுனெஸ்கோவின் உயிர்க்கோளக் காப்பகமாகும்.ஆகும். இந்த பல்லுயிர் வலயத்துடன் இணைந்த மேற்கு தொடர்ச்சி மலையின் நீலகிரி உள்ளமைப்பை (6,000 கிமீ²) யுனெசுகோ நிறுவனத்தின் உலக பாரம்பரியக் குழுவால் உலக பாரம்பரியக் களமாக 2012 இல் அறிவிக்கப்பட்டுள்ளது.

இந்தியாவில் காணப்படும் 10 உயிர்புவியியல் மண்டலங்களில் 2 மண்டலங்களை உள்ளடக்கி மேற்கு தொடர்ச்சி மலையில் (6,000கி.மீ²) அமைந்துளளது. இக்காப்பகத்தில் பலவித சூழலமைப்புகளும் பல்லுயிர் வளமும் நிறைந்து காணப்படுகிறது. கர்நாடகா, கேரளா மற்றும் தமிழ்நாடு மாநிலங்களில் 5520 ச.கிமீ. பரப்பளவில் இது அமைந்துள்ளது. இக்காப்பகத்திற்குள் முதுமலை மற்றும் வயநாடு வனவிலங்கு சரணாலயங்கள், பந்திப்பூர், நாகர்ஹோலே மற்றும் முக்குர்த்தி தேசியப்பூங்காக்கள் மற்றும் அமைதிப் பள்ளத்தாக்கு போன்ற தேசியப் பூங்காக்கள் உள்ளன. தமிழ்நாட்டில் (2537.6 கிமீ²),கர்நாடகாவில் (1527.4 கிமீ²) மற்றும் கேரளாவில் (1455.4 கிமீ²) பரவியுள்ள இந்த பல்லுயிர் வலயத்தின் மொத்தப் பரப்பளவு 5,520 கிமீ² ஆகும். நீலகிரி மேட்டுநிலத்தினை முழுமையாக அடக்கியுள்ளது. இதன் அமைவிடம் 11 36' லிருந்து 12 15' N நிலநேர்க்கோட்டுக்குள்ளும் மற்றும் 76 லிருந்து 77 15' E நிலக்கிடைக்கோட்டுக்குள்ளும் உள்ளது. வலயத்தின் மையப்பகுதியின் அமைவிடம்: 

நாம் வாழும் பூமியில் சுமார் ஒரு கோடிக்கும் அதிகமான வகைகளில் நுண்ணுயிர்கள் முதல் பிரமாண்ட யானை வரையிலான உயிரினங்கள் வாழ்வதாக ஆராய்ச்சியாளர்கள் கூறுகின்றனர். இதில் மனித இனமும் ஒன்றாகும். உயிர்க்கோளத்தில் உயிர் வாழ தேவையான சூழலை உருவாக்கித்தரும் அரிய இயற்கை அமைப்புகள் சில இடங்களில் மட்டுமே இருக்கும். இந்த இடங்களே உயிர்க் கோளத்தில் தேவையான சூழலை உருவாக்கித்தரும் என்பதால், அத்தகைய இடங்கள் உயிர்க்கோள் காப்பகங்கள் என ‘யுனெஸ்கோ’ அமைப்பாலும் அறிவிக்கப்பட்டுள்ளது. 1986 செப்டம்பர் 1ம் தேதி யுனெஸ்கோ அங்கீகாரம் நீலகிரி மலைக்கு கிடைத்துள்ளது. யுனெஸ்கோவால் இந்தியாவில் அறிவிக்கப்பட்ட முதல் உயிர்க்கோள் காப்பகம் நீலகிரி.

தமிழகம், கேரளம், கர்நாடகம் என 3 மாநிலங்களின் எல்லைப் பகுதிகளை உள்ளடக்கி அமைந்துள்ளது இந்த உயிர்க்கோள மண்டலம். இதில், சுமார் 5,560 ச.கி.மீ., பரப்பளவை உள்ளடக்கியுள்ள இந்த மண்டலத்தில் தமிழகத்தில் கோவை, நீலகிரி, சத்தியமங்கலம் வனப்பகுதிகளில் 2,537 ச.கி.மீ, பரப்பளவையும், கர்நாடகத்தில் பந்திப்பூர், நாகர்ஹோலே உள்ளிட்ட வனப்பகுதகளில் 1527 ச.கி.மீ. பரப்பளவையும், கேரளத்தில் வயநாடு, அமைதிப்பள்ளத்தாக்கு உள்ளிட்ட பகுதிகளில் 14,55 ச.கி.மீ., பரப்பளவையும் உள்ளடக்கியதுதான் இந்த நீலகிரி உயிர்க்கோள் மண்டலம். இங்கு மழையளவு 500 மி.மீ முதல் 7000 மி. மீ வரையாகும். முட்புதர்க்காடு, வறண்ட இலையுதிர்க்காடு, இலையுதிர்க்காடு, பசுமைமாறாக்காடு, மலைக்காடுகள், சோலைவனம், புல்வெளிகள் மற்றும் ஈரப்புலங்கள் என பல்வகைக் காடுகள் இங்குக் காணப்படுகின்றன. இவ்வுயிர்க்கோளக் காப்பகம் தெற்கு மேற்குத்தொடர்ச்சிமலை ஈரப்புலக் காடுகள், தெற்கு மேற்குத் தொடர்ச்சிமலை வறண்ட இலையுதிர்க்காடுகள், தெற்கு தக்கணப் பீடபூமி மழைக்காடுகள் என மூன்று சூழலியல் மண்டலங்களாகப் பிரிக்கப்பட்டுள்ளது.

இதுகுறித்து கோவை மாவட்டத்தில் உள்ள ஓசை சுற்றுச்சூழல் அமைப்பு ஆய்வு நடத்தி வருகிறது.
இந்த அமைப்பின் ஆய்வில், "இந்த உயிர்க்கோள மண்டலத்தில் 100 வகையான பாலூட்டிகள், 50 வகையான பறவைகள், 80 வகையான ஊர்வனங்கள், 39 வகையான மீன்கள், 316 வகையான பட்டாம்பூச்சிகள் உள்ளன. அதோபோல 3300 வகையான பூக்கும் தாவரங்களும் உள்ளன. இவற்றில் 1232 வகையான நீலகிரி உயிர்க்கோள மண்டலத்தில் மட்டும் காண கிடைப்பவை" என தெரிவிக்கப்பட்டுள்ளது. 

ஈரப்பதம் நிறைந்த பசுமை மாறா காடுகள், சோலை புல்வெளிகள், இலையுதிர் மற்றும் முட்புதர் காடுகள், "சவானா' புல்வெளி காடுகள் இங்கு உள்ளன. உலகில் உள்ள 3238 பூக்கும் இனங்களில், சுமார் 135 இனங்கள் இங்கு உள்ளன. பூச்சியுண்ணும் தாவரங்களான, "டொசீரா', "பெல்டேட்டா' போன்றவை, இமயமலைக்கு அடுத்தப்படியாக இங்கு உள்ளன. 
இந்தியாவின் தேசிய விலங்கான புலி இனம் அனைத்து பகுதிகளிலும் குறைந்து வரும் சூழலில், நீலகிரி உயிர்க்கோள மண்டலத்தில் முதுமலை, பந்திப்பூர் மற்றும் நாகர்ஹோலே பகுதிகளில் மட்டும் அதிகமாக உள்ளது. அத்துடன் ஒரே வாழ்விடத்தில் அதிக எண்ணிக்கையிலான ஆசிய யானைகள் வாழ்ந்துவரும் ஒரே பகுதி நீலகிரி உயிர்க்கோள மண்டலம். ஆசிய யானைகளும், புலிகளும் உலகம் முழுவதும் அழிந்தாலும், நீலகிரி உயிர்க்கோள மண்டலம் மட்டுமே அதன் கடைசி வாழ்விடமாக இருக்கும் என ஆராய்ச்சியாளர்கள் குறிப்பிட்டுள்ளனர். இந்த உயிர்க்கோள மண்டலத்தை காப்பாற்ற வேண்டும் என்பதே இங்குள்ள சுற்றுச்சூழல் ஆர்வலர்களின் கருத்து.

விலங்கினங்களைப் பொறுத்தவரையில் மேற்குத் தொடர்ச்சி மலைக்கே உரித்தான 100 வகையான பாலூட்டிகள், 350 வகையான பறவைகள், 80 வகையான இரு வாழ்விகள், 39 வகையான மீன்கள், 31 வகையான ஊர்வன, 316 வகையான வண்ணத்துப்பூச்சியினங்கள் மற்றும் எண்ணிலடங்கா முதுகெலும்பற்ற விலங்கினங்கள் இக்காப்பகத்தில் காணப்படுகின்றன. டேனியோ, ஹிப்செலோபார்பஸ் மற்றும் புந்தியஸ் போன்ற நன்னீர் மீன் இனங்கள் இக்காப்பகத்தில் மட்டுமே காணப்படுகின்றன. நீலகிரி வரையாடு, நீலகிரிக்குரங்கு, தேவாங்கு, வெளிமான், புலி, காட்டெருமை மற்றும் ஆசிய யானை போன்றவை இங்கு பொதுவாக காணப்படும் விலங்கினங்களாகும். 

நீலகிரி உயிர்க்கோளக் காப்பகத்தில் தாவர உயிர்ப்பரவல் மிகுந்து காணப்படுகிறது. ஏறத்தாழ 3300 க்கும் மேற்பட்ட பூக்கும் தாவர வகைகள் உள்ளன. இதில் 1232 தாவர வகைகள் இவ்விடத்திற்கே உரித்தனவாக உள்ளன. பேயேலெப்சிஸ் என்ற தாவரப்பேரினம் உலகில் இங்கு மட்டும்தான் காணப்படுகிறது. இங்கு காணப்படும் 125 ஆர்க்கிட் இனங்களில் 8 இனங்கள் இவ்விடத்திற்கே உரித்தனவாகும். வாண்டா, லிபாரிஸ், பல்போஃபைலம், ஸ்பைராந்தஸ் மற்றும் திரிக்ஸ்பெர்மம் போன்றன இவ்விடத்திற்கே உரித்த மற்றும் அழிந்து வரும் முக்கிய இனங்களாகும்.

பெருநெல்லி, சிலைவாகை, நாவல், பலா, தோதகத்தி, ரோடோடென்ட்ரான் மற்றும் சந்தனம் போன்றவை இங்கு பொதுவாக காணப்படும் மரவகைகளாகும். நீலகிரி என்ற பெயர் வரக்காரணமான, நீல நிறத்தில் பூப்பூக்கும் குறிஞ்சி என்ற ஒரு சிறந்த தாவர இனம் இங்கு காணப்படுவது இக்காப்பகத்தின் தனிச் சிறப்பாகும். மேலும் பல மூலிகைகளும் மிளகு போன்ற கொடியினங்களும் மிகுந்து காணப்படுகின்றன. மேற்குத் தொடர்ச்சிமலையின் 80% பூக்கும் தாவரங்கள் நீலகிரி உயிர்க்கோளக் காப்பகத்தைச் சேர்ந்தவையாகும்.

முதுமலை வனவிலங்கு உய்வகம் மற்றும் தேசியப் பூங்கா (321.1 கிமீ²), வயநாடு வனவிலங்கு உய்வகம்( 344கிமீ²), பந்திப்பூர் தேசியப்பூங்கா(874கிமீ²), நாகரஹோளே தேசியப் பூங்கா (643 கிமீ²), நுகு வனவிலங்கு உய்வகம், முக்கூர்த்தி தேசியப் பூங்கா (78 கிமீ²) மற்றும் அமைதிப் பள்ளத்தாக்கு தேசியப் பூங்கா (89.52கிமீ²) ஆகியன இந்த வலயத்தினுள் அடங்கும் பாதுகாக்கப்பட்ட வனப்பகுதிகளாகும். தவிர சுற்றுலா மற்றும் வனத்துறைக்குட்பட்ட தமிழக நீலகிரி மாவட்டம் (வடக்கு(448.3 கிமீ²) தெற்கு (198.8 கிமீ²)), ஈரோடு மாவட்டம் (சத்தியமங்கலம் வனப்பகுதியும் (745.9 கிமீ²) ஈரோடு(49.3 கிமீ²)) மற்றும் கோயம்புத்தூர் மாவட்டம் (696.2 கிமீ²) வனப்பகுதிகளை உள்ளடக்கியுள்ளது.
இந்த வலயத்தின் மேற்குச்சரிவுகளில் கூடுதலாக மழை பெய்து பசுமையான ஈரக்காடுகளும் மற்றும் கிழக்குச்சரிவுகளில் குறைந்த மழை பெறும் உலர்காடுகளும் உள்ளன. ஆண்டுக்கு 500 மிமி முதல் 7000 மிமி வரை மழை பெய்கிறது. இந்த வலயத்தினை மூன்று சுற்றுசூழல் பகுதிகளாகப் பிரிக்கலாம்: 
இக்காடுகளில் மான்ட்டேன் மழைக்காட்டு மரங்கள்,பசும் ஈரக் காட்டுமரங்கள், முள்மரங்கள்/முற்செடிகள், மான்ட்டேன் புல்வெளிகள், மலையுச்சி ஷோலா காட்டு மரங்களைக் காணலாம்.

1986 இல் இந்திய அரசாங்கம் நீலகிரி உயிர்க்கோளக் காப்பகத்தின் மைய மற்றும் தாங்கல் மண்டலங்களை அமைத்தது. அதன் படி


மேலும் இவ்வுயிர்க்கோளக் காப்பகம் 

ஆகிய பகுதிகளை உள்ளடக்கியதாகும.

தோடா, கோட்டா, குறும்பா, பனியா, இருளா, ஆதியா, எடநாடன், போன்ற பழங்குடியின மக்களுக்கு இக்காப்பகம் தாயிடமாக விளங்குகிறது. இவர்கள் பாரம்பரிய வேளாண் முறைகளை இன்றளவும் பின்பற்றி வருகின்றார்கள்.

திட்டமிடா சுற்றுலா, காட்டுத்தீ, மேய்ச்சல், ஓரின பயிர்சாகுபடி, தீவிர காடழிப்பு, தோட்டப் பயிர்கள் வேளாண்மை, கட்டுமானப் பணிகள் மற்றும் நீர்மின் சக்தி திட்டங்கள் போன்ற மனிதனின் செயல்பாடுகள் இக்காப்பகத்தின் அச்சுறுத்தல்களாகும்.



</doc>
<doc id="213623" url="https://ta.wikipedia.org/wiki?curid=213623" title="கொடுந்தமிழ் நாடு">
கொடுந்தமிழ் நாடு

பண்டைக் காலத்து அறிஞர்கள் பாண்டிய நாட்டின் வடபகுதியில் வழங்கப்பட்ட தமிழைச் செந்தமிழ் எனக் கொண்டு அந்நிலம் தவிர்த்து ஏனைய பன்னிரு நிலங்களில் வழங்கப்பட்டுவந்த தமிழைக் கொடுந்தமிழ் (கிளைமொழி) என்று கொண்டனர். அப்பன்னிரு நிலங்களும் கொடுந்தமிழ் நாடு என்றழைக்கப்பட்டன. சுருங்கக்கூறின் வட்டார வழக்கினைக் கொடுந்தமிழ் என்றும் அது வழங்கப்படும் இடத்தினைக் கொடுந்தமிழ் நாடென்றும் கொண்டனர்.

தமிழ் மொழி பேசப்பட்ட நிலத்தைச் செந்தமிழ் நிலம் என்றனர். இது தமிழில் உள்ள இயற்சொல் வழக்கில் இருந்த நிலப்பகுதி. செந்தமிழ் சேர்ந்த பன்னிரு நிலம் என்பது செந்தமிழ் நிலத்தைச் சேர்ந்திருந்த நிலப்பகுதி (நாடு). தொல்காப்பியர் காலத்தில் அவை பன்னிரண்டு நாடுகளாக விளங்கின. இந்த நாடுகளில் செந்தமிழ் எனப்படும் இயற்சொற்களோடு புதிதாகச் சேர்க்கப்பட்டோ, செந்தமிழ்ச் சொற்களுக்கு மாற்றுச் சொற்களாகவோ வழங்கப்பட்ட தமிழ்ச் சொற்களைத் திசைச்சொல் எனப் பாகுபடுத்தியுள்ளனர். என்ற எண்ணிக்கையில் சில நாடுகள் இருந்துள்ளது. 

சேர நாடு, சோழ நாடு, பாண்டிய நாடு, பல்லவ நாடு, தொண்டை நாடு முதலான பாகுபாடுகள் ஆண்ட அரசர்களின் குடிப் பெயர்கள் கொண்டு அமைந்தவை. 

திராவிட நாடு என்னும் பாகுபாட்டுக் குறியீடு கால்டுவெல் தமிழ்மொழிக் குடும்பத்துக்குத் திராவிட மொழிக் குடும்பம் எனப் பெயர் சூட்டிய பின்னர் உருவாக்கப்பட்ட குறியீடு. 

கொடுந்தமிழ் என்பது வளைந்த தமிழ். இக்காலப் பேச்சு மொழியில் உள்ள வட்டார வழக்குகள் இலக்கிய மொழியிலிருந்து சிதைந்த (வளைந்த) கொடுந்தமிழ் நடையின. 
திசைச்சொல்லுக்குத் தொல்காப்பியமும், நன்னூலும் இலக்கணம் கூறுகின்றன.

இந்த இலக்கண நூல்கள் இரண்டுமே செந்தமிழ் நிலத்தைச் சேர்ந்திருக்கும் 12 நிலப்பகுதியில் பேசப்படும் மொழியைத் திசைச்சொல் என்றே குறிப்பிடுகின்றன. தொல்காப்பியத்துக்கு உரை எழுதிய ஆசிரியர் திசைச்சொல்லைத் திசைச்சொல் என்றே குறிப்பிடுகிறார். 

நன்னூலுக்கு உரை எழுதிய உரையாசிரியர்கள் திசைச்சொல்லைக் 'கொடுந்தமிழ்' என்னும் தொடரால் குறிப்பிடுகின்றனர். சொல் வட்டார வழக்குகளில் சிதைவு பெற்று வழங்கும் சொல் வளைந்த உருவில் பேசப்படுவதால் இதனை இக்கால மொழியியலாளர் கொடுந்தமிழ் எனக் குறிப்பிடுகின்றனர். 

இது கொடுந்தமிழ் என்னும் சொற்றொடர் பற்றிய வரலாறு.

தொல்காப்பியர் தம் பாடலில் கொடுந்தமிழ் நாடுகள் பன்னிரண்டு என்று கூறுகிறார். ஆனால் அவர் எவ்வெப்பகுதிகள் கொடுந்தமிழ் நாடென்று வழங்கப்படுமென்று கூறவில்லை.

இப்பாடலில் "பன்னிரு நிலத்தும்" என்ற வரி கொடுந்தமிழ் நாடுகளைக் குறிக்கும்.

ஆனால் இடைக்காலத்தில் தொல்காப்பியத்திற்கு உரையெழுதிய இளம்பூரணர், சேனாவரையர், நச்சினார்க்கினியர், தெய்வச்சிலையார் ஆகியோரும் நன்னூலுக்கு உரையெழுதிய மயிலைநாதர், சங்கர நமச்சிவாயர் போன்றோரும் அப்பன்னிரு நாடுகள் இவை என்று கூறுகின்றனர்.

என்ற வெண்பா வழி பன்னிரு நாடுகள் கீழ்க்கண்டவைதாம் என்று அறியப்படுகின்றன.


இவற்றுள் மலையமான் நாடு என்பது மருவி மலாடு என்றும் வழங்கப்படும்.

இந்தப் பெயர்கள் நாட்டின் இருப்பிடம், நாட்டின் பாங்கு முதலானவற்றின் அடிப்படையில் அமைந்தவை. அவை 



</doc>
<doc id="213625" url="https://ta.wikipedia.org/wiki?curid=213625" title="குனூ">
குனூ

குனு பிரகடனம் ரிச்சர்ட் ஸ்டால்மனால் எழுதப்பட்டு மார்ச் 1985ல் டாக்டர் டாப்ஸ் மென்பொருள் கருவிகள் பத்திரிக்கையில் வெளியிடப்பட்டது. இது , குனு திட்டத்தின் இலக்குகளை வரையறுக்க , விளக்க , மற்றும் அதில் பங்குபெற்று ஆதரவு தர வேண்டி வெளியிடப்பட்டது . கட்டற்ற மென்பொருள் இயக்கத்தின் மிகவும் மதிக்கப்படும் அடிப்படை தத்துவ ஆதாரமாக கருத படுகிறது.முழு உரை Emacs போன்ற குனு மென்பொருளில் சேர்க்கப்பட்டுள்ளது, மற்றும் இணையத்தில் இது கிடைக்கும்.

குனூ (GNU) என்பது கட்டற்ற மென்பொருட்களால் அமைந்த ஓர் இயங்குதளமாகும். இவ்வியங்குதளமானது, குனூ ஹேர்ட் கரு, libraries, கருவிகள், compilers, செயலிகள் போன்றவற்றை கொண்டிருக்கிறது.

இப்பெயரின் அர்த்தம் Gnu is Not Unix என்பதாகும். இவ்வியங்குதளம் யுனிக்ஸ் இனை பெருமளவு ஒத்திருப்பதாலும், ஆனால் இதன் ஆணைமூலம் யுனிக்சினுடையதல்ல என்பதாலும் இப்பெயர் தெரிவு செய்யப்பட்டது

இயங்குளத்தொகுதியின் அடிப்படை பாகங்களாக அமைவன பின்வருமாறு,


குனூ தன்னுடைய வரைகலை பயனர் இடைமுகப்பு, எழுத்து உள்ளீடு போன்றவற்றின் அடிப்படையாக பிற செயற்றிட்டங்களின் தயாரிப்புகளான Xorg, TeX போன்றவற்றை பயன்படுத்துகிறது.

1983 இல் அறிவிக்கப்பட்டு ஆரம்பிக்கப்பட்ட குனூ இயங்குதளம் இன்னமும் வெளியிடப்படவில்லை. குனூ இயங்குதளத்தின் உத்தியோகபூர்வ கருவான குனூ ஹேர்ட் (GNU HURD) இன்னமும் முழுமையாக்க உருவாக்கப்படவில்லை. பெரும்பாலான குனூ பயனர்கள் குனூ ஹேர்ட் இற்கு பதிலாக இன்னொரு செயற்றிட்டத்தின் தயாரிப்பான லினக்ஸ் கரு வினை பயன்படுத்துகின்றனர். Xorg, TeX போன்ற மூன்றாந்தரப்பு பொதிகள் உத்தியோகபூர்வமாக குனூ இயங்குதளத்தில் உள்ளடக்கப்பட்டிருந்தபோதும், மற்றுமொரு மூன்றாந்தரப்பு பொதியான லினக்ஸ் கரு உத்தியோகபூர்வமாக உள்ளடக்கப்படவில்லை.

லினக்ஸ் கருவினை உள்ளடக்கிய குனூவின் பதிப்புகள் லினக்ஸ் என்றே அழைக்கப்படும் மரபும் தோன்றிவிட்டது. குனூ திட்டமானது இப்பதிப்புக்களை குனூ/லினக்ஸ் என்று அழைக்குமாறு மக்களை கோருகிறது.

ஏராளமான குனூ மென்பொருட்கள் வின்டோஸ், சொலாரிஸ், மக்கின்டோஷ், பீ எஸ் டீ போன்ற இயங்குதளங்களில் இயங்கச்செய்யப்பட்டுள்ளன.

குனூ பொதுமக்கள் உரிமம், GNU Lesser General Public License, குனூ கட்டற்ற ஆவண உரிமம் போன்ற குனூ இயங்குதளத்திற்கென உருவாக்கப்பட்டவையே. இவ்வுரிமங்கள் இன்று பல்வேறு துறைகளில், வெவ்வேறு நோக்கங்களுக்காக பயன்படுத்தப்படுகின்றன

" குனு பிரகடனம்" , GNU - குனு யுனிக்ஸல்ல , திட்டத்தின் நோக்கதை கோடிட்டு தொடங்குகிறது. அப்போதைய குனு உள்ளடக்கங்களை எழுதிய பின்னர் , அவை விவரித்து , விளக்கப்பட்டுள்ளன.மேலும் ரிச்சர்ட் ஸ்டால்மேன் அவர்கள் இந்த திட்டத்தை முடிக்க வேண்டியதன் அவசியம் குறித்து விவரிக்கிறார் . அவரது விளக்கம் யூனிக்சு ஒரு தனியுரிம மென்பொருளாக பரிணாமம் பெற்றதை அடிப்படையாக கொண்டது.

குனூ உத்தியோகபூர்வ வலைத்தளம்



</doc>
<doc id="213627" url="https://ta.wikipedia.org/wiki?curid=213627" title="கொக்கோகம்">
கொக்கோகம்

கொக்கோகம் என்பது வடமொழியில் எழுதப்பட்ட ஓர் இன்பவியல் நூலாகும். காம சூத்திரத்திற்கு இது காலத்தால் பிந்தியது என்பர். இதை இயற்றியவர் கொக்கோக முனிவர் என அறியப்படுகிறார். அதிவீரராம பாண்டியர் இந்நூலைத் தமிழ்மொழியில் வழங்கினார். இந்நூல் பெண்களை பத்மினி, சித்தினி, சிங்கினி, அத்தினி என நான்கு வகையினராகவும் ஆண்களை முயல், மான், காளை, குதிரை என நான்கு வகையினராகவும் பிரிக்கிறது. 

கோக்கோகம் அல்லது இன்பவிளக்க நூல் என்பது வராத்துங்கராம பாண்டியன் என்பவர் சமசுகிருத நூலை மொழிபெயர்த்து தமிழில் எழுதிய ஒரு பாலியல் நூல் ஆகும். பாலியல் தொடர்பாக தமிழில் எழுந்த முதல் தமிழில் நூல்களில் இதுவும் ஒன்றாகும். இந்த நூலின் சுவடிகள் இரண்டு வெல்கம் நிறுவன நூலகத்தில் (Wellcome Institue's Library) உள்ளது. 

“...பெண்கள் நான்கு ‌வகை, இன்பம் நூறு” வகை என்ற திரைப்பாடல் வரிகள் கொக்கோக நூற் செய்தியை அடிப்படையாகக் கொண்டது எனலாம்



</doc>
<doc id="213629" url="https://ta.wikipedia.org/wiki?curid=213629" title="ஆரியங்காவு ஐயப்பன் கோவில்">
ஆரியங்காவு ஐயப்பன் கோவில்

ஆரியங்காவு தர்மசாஸ்தா கோயில் பரசுராமன் நிறுவியதாகக் கருதப்படும் ஐந்து தலங்களில் ஆரியங்காவு தர்மசாஸ்தா கோயிலும் ஒன்று. இங்கு அய்யப்பன் சௌராட்டிர குலப் பெண்னான புஷ்கலா தேவியுடன் அரசராக காட்சி அளிக்கிறார். கோயிலின் இடப்புறம் அய்யப்பனின் காவல் தெய்வங்களாகிய கருப்பசாமியும் கருப்பாயி அம்மையும் வீற்றிருக்கின்றனர். ஒற்றைக்கல்லில் தீர்த்த திருக்கல்யாண மண்டபம். திராவிட கட்டிடக் கலைப் பாணியில் கட்டப்பட்டது. கோயிலினுள் ஆண்கள் மட்டுமே நுழைய வேண்டும். பத்து முதல் ஐம்பது வயது வரை உள்ள பெண்கள் நுழையக் கூடாது.

ஆரியங்காவு ஐயப்பன் கோவில், ஐயப்பனின் முக்கியமான கோவில்களுள் ஒன்று. இக்கோவில் கேரள மாநிலத்தில், கொல்லம் மாவட்டத்திலுள்ள ஆரியங்காவு எனும் சிற்றூரில் அமைந்துள்ளது. இந்து சமயக் கடவுளான ஐயப்பன் இக்கோவிலின் முதன்மைக் கடவுள் ஆவார். சபரிமலையில் பிரம்மச்சாரியாக உள்ள ஐயப்பன் இக்கோவிலில் "புஷ்கலை" என்னும் பெண்ணைத் திருமணம் செய்தவராகக் காட்சி தருகிறார்.

தனு மாதத்தில் (மார்கழி) அய்யப்பன் - புஷ்கலா தேவி கல்யாண உற்சவம் நிகழ்ச்சி நடைபெறும். ஆர்யங்காவு கோயில், கேரளம் – தமிழ்‌நாடு எல்லைப் பகுதியில் அம்பலத்தினுள் மலையாள ஆச்சாரங்களையும், உற்சவத்தின்போது தமிழ் ஆச்சாரங்களும் கடைபிடிக்கப்படுகின்றன. 

கேரள மாநிலத்தில், கொல்லம் மாவட்டத்திலுள்ள ஆரியங்காவு எனும் சிற்றூரில் உள்ள இக்கோவில், கொல்லத்திலிருந்து சுமார் 70 கிமீ தொலைவிலும் புனலூரிலிருந்து சுமார் 30 கிமீ தொலைவிலும் உள்ளது.திருவனந்தபுரம்-தென்காசி நெடுஞ்சாலையில் அமைந்துள்ளது. திருநெல்வேலி மாவட்டம், செங்கோட்டையிலிருந்து சுமார் 23 கிமீ தூரத்தில் உள்ளது.

ஆரியங்காவு ஐயப்பன் கோவில் கேரளக் கட்டிட அமைப்பைச் சேர்ந்தது. இங்கு சடங்குகளும் பூசைகளும் தமிழ்நாட்டுக் கோவில் முறையில் நடைபெறுகின்றன. கருவறையில் பார்வதி, லிங்க வடிவில் சிவன், ஐயப்பனின் உருவச் சிலைகள் உள்ளன. நடுவில் பாலகனாக ஐயப்பனும் அவருக்கு இடப்புறம் அம்மனும் வலப்புறம் சிவனும் அமைந்துள்ளனர். பரசுராமரால் உருவாக்கப்பட்டத் தலங்களில் இதுவும் ஒன்று என்ற தொன்நம்பிக்கை உள்ளது.

மதுரையிலிருந்து திருவிதாங்கூர் மன்னருக்கு துணி நெய்துதரும் சௌராஷ்டிர இன வியாபாரிகள் இருந்தனர். அவர்களில் ஒருவர் அவ்வாறு மதுரையிலிருந்து திருவிதாங்கூருக்கு துணிவிற்கச் செல்லும்போது தனது மகள் புஷ்கலையைக் கூட்டிச் சென்றார். ஆனால் பாண்டிய நாடு தாண்டி ஆரியங்காடு சென்றதும் புஷ்கலை அடர்ந்த காட்டில் பயணம் செய்யப் பயப்பட்டாள். அதனால் வியாபாரி தன் மகளை ஆரியங்காவு ஐயப்பன் கோவில் பூசாரியின் வீட்டில் பாதுகாப்பாக விட்டுவிட்டுத் தன் பயணத்தைத் தொடர்ந்தார். புஷ்கலை ஐயப்பன் கோவிலுக்கு வேண்டிய கைங்கரியங்கள் செய்து வர, அவள் ஐயப்பனிடம் கொண்ட பக்தி காதலாக மாறியது. 

திருவிதாங்கூரில் தன் வியாபாரத்தை முடித்துவிட்டுத் திரும்பிய வியாபாரியை ஒரு மதயானை துரத்தியது. ஒரு இளைஞன் மதயானையை விரட்டியடித்து, பயந்து ஓடிய அவரைக் காப்பாற்றினான். வியாபாரி தன்னைக் காப்பாற்றிய அவ்விளைஞனுக்குத் தான் செய்யக்கூடிய உதவி என்ன என்பதை வினவ, அவன் அவரது மகளைத் தனக்குத் திருமணம் செய்துதரும்படிக் கேட்டான். அவரும் அவ்வாறே செய்வதாக உறுதியளித்தார். 

ஆரியங்காடு வந்த வியாபாரி தான் காட்டில் கண்ட இளைஞனின் உருவம் போன்றேயுள்ள ஐயப்பனைக் கோவிலில் கண்டு ஐயப்பனின் கருத்தை உணர்ந்து கொண்டார். திருவிதாங்கூர் மன்னரின் சம்மதத்துடன் மதுரையிலிருந்த சொந்தபந்தங்கள் சீர்வரிசை எடுத்துவர ஐயப்பனுக்கும் புஷ்கலைக்கும் திருமணம் ஏற்பாடாகியது. ஐயப்பன் நேரில் தோன்றி புஷ்கலையைக் கரம்பற்றியதாக மரபுவழிச் செய்தி கூறுகிறது.

ஆண்டுதோறும் மார்கழி மாதத்தில் இத்திருமண விழா கொண்டாடப்படுகிறது. அவ்விழாவிற்கு இப்பொழுதும் மதுரையில் வாழும் சௌராஷ்டிர இனத்தவர் சீர் எடுத்து வரும் வழக்கம் உள்ளது.

ஐயப்பனின் பரவலாக அறியப்பட்ட கோவில்களில் ஆரியங்காவு ஐயப்பன் கோவில் ஒன்றாக உள்ளது. குளத்துப்புழா, அச்சன்கோவில், எருமேலி, பந்தளம், சபரிமலை ஆகியவை ஐயப்பனின் பிற முக்கியமான கோவில்கள் ஆகும். சபரிமலைக்குச் செல்லும் பக்தர்கள் செங்கோட்டையிலிருந்து ஆரியங்காவு, குளத்துப்புழா சென்று, ஐயப்பனை வழிபட்டபின் பந்தளம் சென்று பின் அங்கிருந்து சபரிமலைக்குச் செல்வது வழக்கம். சபரிமலையைப் போன்றே இங்கும் பூசைகளும் விழாக்களும் நடைபெறுகின்றன.




</doc>
<doc id="213632" url="https://ta.wikipedia.org/wiki?curid=213632" title="கீழப்பழுவூர் வடமூலேசுவரர் கோயில்">
கீழப்பழுவூர் வடமூலேசுவரர் கோயில்

கீழப்பழுவூர் ஆலந்துறையார் கோயில் திருஞான சம்பந்தரால் தேவாரம் பாடல் பெற்ற சிவத்தலமாகும்.தேவாரப் பாடல் பெற்ற தலங்களில் காவிரி வடகரைத் தலங்களில் அமைந்துளள 55வது தலம் ஆகும். 

இத்தலத்தின் மூலவர் ஆலந்துறையார், தாயார் அருந்தவ நாயகி. 

இத்தலத்தின் தலவிருட்சமாக ஆலமரமும், தீர்ததமாக பரசுராம தீர்த்தம் மற்றும் பிரம தீர்த்தம் ஆகியவை உள்ளன. 

நுழைவாயிலைக் கடந்து உள்ளே செல்லும்போது நுழைவாயிலை அடுத்து சிறிய கோபுரம் உள்ளது. அதனைத் தொடர்ந்து கொடிமர விநாயகர், கொடி மரம், பலி பீடம், நந்தியைக் காணலாம். முன் மண்டபத்தில் இடது புறமாக அருந்தவ நாயகி அம்மன் சன்னதி உள்ளது. சன்னதிக்கு முன்பாக இரு புறமும் துவாரபாலகிகள் உள்ளனர். கருவறைக்கு முன் உள்ள மண்டபத்தின் வாயிலில் இச்சா சக்தியும், கிரியா சக்தியும் உள்ளனர். வலப்புறம் இச்சா சக்தியின் அருகே விநாயகர் உள்ளார். அந்த மண்டபத்தில் சந்திரன், சூரியன், 63 நாயன்மார்களின் உற்சவமூர்த்திகள், திருமணகோலத்தில் மீனாட்சிசுந்தரேஸ்வரர், கங்காலமூர்த்தி, பைரவர் ஆகியோர் உள்ளனர். இங்கு சிவகாமசுந்தரியுடன் நடராஜர் உள்ள மண்டபம் காணப்படுகிறது. கருவறையின் முன்பாக நந்தி உள்ளது. மூலவர் உள்ள கருவறைக்கு வெளியே இரு புறமும் துவாரபாலகர்கள் உள்ளனர்.

கருவறை கோட்டங்களில் கஜசம்ஹாரமூர்த்தி, சபாபதி நடராஜர், கமல கணபதி தென்முக பரமன், அடிமுடி காணா அண்ணல், பிரம்மா, துர்க்கை, அர்த்தநாரீஸ்வரர் உள்ளனர். அருகே சண்டிகேஸ்வரர் சன்னதி உள்ளது. கருவறைத் திருச்சுற்றில் வலப்புறம் விநாயகர், உமைமங்கைபாகன், காதீயாயினி, சண்டிகேஸ்வரர், வீரபத்திரர், மாணிக்கவாசகர், ஞானசம்பந்தர், சுந்தரர், நாவுக்கரசர், கிருது மகரிஷி, அத்திரி மகரிஷி, ஆங்கீரவை மகரிஷி, ஞானதட்சிணாமூர்த்தி, பிருகு மகரிஷி, பரீஷி மகரிஷி, புலஸ்திய மகரிஷி, வசிஷ்ட மகரிஷி, விநாயகர், பிராமி, மகேஸ்வரி, கௌமாரி, நாராயணி, வராஹி, இந்திராணி, சாமுண்டி ஆகியோர் உள்ளனர். இவர்களைத் தொடர்ந்து விநாயகர், சோமஸ்கந்தர், கோடி விநாயகர், காசி விசுவநாதர் விசாலாட்சி, வள்ளி தெய்வானையுடன் கூடிய சுப்பிரமணியர் தனித்தனி சன்னதிகளில் உள்ளனர். அடுத்து அப்புலிங்கம், வாயுலிங்கம்,ஆகாய லிங்கம் ஆகிய மூவரின் சன்னதிகள் உள்ளன. அதற்கடுத்து கஜலட்சுமி சன்னதி அமைந்துள்ளது. 

இக்கோயிலின் வெளியே வலப்புறத்தில் சற்று தூரத்தில் இடிந்த நிலையிலான ஒரு சிறிய கோயில் காணப்படுகிறது. அக்கோயிலின் உள்ளே ஒரு லிங்கத் திருமேனி உள்ளது. வழிபாட்டில் இல்லாத நிலையிலும் உள்ளே விளக்கு எரிந்துகொண்டிருப்பதைக் காணமுடிந்தது. உள்ளே போகமுடியாத அளவு வௌவால்கள் காணப்படுகின்றன. அந்த சிறிய கோயில் அமைப்பிற்கு முன்பாக இரு நந்திகள் தரையில் பதிந்தவகையில் காணப்படுகின்றன. அந்த சிறிய கோயிலைச் சுற்றி வரும்போது பல சிற்பங்களைக் காணமுடிந்தது.

5 ஏப்ரல் 1974, 18 சூன் 2003 மற்றும் 10 டிசம்பர் 2014 ஆகிய நாள்களில் குடமுழுக்கு ஆனதற்கான கல்வெட்டுகள் இக்கோயிலில் காணப்படுகின்றன.


</doc>
<doc id="213637" url="https://ta.wikipedia.org/wiki?curid=213637" title="பகலொளி சேமிப்பு நேரம்">
பகலொளி சேமிப்பு நேரம்

பகலொளி சேமிப்பு நேரம் அல்லது கோடை நேரம் என்பது பரவலாக பயன்பாட்டில் இருக்கும் சீர் நேரத்தை கோடை மாதங்களில் முன்னோக்கி நகர்த்தும் முறையாகும். இது பொதுவாக ஒரு மணி நேரமாகும். இது கோடை மாதங்களின் பகல் நேரத்தையும் வேலை மற்றும் பாடசாலை நேரங்களையும் ஒருமுகப்படுத்தும் முகமாக மேற்கொள்ளப்படுகிறது. "சேமிக்கப்பட்ட" பகலொளி மாலையில் உல்லாச நிகழ்வுகளுக்கு பயன்படுத்தப்படுகிறது. இம்முறை பின்பற்றப்படாவிட்டால், காலையில் சூரிய ஒளி தூக்கத்தில் வீணடிக்கப்படும்.

பகலொளி சேமிப்பு நேரம் (அ) கோடைக்கால நேர வலயம் என்பது சூரிய ஒளி அதிகமாக இருக்கக் கூடிய கோடைக்காலங்களில், கடிகார நேரத்தை முன்கொண்டு செல்லும் வழக்கத்தைக் குறிக்கும். இதன் மூலம் மாலை நேரங்களில் அதிக நேரம் வெளிச்சத்தையும், காலை நேரங்களில் குறைந்த நேரம் வெளிச்சத்தையும் பெறலாம்.

இளவேனிற்காலத்தின் தொடக்கத்தில் நேரத்தை ஒரு மணி நேரம் முன்கொண்டு செல்வதும், பின்பு இலையுதிர் காலத்தில் அந்த ஒரு மணி நேரத்தை பின்கொண்டு வருவதும் வழக்கம்.

பகலொளி சேமிப்புத் திட்டம் முதலில் என்பவரால் 1895-ம் ஆண்டு கொண்டுவரப்பட்டது. பின்பு 30 ஏப்ரல் 1916 அன்று இடாய்ச்சுலாந்து மற்றும் ஆஸ்திரியா-ஹங்கேரி நாடுகளில் அமல் படுத்தப்பட்டது. 1970-களின் எரிபொருள் நெருக்கடியைத் தொடர்ந்து மேலும் பல நாடுகளும் இந்த திட்டத்தைப் பின்பற்றத் தொடங்கின.

பகலொளி சேமிப்பு நேரம் பொதுவில் குளிர்வலய நாடுகளில், பருவ மாற்றங்களோடு காணப்படும் பெரும் பகல்-இரவு நேர வேறுபாடுகள் காரணமாக கடைப்பிடிக்கப்படுகிறது.

அரசுகள், சூரிய ஒளியின் பயன்பாடு அதிகரிப்பதால், இதனை பொதுவில் ஆற்றல் சேமிப்பு நடவடிக்கையாக விளக்குகின்றன. ஆனாலும் இம்முறை மூலம் மின்னாற்றல் சேமிக்கப்படுகிறதா என்பதைப் பற்றிய கருத்து வேறுபாடுகள் காணப்படுகின்றன. 

ஐரோப்பாவில் இது கோடை நேரம் என்றே அழைக்கப்படுகிறது. இங்கு "கோடை" எனும் போது இளவேனில் இலையுதிர் என்ற பருவங்களின் சில வாரங்களையும் உள்ளடக்குகிறது (ஏப்ரல் முதல் அக்டோபர் வரை). மிகுதி, மழைக் காலமாக கணிக்கப்படுகிறது (நவம்பர் முதல் மார்ச் வரை). இந்நடைமுறை நேர வலயங்களுக்கு ஏற்பவும் மாறுபடக்கூடியது.

பாரிஸ் இதழ் ஒன்றுக்கு எழுதிய கட்டுரையில், பகலொளி சேமிப்பு நேரம் பற்றி பெஞ்சமின் பிராங்க்லின் தெரிவித்துள்ளார். இருப்பினும், இக்கட்டுரையில் காணப்படும் நகைச்சுவைத் தொனி காரணமாக இதை அவர் உண்மையாகவே பிரெஞ்சு அரசுக்கு முன்மொழிந்தாரா அல்லது மக்கள் முன்னெழுந்து முன் உறங்கச் செல்ல வேண்டும் என கருதினாரா என்பது தெரியவில்லை.

பகலொளி சேமிப்பு நேரம் முதலாவதாக ஒரு திட்டமாக வில்லியம் வில்லெட் என்பவரால் 1905 ஆம் ஆண்டு முன்மொழியப்பட்டது. பெருமளவிலான கையூட்டுகளைக் கொடுத்த போதிலும் பிரித்தானிய அரசு இதனை ஏற்கவில்லை.

பகலொளி சேமிப்பு நேரம் முதலாவதாக ஜெர்மன் அரசால் முதலாவது உலக போரின் போது 1916 இன் ஏப்ரல் 30 க்கும் அக்டோபர் 1க்கும் இடையில் பயன்படுத்தப்பட்டது. உடனே ஐக்கிய இராச்சியமும் 1916 மே 21க்கும் அக்டோபர் 1க்கும் இடையில் பயன்படுத்தியது.

பகலொளி சேமிப்பு செய்ய அமெரிக்க வழக்கப்படி, வசந்த காலத்தில் கடிகாரம் ஒரு மணிநேரம் முன்னோக்கி நகர்த்தப்படும். 
2.00 மணி உள்ளூர் நேரத்தில் இருந்து 3.00 மணிக்கு மாற்றப்படும். அப்பொது கடிகாரங்கள் 01:59 லிருந்து முன்னோக்கி தாவி 3.0 மணிக்கு வந்து விடும். மேலும் அந்த நாள் 23 மணி நேரம் கொண்டதாக கணக்கில் கொள்ளப்படும். அதேபோல் இலையுதிர் காலத்தில் கடிகாரம் ஒரு மணிநேரம் பின்னோக்கி நகர்த்தப்படும். அதாவது 3.00 மணியிலிருந்து 2.00 மணிக்கு மாற்றப்படும். மேலும் அந்த நாள் 25 மணி நேரம் கொண்டதாக கணக்கில் கொள்ளப்படும். 

வாரநாள் அட்டவணைகளுக்கு இடையூறு ஏற்படுத்தாமல் இருக்க பொதுவாக கடிகாரம் மாற்றங்கள் ஒரு வார நள்ளிரவில் திட்டமிடப்படும். சில பகுதிகளில் இருபது நிமிட மற்றும் இரண்டு மணி நேர மாற்றங்களும் பயன்படுத்தப்பட்டு வருகின்றன.

வட அமெரிக்காவில் ஒரு மணி நேர மாற்றம் 02:00 மணிக்கு நடைபெறும் - இளவேனிற்காலத்தில் 01:59 மணிக்கான அடுத்த நிமிடத்தில் நேரம் 03:00 DST-ஆக மாற்றப் படும். அன்றைய நாளுக்கு 23 மணி நேரங்களே இருக்கும். அது போல இலையுதிர்காலத்தில் 01:59 DST-ல் நேரம் 01:00 மணியாக மாற்றப் படும். அன்றைய நாளுக்கு 25 மணி நேரம் உண்டு. ஆனால் ஐரோப்பிய ஒன்றியத்தில் மாற்றம் 01:00 UTC-ல் நடப்பதால், இலையுதிர்கால மாற்றம் இளவேனிற்கால மாற்றத்திற்கு 1-மணி நேரம் தாமதமாக நடக்கும். 

நேர மாற்றங்கள் பெரும்பாலாக வாரக் கடைசியின் நள்ளிரவிலேயே நடைபெறும். இதன் மூலம் வேலை நாட்களில் இடையூறுகள் தவிர்க்கப்படும். 

தொடக்க மற்றும் முடிவுத் தேதிகள் நாடு மற்றும் ஆண்டைக் கொண்டு மாறு படுகின்றன. 1996-ம் ஆண்டு முதலாக ஐரோப்பிய ஒன்றியத்தில் பகலொளி சேமிப்பு நேரம் மார்ச் மாத கடைசி ஞாயிறு முதல் அக்டோபர் மாத கடைசி ஞாயிறு வரை கடை பிடிக்கப் படுகின்றது. இதற்கு முன்னர் ஐரோப்பாவில் இந்த ஒற்றுமை இல்லை. 2007-ம் ஆண்டு முதலாக வட அமெரிக்கா மற்றும் கனடாவில் பகலொளி சேமிப்பு நேரம் மார்ச் மாத இரண்டாவது ஞாயிறு முதல் நவம்பர் மாத முதல் ஞாயிறு வரை கடை பிடிக்கப் படுகின்றது. 

தென் துருவத்தில் சுமாராக இந்த நடைமுறை நேர்மாறாக கடை பிடிக்கப் படுகின்றது. உதாரணமாக நாட்டில் இந்த நடைமுறை அக்டோபர் மாத இரண்டாவது சனி முதல் மார்ச் மாத இரண்டாவது சனி வரை கடை பிடிக்கப் படுகின்றது. இதனால் பிரிட்டிஷ் நாட்டுக்கும் Chile நாட்டுக்கும் இடையே வேறுபாடு - வட துருவ கோடையில் 5 மணி நேரமாகவும், வட துருவ குளிரில் 3 மணி நேரமாகவும், இடைப்பட்ட குறுகிய காலத்தில் 4 மணி நேரமாகவும் இருக்கும்.

பகலொளி சேமிப்புத் திட்டம் பொதுவாக பூமத்திய ரேகைக்குப் பக்கத்தில் கடை பிடிக்கப் படுவதில்லை. சூரிய உதயம் மற்றும் அஸ்தமன நேரங்கள் வெகுவாக மாறு படாமல் இருப்பதே இதற்க்குக் காரணம். சில நாடுகள் இந்தத் திட்டத்தை சில பகுதிகளில் கடை பிடிக்கின்றன; உதாரணமாக Brazil நாட்டில் இது தெற்கில் மட்டும் கடை பிடிக்கப் படுகின்றது. ஆசியா மற்றும் ஆப்ரிக்காவில் பெரும்பாலாக கடை பிடிக்கப் படாததால் இந்தத் திட்டம் உலகின் சிறிதளவு மக்களாலேயே பயன் படுத்தப் படுகின்றது.


ஆற்றல் சேமிப்பில் குடியிருப்பு பகுதிகளை ஒளியூட்டுவது முதன்மையாக வருகிறது. அமெரிக்கா மற்றும் கனடாவில் இதற்காக மின்சாரம் 3.5% பயன்படுத்துகிறது. சூரியன் மறையும் மற்றும் உதிக்கும் நேரம் தாமதித்தால் மாலை குடியிருப்பு பகுதிகளை ஒளியூட்டுவதற்கான செயற்கை ஒளியின் பயன்பாடு குறைக்கிறது. ஆனால் காலையில் அது அதிகரிக்கிறது. இதனால் குறிப்பிடத்தக்க அளவிற்கு எரிபொருள் சேமிப்பு இருக்காது. 

சில்லறை வியாபாரிகள், விளையாட்டு பொருட்கள் தயாரிப்பாளர்கள், மற்றும் பிற வணிகர்கள் கூடுதல் பிற்பகல் சூரிய ஒளியால் பயனடைவார்கள்.
அது கடைவீதி சென்று பொருட்கள் வாங்குவதற்கும், வெளிப்புற விளையாட்டு பங்கேற்கவும் வாடிக்கையாளர்களை தூண்டுகிறது. ஒரு 1999 ஆய்வு, ப.சே.நே. ஐரோப்பிய ஒன்றியத்தின் ஓய்வு துறை வருவாயை 3% அதிகரிக்கும் என்று மதிப்பிடப்பட்டுள்ளது.

மாறாக, விவசாயிகள் மற்றும் சூரிய ஒளியால் வேலை நேரம் நிர்ணயம் செய்யப்படும் மற்றவர்கள் பாதிப்படைவார்கள். 


</doc>
<doc id="213639" url="https://ta.wikipedia.org/wiki?curid=213639" title="சிங்களவர்">
சிங்களவர்

சிங்களவர் ("Sinhalese", සිංහල ජාතිය) (தமிழகத் தமிழில் "சிங்களர்" என்று கூறப்படுவது உண்டு) இலங்கையின் பழங்குடிகளிலொன்றைச் சேர்ந்தவர்கள் அல்லர். இவர்கள் இத் தீவின் பெரும்பான்மையினராக உள்ளார்கள். இவர்கள், இந்தோ-ஐரோப்பிய மொழிக் குடும்பத்தைச் சேர்ந்ததாகக் கருதப்படும் சிங்கள மொழியைப் பேசுகிறார்கள்.

கி.மு 5ஆம் நூற்றாண்டையண்டி, இலங்கையில் வாழ்ந்த பழங்குடியினருக்கும், இந்தியாவின் மேற்கு வங்காளத்தின் தென் பகுதிகளிலிருந்தும், ஒரிசாவிலிருந்தும் வந்த குடியேற்றவாசிகளுக்குமிடையே ஏற்பட்ட கலப்பினால் இந்த இனம் உருவானதாகக் கருதப்படுகிறது. சிங்களவரின் வரலாற்று நூல்களும், இலக்கியங்களும், தென்னிந்தியாவிலிருந்து, பெரும்பாலும் பாண்டிநாட்டுப் பகுதிகளைச் சேர்ந்த திராவிட இனத்தவருடன் இனக்கலப்புகள் எற்பட்டதைச் சுட்டிக் காட்டுகின்றன. அண்மைக் காலத்தில் செய்யப்பட்ட அறிவியல்பூர்வ ஆராய்ச்சிகள் சிலவும் இதை உறுதிப் படுத்துகின்றன.
இவர்கள் பொதுவாக, காக்கேசிய இனக்குழுவைச் சேர்ந்தவர்களாகக் கருதப்படுகிறார்கள், எனினும், அயலிலுள்ள திராவிடர்களுடைய அடையாளங்களும், இவர்களிடம் காணப்படுகின்றன.

பௌத்தம் இலங்கையில் அறிமுகப்படுத்தப்பட முன், இவர்கள் இந்துசமயத்தையும், பல்வேறு உள்ளூர் நம்பிக்கைகளையும் கைக்கொண்டவர்களாக இருந்திருக்கக் கூடும் எனக் கருதப்படுகிறது. சிங்களவரின் சமய அமைப்புகளையும் நம்பிக்கைகளையும் சிங்களவர் சமயம் குறிக்கின்றது எனலாம். அனைத்து சிங்களவர்களுக்கும் ஒரே சமயத்தைப் பின்பற்றுவது இல்லை என்றாலும், அனேக சிங்களவர்கள் தேரவாத பெளத்த சமயத்தை முதன்மையாகப் பின்பற்றுகின்றார்கள். பெளத்தம் சிங்களவரின் பொதுப் பண்பாட்டை நிர்ணயிக்கும் ஒரு முக்கிய கூறாக இருக்கின்றது. கந்தன் (முருகன்), பத்தினி (கண்ணகி) போன்ற "தெய்வங்களின்" வழிபாடும் சிங்களவர் சமய நம்பிக்கைகளுடன் கலந்துள்ளது. பௌத்தம் நன்றாக இலங்கையில் வேரூன்றிய பின், ஐரோப்பியர் ஆதிக்கம் ஏற்படும்வரை, சிங்களவர் பெரும்பாலும் பௌத்தர்களாகவே இருந்தார்கள் என்று கூறலாம். கி.பி 16ஆம் நூற்றாண்டில் போர்த்துக்கீசர் ஆட்சியின் போது, அவர்கள் ஆட்சியின் கீழிருந்த கரையோர மக்கள் பலர் கத்தோலிக்க சமயத்தைத் தழுவினார்கள். அதன்பின், ஒல்லாந்த, பிரித்தானிய ஆட்சிகளின்போது பலர் அவர்களுடைய மதப்பிரிவான புரொட்டஸ்தாந்து சமயத்துக்கு மாறினார்கள். சிறுபான்மையான சிங்களவர்கள் கிறிஸ்தவ சமயத்தைப் பின்பற்றுகின்றார்கள். இஸ்லாமிய சிங்களவர்களும் உள்ளார்கள்.

ஒப்பீட்டளவில் ஒரு சிறிய நிலப்பரப்பில் வாழ்ந்த, சிறிய இனமாக இருந்த பொழுதிலும், பழங் காலத்தில் இவர்கள் கட்டியெழுப்பிய நாகரிகம் வியக்கத்தக்கதாகும். உலர் வலயங்களான இலங்கையின் வடமத்திய பகுதிகளில், கிறித்து சகாப்தத்தின் ஆரம்பத்தை அண்டிய காலப்பகுதிகளிலேயே, அவர்களல் கட்டப்பட்ட பாரிய நீர்ப்பாசனக் குளங்கள், அக்காலத்தில் அவர்களுடைய தொழில்நுட்ப வல்லமைக்குச் சான்றாகும். மேலும் அனுராதபுரம், பொலனறுவை போன்ற இடங்களிலுள்ள இடிபாடுகளினால் அறியப்படும், அக்கால நகர அமைப்புகளும், பௌத்தவிகாரங்களும், அக்காலக் கட்டிடக்கலைத் திறமைக்கு எடுத்துக்காட்டுகளாகும்.

சிங்களவர்களும் தமிழர்களும் அருகருகே வசித்து வருவதாலும், வரலாறு, பண்பாடு, வணிகம், அரசியல் போன்ற பல முனைத் தொடர்புகளாலும், பரிமாறுதல்களாலும் விளைவுகளாலும் இறுகப் பின்னப்பட்டதாலும் இரு இனங்களுக்குமிடையான உறவு மிக முக்கியத்துவம் வாய்ந்தது. இவ்வுறவு தொன்மையானது, நெருடலானது, பலக்கியது, சிக்கலானது. இந்த உறவை நட்புநிலையில், ஆரோக்கியமாக பேணப்படாமல் விட்டதனாலேயே இலங்கை இனப்பிரச்சினை உருவானதெனலாம்.




</doc>
<doc id="213641" url="https://ta.wikipedia.org/wiki?curid=213641" title="தமிழ் நூற்பட்டியல்">
தமிழ் நூற்பட்டியல்

தமிழ் நூல்பட்டியல் என்பது தமிழ் மொழியில் வெளிவந்த நூல்களைப் பற்றிய விபரங்களைத் திரட்டும் பட்டியல் ஆகும். 

தமிழில் 2300 ஆண்டுகளுக்கு மேலான தொடர்ச்சியான எழுதப்பட்ட இலக்கிய மரபு உண்டு. நூல் என்றால் என்ன என்பது துல்லியமாக வரையறை செய்யப்பட்டு, அதன் அடிப்படையில் எழுதப்பட்ட நூற்றுக்கணக்கான நூல்கள் பல நூற்றாண்டுகளுக்கு முன்பு தொட்டே வரத் தொடங்கின. தமிழ் நூல்களைத் திரட்டுவது, வகுப்பது, உரை எழுதுவது தமிழ் அறிஞர்கள் தொடர்ச்சியாக செய்து வந்த ஒரு பணியே. எனினும் நூல்கள் அச்சிடப்படத் தொடங்கிய பின்பே நூல்பட்டியல் உருவாக்கம் விரிபு பெற்றது. பல்வேறு இடங்களில் வெளிவரும் தமிழ் நூல்களைப் பற்றிய தகவல்களைத் தொகுப்பது என்பது மிகவும் சிக்கலான பணி. இதனை அரசுகளோ, அல்லது பெரும் நிறுவனங்களோ செய்ய வல்லவை. ஆனால் தமிழ் மொழிக்கு இவ்வாறு வாய்ப்பு நெடுங்காலம் வாய்க்காதால், சில அறிஞர்களின் தனிப்பட்ட முயற்சிகளாளேலேயே தமிழ் நூல்பட்டியல்கள் தொகுக்கப்படாயின. 




</doc>
<doc id="213643" url="https://ta.wikipedia.org/wiki?curid=213643" title="இந்து சமயக் கடவுள்களின் பட்டியல்">
இந்து சமயக் கடவுள்களின் பட்டியல்

இந்து சமயத்தின் கூற்றின் படி அனைத்து உயிர்களிலும் கடவுள் இருக்கின்றார் என்று நோக்குவது வழக்கமானதாகும்.இந்து சமயத்தில் சுமார் 360 மில்லியன் கடவுள்கள் உள்ளதாகக் கருதப்படுகின்றது.

அதாவது இக்கூற்றானது பண்டைக் காலங்களில் அமையப்பெற்ற மக்கள் தொகைக் கணிப்பின்படி அவ்வாறு அனைவரையும் கடவுள்களாகப் பார்க்கப்பட்ட காரணத்தினால் ஏற்பட்டிருக்க வாய்ப்புகள் இருந்திருக்கலாம் என்பது ஒரு கூற்று.

இன்றளவும் புதிதாக கடவுள்களின் பெயர்கள் ஒரு குறிப்பிட்ட ஊர்,பெயர்,சம்பவம் தொடர்பாக தோற்றம் பெறுவது தவிர்க்க இயலாத கொள்கையாக உள்ளது.இத்தகு பல காரணங்களின் அடிப்படையில் உருவாக்கப்பட்ட மேலும் உருவாக்கப்படும் கடவுள்களின் பெயர்களையும் இப்பட்டியல் தொகுக்க முனைகின்றது.

சிவபெருமானை முழுமுதற் கடவுளாக வழிபடும் சமயம் சைவமாகும். சிவபெருமானின் 25 வடிவங்களை மகேசுவரமூர்த்தங்கள் என்றும் 64 வடிவங்களை சிவஉருவத்திருமேனிகள் என்றும் சைவர்கள் வழிபடுகின்றனர். 



தசஅவதாரங்கள்





</doc>
<doc id="213645" url="https://ta.wikipedia.org/wiki?curid=213645" title="திருவாரூர் தியாகராஜர் கோயில்">
திருவாரூர் தியாகராஜர் கோயில்

திருவாரூர் தியாகராஜர் கோயில், தமிழகத்தில் திருவாரூர் மாவட்டத் தலைநகரான திருவாரூரில் அமைந்துள்ளது. இக்கோயில் மிகப் பழமையானதும், பிரம்மாண்டமானதும் ஆன பெரிய கோயில் ஆகும். இக்கோயில் பெரிய கோயில் எனவும் அழைக்கப்படுகிறது. இக்கோயில் நாயன்மார்களால் பாடல் பெற்ற தலங்களில் ஒன்றாகவும், பஞ்சபூதத் தலங்களில் பிருதிவித் தலமாகவும் உள்ளது.ஆசியாவிலேயே மிகப் பெரிய தேரான ஆழித்தேர் திருவாரூர் கோவில் தேராகும். தேவாரப் பாடல் பெற்ற தலங்களில் காவிரி தென்கரைத் தலங்களில் அமைந்துள்ள 87ஆவது சிவத்தலமாகும். திருவாரூர் சப்தவிடங்க ஸ்தலங்களில் தலைமை இடமாகும்.



இக்கோயிலில் சிவபெருமானுக்கு இரண்டு சன்னிதிகள் உள்ளன. ஒன்றில் வான்மீகிநாதர் என்றும் மற்றொன்றில் தியாகராஜர் என்றும் சிவபெருமானுக்கு திருநாமங்கள். இவற்றில் வான்மீகி நாதர் சந்நிதி மிகவும் பழமையானது. இதில் அமைந்திருக்கும் லிங்கம் புற்றிலிருந்து சுயம்புவாக தோன்றியதாக வழங்கப்படுகிறது. அப்பர் சுவாமிகள் இதனால் சிவபெருமானைப் புற்றிடங்கொண்டார் என்ற பெயரால் அழைக்கிறார். இத்தலத்தின் தொன்மையை வியக்கும் அப்பர் சுவாமிகள், சிவபெருமானின் திருவிளையாடல்கள் ஒவ்வொன்றையுமாய் சொல்லி, அந்த திருவிளையாடல் நடப்பதற்கு முன்பாகவா, அல்லது பின்பாகவா, திருவாரூரில் எழுந்தருளிய நாள் என வினவுகிறார்.

இத்தலத்தில் எழுந்தருளியிருக்கும் தியாகராஜர் முதலில் திருமாலால் திருப்பாற்கடலில் வழிபடப்பெற்றவர். பிறகு அவரால் இந்திரனுக்கும், பிறகு இந்திரனால் முசுகுந்த சக்கரவர்த்திக்கும் அளிக்கப்பெற்று, அந்த முசுகுந்த சக்கரவர்த்தியால் இவ்வூரில் பிரதிட்டை செய்யப்பெற்றவர்.

உமையோடும் முருகனோடும் இணைந்து காட்சி தரும் சிவனுக்கு சோமஸ்கந்தர் எனப் பெயர். அவரே இங்கு எழுந்தருளி இருக்கும் தியாகராசர் ஆவார். அவரோடு இணைந்து காட்சிதரும் உமைக்கு கொண்டி எனப் பெயர். தியாகராஜரின் பாதங்கள் ஆண்டுக்கு இரண்டு தினங்களில் தவிர, மற்ற நாட்களில் மலர்களால் மூடப்பட்டு இருக்கும். பங்குனி உத்திரம் திருவிழா நடைபெறும் சமயம் இடது பாதத்தையும், திருவாதிரை திருவிழா சமயம் வலது பாதத்தையும் பக்தர்கள் தரிசனம் செய்யலாம்.

சமயக்குரவர்களாலும் இதர நாயன்மார்களாலும் பாடற்பெற்ற தலம். அரநெறி நமிநந்தியடிகள் நாயனார் தண்ணீரால் திருவிளக்கேற்றி வைத்து வழிபட்ட திருக்கோயிலாகும். சுந்தரமூர்த்தி நாயனார் பொருட்டுப் பரவை நாச்சியாரிடம் சிவபெருமான் இருமுறை நள்ளிரவில் தூது நடந்து சென்ற திருவீதியை உடையது. இச்செய்தியை "அடியேற்கு எளிவந்த தூதனை" என்னும் அவரது தேவாரப் பகுதி உறுதிப்படுத்தும். காஞ்சிபுரத்தில் ஒருகண் பெற்ற அவர் ``மீளா அடிமை`` என்று தொடங்கும் திருப்பதிகத்தைப் பாடி மற்றொரு கண்பார்வையும் பெற்றது, இத்தலத்தில்தான்.


1. ஆடுதண்டு - மணித்தண்டு, 2. கொடி - தியாகக்கொடி, 3. ஆசனம் - இரத்தின சிம்மாசனம், 4. மாலை - செங்கழுநீர்மாலை, 5. வாள் - வீரகண்டயம், 6. நடனம் - அஜபா நடனம், 7. யானை - ஐராவணம், 8. மலை - அரதன சிருங்கம், 9. முரசு - பஞ்சமுக வாத்தியம், 10. நாதஸ்வரம் - பாரி, 11. மத்தளம் - சுத்தமத்தளம், 12. குதிரை - வேதம், 13. நாடு - சோழநாடு, 14. ஊர் - திருவாரூர், 15. ஆறு - காவிரி, 16. பண் - பதினெண்வகைப்பண் என்பன இவையாவும் இத்தலத்துப் பெருமானுக்குரிய அங்கப்பொருள்களாகும்.



33 ஏக்கர் நிலப்பரப்பில் அமைந்துள்ள, மிகவும் பிரம்மாண்டமான இக்கோயிலில், 9 ராஜ கோபுரங்கள், 80 விமானங்கள், 12 பெரிய மதில்கள், 13 மிகப்பெரிய மண்டபங்கள், 15 தீர்த்தக்கிணறுகள், 3 நந்தவனங்கள், 3 பெரிய பிரகாரங்கள், 365 லிங்கங்கள் (இவை வருடத்தின் மொத்த நாட்களை குறிப்பதாக சொல்கிறார்கள்), 100க்கும் மேற்பட்ட சன்னதிகள், 86 விநாயகர் சிலைகள், 24க்கும் மேற்பட்ட உள் கோயில்கள் அமைந்துள்ளன. இந்தக் கோயிலை சுற்றிப் பார்க்கவே, முழுமையாக ஒருநாள் ஆகும்.

இக்கோயில் இடைக்காலச் சோழர்கள் காலத்தில் கற்கோயிலாக கட்டப்பெற்றதாகும். அதற்கு முன்பு மகேந்திரப் பல்லவன் காலத்தில் செங்கல் கோயிலாக இருந்திருக்க வேண்டும். சோழப் பேரரசர் கண்டராதித்த சோழரது மனைவியாராகிய செம்பியன் மாதேவியாரால் கட்டப்பெற்ற கற்றளியை உடையது. சோழர்கள் மட்டுமல்லாமல், பல்லவர்கள், பாண்டியர்கள், விஜயநகர், தஞ்சை நாயக்கர் மற்றும் மராத்திய மன்னர்களும் தத்தம் ஆட்சியில் இக்கோயிலுக்கு ஆதரவளித்துள்ளார்கள்.


திருவாரூர் தியாகராஜர் கோயில் அமைந்துள்ள அன்னை கமலாம்பாள் சந்நிதி மிகவும் பெயர்பெற்ற சக்தி தலம் ஆகும். சந்நிதியில் இரண்டு கால்களையும் மடக்கி யோகினியாய் அன்னை அமர்ந்திருக்கிறார். முத்துசுவாமி தீட்சிதர் அன்னை கமலாம்பாளைத் துதித்து நவாவர்ணக் கீர்த்தனைகளைப் பாடி இருக்கிறார்.

ஒவ்வொரு ஆண்டும் மார்ச் மாதம் நடைபெறும் தேர்த்திருவிழா மிகவும் பெயர் பெற்றது. "திருவாரூர் தேரழகு" என்று சிறப்பிட்டுச்சொல்லும் அளவிற்கு புகழ் பெற்றது. இத்திருவிழாவில் கலந்து கொள்ளும் பக்தர்களும் பொதுமக்களும் தேரினைக் கோயிலைச் சுற்றி உள்ள வீதிகளில் இழுத்து வருவார்கள்.

மயிலாடுதுறை - திருவாரூர், தஞ்சாவூர் - நாகப்பட்டிணம் இரயில்பாதையில் உள்ள நிலையம். தஞ்சாவூர், கும்பகோணம், மன்னார்குடி, மயிலாடுதுறை, காரைக்கால் ஆகிய இடங்களிருந்து பஸ் வசதி உள்ளது.


திருநாவுக்கரசர் பாடிய பதிகம் மொத்தம் 21 சில
"மெய்யெலாம் வெண்ணீறு சண்ணித்த " 

"மேனியான் தாள்தொ ழாதே" 

"உய்யலா மென்றெண்ணி உறிதூக்கி "

"யுழிதந்தென் உள்ளம் விட்டுக்"

"கொய்யுலா மலர்ச்சோலைக் குயில்கூவ" 

"மயிலாலும் ஆரூ ரரைக்"

"கையினாற் றொழா தொழிந்து"

"கனியிருக்கக் காய்கவர்ந்த கள்வனேனே."
திருஞானசம்பந்தர் பாடிய பதிகம் மொத்தம்-5
"சித்தம் தெளிவீர்காள், அத்தன் ஆரூரைப்" 

"பத்தி மலர்தூவ, முத்தி யாகுமே." 

"பிறவி யறுப்பீர்காள், அறவன் ஆரூரை"

"மறவா தேத்துமின், துறவி யாகுமே."

"துன்பந் துடைப்பீர்காள், அன்பன் அணியாரூர்" 

"நன்பொன் மலர்தூவ, இன்ப மாகுமே."

"உய்ய லுறுவீர்காள், ஐயன் ஆரூரைக்"

"கையி னாற்றொழ, நையும் வினைதானே."
சுந்தரர் பாடிய பதிகம் மொத்தம்-8
"இறைகளோ டிசைந்த இன்பம்" 

"இன்பத்தோ டிசைந்த வாழ்வு" 

"பறைகிழித் தனைய போர்வை"

"பற்றியான் நோக்கி னேற்குத்"

"திறைகொணர்ந் தீண்டித் தேவர்" 

"செம்பொனும் மணியும் தூவி"

"அறைகழல் இறைஞ்சும் ஆரூர்"

"அப்பனே அஞ்சி னேனே."
இக்கோயிலில் நவம்பர் 8, 2015 அன்று குடமுழுக்கு நடைபெற்றது.




</doc>
<doc id="213652" url="https://ta.wikipedia.org/wiki?curid=213652" title="திருமயானம் பிரம்மபுரீஸ்வரர் கோயில்">
திருமயானம் பிரம்மபுரீஸ்வரர் கோயில்

திருமயானம் பிரம்மபுரீஸ்வரர் கோயில் தேவாரப் பாடல் பெற்ற தலங்களில் காவிரி தென்கரைத் தலங்களில் அமைந்துள்ள 48ஆவது சிவத்தலமாகும். ஒன்றாகும். இத்தலமே கடவூர் மயானம் எனப்படுகிறது. சிவனின் ஐந்து மயானத் தலங்களில் ஒன்றாகும். ஆதி திருக்கடையூர் என்பதும் இத்தலமேயாகும்.

சம்பந்தர், அப்பர், சுந்தரர் மூவரதும் பாடல் பெற்ற இத்தலம் நாகப்பட்டிணம் மாவட்டத்தில் மயிலாடுதுறை வட்டத்தில் திருக்கடையூர் அமிர்தகடேஸ்வரர் ஆலயத்தின் கிழக்கு கோபுர வாயிலில் இருந்து 2 கி.மீ. தொலைவில் அமைந்துள்ளது.

இக்கோயிலில் உள்ள இறைவன் பிரமபுரீசுவரர்,இறைவி மலர்க்குழல் மின்னம்மை.

பிரம்மபுரி, வில்வராண்யம், கடவூர் மயானம், பிரம்மபுரம், சிவவேதபுரி, திருமெய்ஞானம் என்ற பெயர்களில் இத்தலம் அழைக்கப்படுகிறது. தல மரமான கொன்றை மரம் கோயிலின் வட புற நுழைவாயிலில் உள்ளது. கோயிலின் தென் புறத்தில் கோயிலின் குளமான பிரம்ம தீர்த்தம் உள்ளது. நுழைவாயிலை அடுத்து உள்ளே செல்லும்போது கோபுரம் உள்ளது. அடுத்து பலி பீடமும் நந்தியும் உள்ளன. அதற்கடுத்து முன்மண்டபம் உள்ளது. மூலவர் சன்னதியின் வட புறத்தில் தென் முகமாக சிங்காரவேலர் சன்னதி உள்ளது. அச்சன்னதியில் சிங்காரவேலர் வள்ளி தெய்வானையுடன் அமர்ந்த கோலத்தில் உள்ளார். அவருடைய கையில் வில்லும், வேலும் உள்ளது. இம்மண்டபத்தினை அடுத்து மூலவர் சன்னதி உள்ளது. அந்த சன்னதிக்கு முன்பாக நந்தியும், பலிபீடமும் உள்ளன. வாயிலின் இரு புறமும் துவாரபாலகர்கள் உள்ளனர். கோஷ்டத்தில் விஷ்ணு துர்க்கை, பைரவர், பிரம்மா, லிங்கோத்பவர், தட்சிணாமூர்த்தி ஆகியோர் உள்ளனர். திருச்சுற்றில் பைரவர், காசி விசுவநாதர், நால்வர் ஆகியோர் உள்ளனர். சூரியன் உள் திருச்சுற்றின் கீழ் புறத்தில் மேற்கு முகமாக உள்ளார். சண்டிகேஸ்வரர் உள் திருச்சுற்றில் தனிச் சன்னதியில் உள்ளார். விநாயகர் சன்னதி திருச்சுற்றில் உள்ளது. அம்பாள், சுவாமி சன்னதிக்கு எதிர்ப் புறமாக கிழக்கு நோக்கி தனிச் சன்னதியில் கொண்டுள்ளார். 

மார்க்கண்டேயர் வழிபட்ட சிவத்தலங்களுள் இத்தலம் 107 வது தலம். இத்தலத்திலிருந்து திருக்கடவூர் அமிர்தகடேசுவரர் கோயில் இறைவனாரின் திருமஞ்சனத்திற்குரிய அபிஷேக தீர்த்தம் கொண்டு செல்லப்படுகிறது. இத்தலத்தில் சிவன் பிரம்மனை நீறாக்கி மீண்டும் உயிர்ப்பித்து அவருக்குப் படைப்புத் தொழிலை அருளினார் என்பது தொன்நம்பிக்கை.

<poem>

"</poem>

மார்க்கண்டேயருக்காக நாள்தோறும் சிவபூஜை செய்ய காசி கங்கை தீர்த்தத்தை திருக்கடவூர் மயானத்துப் பெரிய பெருமான் திருமயானத்தில் வரவழைத்துக் கொடுத்து அருளினார். அந்த தீர்த்தம் வந்த நாள் பங்குனி மாதம் அமாவாசை கழித்த மூன்றாம் நாள் வளர்பிறை அசுபதி நட்சத்திரம் ஆகும். இந்த தீர்த்தத்தில் நீராடும் விழா இக்கோயிலில் பெரிய விழாவாகக் கொண்டாடப்படுகிறது.வைகாசி விசாகம், மார்கழி திருவாதிரை, தைப்பூசம், மாசி சிவராத்திரி, பங்குனி அசுபதி புனித நீர் பெருவிழா உள்ளிட்ட பல விழாக்கள் இக்கோயிலில் கொண்டாடப்படுகின்றன. 



</doc>
<doc id="213653" url="https://ta.wikipedia.org/wiki?curid=213653" title="திருவாலங்காடு ( நாகப்பட்டினம்)">
திருவாலங்காடு ( நாகப்பட்டினம்)

திருவாலங்காடு (Thiruvalangadu) என்பது தென்னிந்தியா, தமிழ் நாடு, நாகப்பட்டினம் மாவட்டம் குத்தாலம் வட்டத்திலுள்ள 55 வருவாய் கிராமங்களுள் ஒன்றாகும்.

'திருவாலங்கடு' காவிரி ஆற்றின் தென்கரையில், மயிலாடுதுறை - கும்பகோணம் சாலை மார்க்கத்தில் அமைந்திருக்கிறது. மயிலாடுதுறையிலிருந்து 13 கி.மி தூரத்திலும், கும்பகோணத்திலிருந்து 25 கிமி தூரத்திலும் இவ்வூர் அமைந்திருக்கிறது. திருவாலங்காட்டில் பிரசித்திப் பெற்ற வடாரண்யேசுவரர் சிவன் கோயில் அமைந்திருக்கிறது. அம்மன் பெயர் வண்டார் குழலி. இங்கு காவிரி ஆற்றிலிருந்து 'விக்கிரமனாறு' என்ற புதிய கிளை ஆறு பிரிகிறது.

இங்கு காவிரி ஆற்றின் கரையில்தான், அப்பைய தீக்ஷிதரின் அதிஷ்டானம் இருக்கிறது. 

திருவாலங்காட்டில் மாரியம்மன் கோவில், காளி கோயில், கன்னியம்மன் கோயில், பிள்ளையார் கோயில் இருக்கின்றனர்.

மாவட்டம்: நாகப்பட்டினம்
வட்டம்: குத்தாலம்
அஞ்சல்: திருவாலங்காடு, 609803
தொலைபேசி. குறிஎண்: 04364
மக்கள் தொகை: 2011 கணக்கெடுப்பின்படி திருவாலங்காட்டில் 1567 குடும்பங்களைச் சேர்ந்த 7093 நபர்கள் (3389 ஆண்கள் + 3704 பெண்கள்) வசிக்கிறார்கள்.

திருக்கஞ்சனூர் சப்தஸ்தானத்தில் இடம் பெறும் ஏழூர்த்தலங்கள் திருக்கஞ்சனூர், திருக்கோடிக்காவல், திருவாலங்காடு, திருவாவடுதுறை, திருத்தென்குரங்காடுதுறை, திருமங்கலக்குடி, திருமாந்துறை ஆகிய தலங்களாகும்.

மயிலாடுதுறையிலிருந்து கும்பகோணம் செல்லும் வழித்தடத்தில் அமைந்துள்ளது. 

மயிலாடுதுறை, கும்பகோணம்
குத்தாலம், ஆடுதுறை, திருவாவடுதுறை, கோவிந்தபுரம், திருவிடைமருதூர், திருபுவனம்.

திருவாலங்காடு வடாரண்யேசுவரர் கோயில்
திருவாலங்கடு காவிரி ஆற்றை பற்றிய இந்த சிறு வீடியோவையும் பாருங்கள். https://www.youtube.com/watch?v=GBgoEjr4RgU 
மேலும் விரிவான தகவலுக்கு இந்த வலைத்தளத்தை பார்க்கவும்:
http://thiruvalangadu.blogspot.in/

</doc>
<doc id="213655" url="https://ta.wikipedia.org/wiki?curid=213655" title="திருவாலங்காடு வடாரண்யேசுவரர் கோயில்">
திருவாலங்காடு வடாரண்யேசுவரர் கோயில்

திருவாலங்காடு வடாரண்யேஸ்வரர் கோயில் திருநாவுக்கரசர், சம்பந்தர், சுந்தரர் ஆகியோரால் தேவாரம் பாடல் பெற்ற சிவாலயமாகும். பாடல் பெற்ற தலங்களில் தொண்டை நாட்டுத் தலங்களில் ஒன்றாகும். 

இச்சிவாலயத்தின் மூலவர் வடாரண்யேஸ்வரர், தாயார் வண்டார்குழலி.

இச்சிவாலயம் தமிழ்நாடு திருவள்ளூர் மாவட்டத்திலுள்ள திருவாலங்காடு எனும் ஊரில் அமைந்துள்ளது.

மார்கழி திருவாதிரை இங்கு மிக சிறப்பு. இது தவிர சிவனுக்குரிய அனைத்து விசேஷங்களும் இங்கு கொண்டாடப்படுகிறது.பங்குனிஉத்திரத்திற்க்கு10நாட்கள் பிரம்மோற்சவம் பங்குனிசுவாதிநட்சத்திரத்தன்று காரைக்காள்அம்மையார் ஐக்கிய விழா நடைபெறுகிறது

சிவபெருமான் சுயம்பு மூர்த்தியாக அருள்பாலிக்கிறார். நடராஜப்பெருமான் நித்தமும் நடமாடும் ஐம்பெரும் அம்பலங்களில் ரத்தின சபை ஆகும். இறைவனால் அம்மையே என அழைக்கப்பெற்று சிறப்பிக்க பெற்ற காரைக்கால் அம்மையார், தன் தலையால் நடந்து வந்து நடராஜரின் திருவடியின் கீழிருந்து, சிவனின் ஆனந்த இன்ப வெள்ளத்தில் திளைத்திருக்கும் திருக்கோயில் இது. அம்மனின் சக்தி பீடங்களில் இது காளி பீடம்.

காலை 6 மணி முதல் இரவு 8 மணி வரை நடை திறந்து இருக்கும்.

முன் காலத்தில் ஆலமரக்காடாக இருந்து அதில் இறைவன் சுயம்புவாக தோன்றி, நடனம் செய்த படியால் இத்தல இறைவன் வடாரண்யேஸ்வரர் என்றழைக்கப்படுகிறார்.

நடனக்கலைகளில் தேர்ச்சி பெற விரும்புவர்கள் வணங்க வேண்டிய தலம். கணவன் மனைவிக்கிடையே ஒற்றுமையை பலப்படுத்தும் தலம்.
சிவனுக்கு அபிஷேக ஆராதனை செய்தல்.

காரைக்கால் அம்மையார் அருளிய மூத்த திருப்பதிகம் பெற்ற சிறப்புடையது. தாமரை மலர் விரித்தாற் போல் அமைந்து அதன் மேல் அமைந்துள்ள "கமலத்தேர்' இங்கு தனி சிறப்பு.

சும்பன், நிசும்பன் என்ற இரு அசுரர்கள் ஆலமரங்கள் அதிகமாக உள்ள காட்டில் தங்கி தேவர்களுக்கும் மனிதர்களுக்கும் துன்பம் விளைவித்து வந்தனர். இதனால் பாதிப்படைந்தவர்கள் சிவ பார்வதியிடம் சென்று முறையிட்டனர். பார்வதி தேவி தன் பார்வையால் காளியை தோற்றுவித்து அரக்கர்களை அழித்து விட்டு, அவளையே ஆலங்காட்டிற்கு தலைவியாக்கினாள். அரக்கர்களை அழித்து அவர்களது ரத்தத்தை உண்ட காளி, பல கோர செயல்களை புரிந்தாள். இதனால் முஞ்சிகேச கார்க்கோடக முனிவரின் வேண்டுகோளுக்கிணங்க சிவன் கோர வடிவம் கொண்டு ஆலங்காட்டை அடைந்தார். அவரை கண்ட காளி, ""நீ என்னுடன் நடனமாடி வெற்றிபெற்றால் இந்த ஆலங்காட்டை ஆளலாம்,"என்றாள். சிவனும் காளியுடன் ஊர்த்துவ தாண்டவம் ஆடினார். அப்போது தன் காதில் இருந்த மணியை கீழே விழவைத்து, பின் அதை தன் இடக்கால் பெருவிரலால் எடுத்து மீண்டும் தன் காதில் பொருத்தினார்.

இதைக்கண்ட காளி, இது போன்ற தாண்டவம் தன்னால் ஆட இயலாது என தோற்று விடுகிறாள். அப்போது காளியின் முன் இறைவன் தோன்றி,"என்னையன்றி உனக்கு சமமானவர் வேறு யாரும் கிடையாது. எனவே இத்தலத்தில் என்னை வழிபாடு செய்ய வருபவர்கள், முதலில் உன்னை வழிபாடு செய்த பின் என்னை வழிபட்டால் தான் முழு பலன் கிடைக்கும்,"என்று வரமளித்தார். அன்றிலிருந்து காளி தனி கோயில் கொண்டு அருள்பாலிக்கிறாள்.

திருவாலங்காடு ( நாகப்பட்டினம்)


</doc>
<doc id="213656" url="https://ta.wikipedia.org/wiki?curid=213656" title="திருமங்கலம் பத்திரகாளி மாரியம்மன் கோவில்">
திருமங்கலம் பத்திரகாளி மாரியம்மன் கோவில்

ஸ்ரீ பத்திரகாளி மாரியம்மன் திருக்கோவில் தமிழகத்தின் மதுரை மாவட்டத்தின் தென்கோடி எல்லையாக அமைந்துள்ள திருமங்கலம் நகரில் உள்ளது. இது திருமங்கலத்தில் தெற்கில் குண்டாற்றின் கரையோரம் அமைந்துள்ளது. மதுரை மாவட்டத்திலுள்ள பழமையான கோயில்களுள் இதுவும் ஒன்றாகும். இந்தக் கோயிலில் வழிபட்டுச் செல்பவர்களுக்கு அம்மை உட்பட அனைத்து விதமான நோய்களும் நீங்கும் என்கிற நம்பிக்கை இந்தப் பகுதி மக்களிடம் இருக்கிறது.

இருநூற்றாண்டுகளுக்கு முன்பு வரை நாடார் இன மக்களை கோவிலுக்குள்ளும், உயர் பதவிகளுக்கும் அனுமதி மறுக்கப்பட்டிருந்தது. அதனால் அந்தந்த பகுதி சமுதாய மக்களின் முயற்சியால், அவர்களுக்கென்று ஒரு மாரியம்மன் கோவில், சில மளிகைக் கடைகள், கல்வி நிறுவனங்கள் என தானே நிறுவினர். அப்படி 18ம் நூற்றாண்டின் இடையில் நிறுவப்பட்டது தான், மதுரை மாவட்டம் திருமங்கலத்திலுள்ள பத்திரகாளி மாரியம்மன் கோவில்.

ஆரம்பத்தில் தற்போதய திருமங்கலம் பள்ளிக்கூடத் தெருவில் தண்டல்முறை எனும் இடத்தில் சிறு விநாயகர் கோவிலாக இருந்து வந்தது. பின்னர், நாடார் சமூக மக்களின் நிலத்தைப் பெற்று அதனை கோவில் கட்ட தானமாக நல்லதம்பி நாடார் என்பவர் வழங்கினார். இங்கு கோவிலை உருவாக்க அடித்தளம் தோண்டும்போது கிடைக்கப் பெற்ற விநாயகர், அகோர வீரபத்திரர் ஆகியவற்றோடு மூலவராக மாரியம்மன், முருகர், தண்டாயுதபாணி, விசாலாட்சி சமேத காசி விசுவநாதரைக் கொண்டு 1872ம் ஆண்டு சித்திரை மாதம் 11ம் நாள், கோவிலின் முதல் குடமுழுக்கு நடைபெற்றது. கோயிலுக்கான இடத்தை தானமாக அளித்த நல்லதம்பி நாடார் மற்றும் அவரது துணைவியாரின் சிலைகள், கோவில் கொடிமரத்தின் வலதுபுறமுள்ள தூணில் அமைத்தனர். பின்னர் வந்த ஆண்டுகளில், அன்றைய கோவில் தர்மகர்த்தா P.P. பூச்சி நாடார், கோவிலுக்கு பின்புறம் செயல்பட்டு வந்த தனது சுருட்டுப் பேட்டையை தானமாக அளித்ததில் கோவில் மேலும் விரிவடைந்தது.

இக்கோவிலை கட்டுவதற்கு, இதே ஊரில் உள்ள பழைய மாரியம்மன் கோவிலில் இருந்து பிடி மண் எடுத்து வந்ததாக கூறப்படுகிறது.

இக்கோவிலில் இதுவரை ஆறு குடமுழுக்கு நிகழ்ச்சிகள் நடைப்பெற்றுள்ளது. 1850ம் ஆண்டு இக்கோவில் கட்ட ஆரம்பித்து 3 பலிபீடங்களுடன் 1852ம் ஆண்டு முதல் செயல்பட்டு வருகிறது. பின்னர் 1872ம் ஆண்டு சித்திரை மாதம் 11ம் நாள் கோயிலின் முதல் குடமுழுக்கு நடைபெற்றது. பின்னர் 1922ம் ஆண்டு இரண்டாவது குடமுழுக்கும், 1934ல் மூன்றாவது குடமுழுக்கும், 1964ம் ஆண்டு தை மாதம் 20ம் நாள் நான்காவது குடமுழுக்கும், 1994ம் ஆண்டு சித்திரை மாதம் 11ம் நாள் ஐந்தாவது குடமுழுக்கும், 2007ம் ஆண்டு பங்குனி மாதம் 22ம் நாள் ஆறாவது குடமுழுக்கும் நடபெற்றது.

பொதுவாக கோயில்களில் மாரியம்மன் இடது காலை மடித்து வலது காலை ஊன்றியபடிதான் இருக்கும். ஆனால் இந்தக் கோயிலில் இருக்கும் மாரியம்மனோ வலது காலை மடித்து இடது காலை ஊன்றியிருக்கிறார். இந்த அமைப்பு இங்கிருக்கும் மாரியம்மனின் சிறப்பம்சம்.

வைகையாற்றின் கிளை நதியான திருமங்கலம் விழியாக பாயும் குண்டாற்றின் கிழக்கு ஆற்றங்கரையில் கோவில் அமைந்துள்ளது. இந்தக் கோயில் வடக்கு திசையை பிராதான வாயிலாகவும், கிழக்கு திசையை உற்சவர் வெளியேறும் வாயிலாகக் கொண்டு, திராவிடக் கட்டிடக்கலை அமைப்பில் காணப்படுகின்றது.

மீனாட்சியை திருமணம் செய்ய, கயிலையில் இருந்த சிவன் மதுரைக்கு வந்தார். அவர்களின் திருமணம் மதுரையில் நடந்தது. திருமணத்திற்கு முன்பு, தேவர்கள் மதுரை அருகிலுள்ள ஒரு பகுதிக்கு வந்து, பொன்னை உருக்கி மாங்கல்யம் செய்தனர். மாங்கல்யம் செய்வதற்கு முன்பு, சிவனை வழிபட தேவர்கள் விரும்பினர். அவர்களின் விருப்பத்தை உணர்ந்த சிவன், இவ்விடத்தில் தனது திருமணத்திற்கு முன்பே பார்வதி சமேதராக எழுந்தருளி காட்சி தந்தார். இங்கு திருமாங்கல்யம் செய்யப்பட்டதால், இப்பகுதியை தேவர்கள் "திருமாங்கல்யபுரம்' என அழைத்தனர். காலப் போக்கில் "திருமங்கலம்' என பெயர் மாறியது.

இக்கோவில் நடக்கும் ஒவ்வொரு திருவிழாவும் பிரசித்தம்.

வைகாசி மாத அம்மாவாசையைத் தொடர்ந்து வரும் ஞாயிற்றுக்கிழமையன்று முதல் 13நாட்கள் வரை நடக்கும் திருவிழா வைகாசித் திருவிழாவாக கொண்டாடப்படுகிறது. இதுவே இக்கோவிலின் முக்கிய திருவிழாவாகும். கொடியேற்றத்திற்கு முந்தய ஞாயிற்றுக்கிழமை இரவு திருவிழாவிற்கான பூச்சொரிதல் விழா நடைபெறும்.

திருவிழாவின் 5ஆம் நாளான குதிரையோட்டம், 6ஆம் நாளான சமணர் கழுவேற்றம், 9ம் நாளான முளைப்பாரிகை, 10ம் நாளான சூரசம்ஹாரம், 13ம் நாளான அம்மன் குண்டாற்றில் எழுந்தருளுவதும் முக்கிய நிகழ்ச்சிகளாகும். இப்பதிமூன்று நாட்களிலும்இ கோயிலுக்கு அருகில் அமைத்துள்ள பி.கே.என் பெண்கள் மேல்நிலை பள்ளி வளாகத்தில் பொருட்காட்சி மற்றும் கலை நிகழ்சிகள் (பாட்டு கச்சேரி, ஆடல் பாடல், பட்டி மன்றம்) நடை பெறும்.

புரட்டாசி மாதத்தில் நவராத்திரி கொலு. திருவிழா தொடங்கிய ஒவ்வொரு நாளும் ஒவ்வொரு அலங்காரத்தில் மாரியம்மன் அலங்கரிக்கப்பட்டு மாலை முதல் இரவு வரை ஓதுவார்களால் மந்திரங்கள் ஓதப்படும். விழாவன் கடைசி நாளான விஜயதசமியன்று மாரியம்மன் புறப்பாடாகி, இங்குள்ள பி.கே.என் ஆண்கள் மேல்நிலைப் பள்ளியிலுள்ள வன்னி மரத்தடியில் அம்பு போடும் நிகழ்ச்சி நடைபெறும்.

கார்த்திகை மாதத்தில் தீப உற்சவம். கார்த்திகை தீபதினத்தன்று மாலை வள்ளி தெய்வாணை சமேதராய் முருகர் வெள்ளி மயில் வாகனத்தில் அலங்காரம் செய்யப்பட்டு கோவிலின் வடக்கு வாசலில் உள்ள ஆறுகால் மண்டபத்தில் எழுந்தருளுவார். பின்னர் கோவிலின் முன்புள்ள திடலில் சொக்கப்பனை கொளுத்தப்பட்டு சுவாமி நகர்வலம் நடைபெறும்

மார்கழி மாதத்தில் வரும் பவுர்னமியன்று திருவாதிரை திருவிழா கொண்டாடப்படுகிறது. அன்று காலை விடியும் முன்பு, கோவிலின் உள் மணடபத்தில் பத்திரகாளியம்மன் சிம்ம வாகனத்திலும் மற்றும் மாரியம்மன் ரிஷப வாகனத்திலும் அலங்காரமாகி பூசை நடைபெற்று பிராசதமாக திருவாதிரைக் களி தரப்படும். பின்னர் இரு அம்மனும் செவ்வந்திப் பூக்களால் அலங்கரிக்கப்பட்ட சப்பரத்தில் புறப்பாடாகி நகர்வலம் வருவர். சுவாமி கோவில் வந்தடைந்தவுடன் செவ்வந்திப் பூக்கள் மக்களுக்கு விநியோகம் செய்யப்படும். இதனால் இத்திருவிழாவை, செவ்வந்திப்பூ திருவிழா என்று அவ்வூர் மக்கள் கூறுகின்றனர்.

தை மாதத்தில் வரும் பவுர்னமியன்று தைப்பூசத் திருவிழா கொண்டாடப்படுகிறது. தைப்பூசத்தன்று மாலை வள்ளி தெய்வாணை சமேதராய் முருகர் வெள்ளி மயில் வாகனத்தில் அலங்காரம் செய்யப்பட்டு கோவிலின் கிழக்கு வாசலில் எழுந்தருளுவார். பின்னர் உற்சவருக்கு பூசை நடைபெற்று சுவாமி நகர்வலம் நடைபெறும்.

பங்குனி மாதத்தில் வரும் பவுர்னமியன்று பங்குனி உத்திரத் திருவிழா கொண்டாடப்படுகிறது. பங்குனி உத்திரத்தன்று மாலை வள்ளி தெய்வாணை சமேதராய் முருகர் வெள்ளி மயில் வாகனத்தில் அலங்காரம் செய்யப்பட்டு கோவிலின் கிழக்கு வாசலில் எழுந்தருளுவார். பின்னர் உற்சவருக்கு பூசை நடைபெற்று சுவாமி நகர்வலம் நடைபெறும்.

மதுரையிலிருந்து கன்னியாகுமரி செல்லும் தேசிய நெடுஞ்சாலையான NH-7ல் திருமங்கலம் அமைந்திருப்பதால், இராஜபாளையம், குற்றாலம்,திருநெல்வேலி, நாகர்கோவில்,தூத்துக்குடி, விருதுநகர், சிவகாசி உள்ளிட்ட அனைத்து ஊர்களில் இருந்தும், பேருந்து வசதிகள் உள்ளது. மதுரை பெரியார் பேருந்து நிலையம், ஆரப்பாளைய பேருந்து நிலையம், மாட்டுத்தாவணி பேருந்து நிலையத்திலிருந்தும் 24மணி நேர நகர் பேருந்து வசதி உள்ளது. திருமங்கலம் பேருந்து நிலையத்திலிருந்து கோவிலுக்கு செல்ல ஆட்டோக்கள் கிடைக்கும்.

மதுரை, திருநெல்வேலி, நாகர்கோவில் மற்றும் கொல்லம் இடையே இயங்கும் அனைத்து பயணிகள் தொடருந்துகளும் திருமங்கலம் தொடருந்து நிலையத்தில் நின்று செல்கின்றன. மைசூர் விரைவு தொடருந்து, தூத்துக்குடி விரைவு தொடருந்து, முத்து நகர் விரைவு தொடருந்து, அனந்தபுரி விரைவு தொடருந்து போன்ற விரைவுத் தொடருந்துகளும் இங்கு நின்று செல்கின்றன. திருமங்கலம் தொடருந்து நிலையத்திலிருந்து கோவிலுக்கு செல்ல ஆட்டோக்கள் கிடைக்கும்.



</doc>
<doc id="213658" url="https://ta.wikipedia.org/wiki?curid=213658" title="மாரியம்மன்">
மாரியம்மன்

கோடை காலங்களில் ஏற்படும் வெப்பத்தால் மனிதர்களுக்கு அம்மை போன்ற வெப்பக்கால நோய்கள் ஏற்படுகின்றன. இந்த வெப்ப நோய்கள் வராமல் தடுக்க கோடை காலத்தில் மழை பெய்து குளிர்ச்சி அடைய வேண்டும் என்று நினைத்து மழை தர வேண்டினர். இந்த தெய்வம் மாரி (மழை)அம்மன் என்று அழைக்கப்பட்டது. இந்த மாரியம்மன் பல நோய்களைப் போக்கும் கசப்பு சுவையுடைய வேம்பு மரத்தைத் தல விருட்சமாகக் கொண்ட சக்தியின் மற்றொரு நிலை என்றும் சொல்கிறார்கள். இதனால் இந்த மாரியம்மனுக்குத் தல விருட்சமாக வேம்பு மரமே இருக்கிறது. இந்த மாரியம்மன் இடத்திற்குத் தகுந்தபடி பல்வேறு பெயர்களில் அழைக்கப்படுகிறார்.மாரியம்மன் ஆதிசக்தியின் வடிவமாகும்.
நார்த்தாமலை ஸ்ரீ முத்துமாரியம்மன்




</doc>
<doc id="213659" url="https://ta.wikipedia.org/wiki?curid=213659" title="அல்லாடி ராமகிருஷ்ணன்">
அல்லாடி ராமகிருஷ்ணன்

அல்லாடி ராமகிருஷ்ணன் (9 ஆகஸ்ட் 1923 - 7 ஜீன் 2008) ஓர் இந்திய இயற்பியலாளர் ஆவார். இவர் சென்னையிலுள்ள கணித அறிவியல் கழகத்தின் நிறுவனர் ஆவார். இவர் துகள் இயற்பியல், குவாண்டம் இயந்திரவியல், அணிக்கோவை இயற்கணிதம், சிறப்புச் சார்பியல் கொள்கை போன்றவற்றில் பங்களித்துள்ளார்.



</doc>
<doc id="213663" url="https://ta.wikipedia.org/wiki?curid=213663" title="உலர் பனிக்கட்டி">
உலர் பனிக்கட்டி

ஈரமில்பனிக்கட்டி (Dry ice) என்பது கார்பன்-டை-ஆக்சைடின் திடவடிவம் ஆகும். இது "உலர் பனிக்கட்டி" என்றும் வேதியியலில் "கரியமில வாகேகட்டி" என்றும் அழைக்கப்படும். இது குளிர்விப்பானாக அதிகம் பயன்படுத்தப்படுகிறது. இதை நீரில் கரைக்கும் போது கார்போனிக் அமிலத்தை உருவாக்குவதன் மூலம் நீரின் pH மதிப்பைக் குறைக்கிறது. இதன் நன்மைகளில் ஒன்று இது நீரின் பனிக்கட்டியை விட குறைந்த வெப்பநிலையை உடையது. மேலும் இவை எச்சங்களை விட்டுச் செல்வதில்லை. இயந்திர குளிரேற்றல் (refrigeration) பயன்படுத்த முடியாத இடங்களில் இந்த பனிக்கட்டி உணவுகளைப் பாதுகாக்க உதவும்.

ஈரமில்பனிக்கட்டி புவி அழுத்தத்தில் −78.5 °C (−109.3 °F) பதங்கமாகத் தொடங்கும்.
(பதங்கமாதல் என்பது, ஒரு தனிமம் அல்லது சேர்வை (compound), திண்ம நிலையிலிருந்து, நீர்ம நிலைக்குச் (திரவ நிலை) செல்லாமல் நேரடியாகவே வளிம நிலைக்குச் (வாயு நிலை) செல்வதாகும்).
இந்த அதித குளிர்தன்மையினால் ஈரமில்பனிக்கட்டியை வெறும் கையால் கையாளுவது ஆபத்தானது. இது பொதுவாக நச்சுத்தன்மை கொண்டிருப்பதில்லை. இது பதங்கமாகும் போது மூடப்பட்ட இடத்திலிருந்தால் அதனால் உடலில் அதிகரியம் (hypercarbia) ஏற்படலாம் (உடலில் கார்பன்-டை-ஆக்சைடு அதிகரித்தல்).


</doc>
<doc id="213669" url="https://ta.wikipedia.org/wiki?curid=213669" title="சாகீன்- II">
சாகீன்- II

சாகீன்-2 (Shaheen-2, உருது: '‎شاهين) ஏவுகணை பாகிஸ்தான் நாட்டின் தேசிய அபிவிருத்தி மையம் (National Defence Complex- NDC) தயாரித்த ஏவுகணை ஆகும். இவை அமெரிக்காவின் பெர்ஷிங் ஏவுகணையை ஒத்தவை.. சாகீன் என்பது பாகிஸ்தானின் மலைப்பகுதியில் வசிக்கும் ஒருவகை கழுகு (falcon) ஆகும். இந்த ஏவுகணையின் எடை 25,000 கிலோகிராம்கள் ஆகும். இதன் உயரம் 17.5 மீட்டர்கள், விட்டம் 1.4 மீட்டர்கள் ஆகும். இந்த ஏவுகணையை 2,500 கிலோமீட்டர்கள் தொலைவிற்குச் செலுத்தலாம். இது 100 முதல் 300 கிலோமீட்டர்கள் உயரம் வரைச் செல்லும் ஆற்றல் உடையது.


</doc>
<doc id="213676" url="https://ta.wikipedia.org/wiki?curid=213676" title="பெய்ரா ரியோ விளையாட்டரங்கம்">
பெய்ரா ரியோ விளையாட்டரங்கம்

ஒசே பினெய்ரோ போர்டா விளையாட்டரங்கம், ("Estádio José Pinheiro Borda") பிரேசிலின் போர்ட்டோ அலெக்ரி நகரில் அமைந்துள்ள காற்பந்தாட்ட விளையாட்டரங்கமாகும். இது குவையிபா (Guaíba) ஆற்றுக்கு அருகே அமைந்துள்ளதால் "ஆற்றங்கரை விளையாட்டரங்கம்" எனப் பொருள்படும் எசுடேடியோ பெய்ரா-இரியோ ("Estádio Beira-Rio", , ) என்ற பெயரில் பரவலாக அறியப்படுகிறது. இது பன்னாட்டு விளையாட்டுக் கழகத்திற்கு (Sport Club Internacional) தாயக விளையாட்டரங்கமாக விளங்குகிறது. இந்த விளையாட்டரங்கின் கட்டமைப்பில் பெரிதும் பங்கேற்று பணி முடிவதற்குள் இயற்கை எய்திய முதிய போர்த்துகேயப் பொறியாளர் "ஓசெ பின்கைரோ போர்டா" நினைவில் அலுவல்முறையாகப் பெயரிடப்பட்டுள்ளது.

இங்கு நடக்கவிருக்கும் 2014 உலகக்கோப்பை காற்பந்து போட்டிகள்:


</doc>
<doc id="213685" url="https://ta.wikipedia.org/wiki?curid=213685" title="ஓம்படைக் கிளவி">
ஓம்படைக் கிளவி

ஓம்படைக் கிளவி என்னும் தொடர் தோழி தலைவியைப் பேணிப் பாதுகாக்கக் கூறும் சொற்களைக் குறிக்கும். இது எப்போது எவ்வாறு சொல்லப்படும் என்பதைத் தொல்காப்பியம் விளக்குகிறது. 
இது அகப்பொருள் பாடல்களில் வரும் ஒருவகை ஒழுக்க-நெறி. 


</doc>
<doc id="213687" url="https://ta.wikipedia.org/wiki?curid=213687" title="இலினாய்ஸ் தொழில்நுட்பக் கழகம்">
இலினாய்ஸ் தொழில்நுட்பக் கழகம்

இலினாய்ஸ் தொழில்நுட்பக் கழகம் என்பது அமெரிக்காவின் இலினாய்ஸ் மாகாணத்தில் அமைந்துள்ள கல்வி நிறுவனம். இது தனியாருக்குச் சொந்தமானது. இங்கு பொறியியல், அறிவியல், உளவியல், கட்டிடக்கலை, வணிகம், தொலைத் தொடர்பு, சட்டம் உள்ளிட்ட பிரிவுகளில் ஆய்வுகள் மேற்கொண்டு முனைவர் பட்டம் பெறலாம். இது சுருக்கமாக, ஐ.ஐ.டி எனவும் அழைக்கப்படும்.

இது நான்கு கல்லூரிகளாகப் பிரிக்கப்பட்டுள்ளது. இரண்டு கல்விக் கழகங்களும், இரண்டு பள்ளிகளும் இணைக்கப்பட்டுள்ளன. அமெரிக்காவின் முக்கிய கல்லூரிகளில் இதுவும் ஒன்று.

இது ஐந்து வளாகங்களைக் கொண்டுள்ளது. 

இங்கு படிக்கும் மாணவர்கள், ஸ்கார்லெட் ஹாக் என்ற குழுவை அமைத்துள்ளனர்.


</doc>
<doc id="213688" url="https://ta.wikipedia.org/wiki?curid=213688" title="இட்டாய்பவா பொன்டே நோவா அரங்கம்">
இட்டாய்பவா பொன்டே நோவா அரங்கம்

இட்டாய்பவா பொன்டெ நோவா அரங்கம் ("Itaipava Arena Fonte Nova", அலுவல்முறையாக பேராசிரியர் ஆக்டேவியோ மங்கபெய்ரா பண்பாட்டு விளையாட்டு வளாகம் ("Complexo Esportivo Cultural Professor Octávio Mangabeira") பிரேசிலின் பாகையா மாநிலத்தின் சவ்வாதோர் நகரில் அமைந்துள்ள விளையாட்டரங்காகும். 

காற்பந்தாட்டத்திற்கு மட்டுமேயான இந்த அரங்கம் 2013 பிபா கூட்டமைப்புக்களின் கோப்பைப் போட்டி மற்றும் 2014 உலகக்கோப்பை காற்பந்து போட்டிகளுக்காக கட்டப்பட்டுள்ளது. மிகவுயர்வாக 55,000 பார்வையாளர்கள் கண்டு களிக்கக் கூடியதாக இந்த அரங்கம் உள்ளது. இது முன்பிருந்த பொன்டெ நோவா விளையாட்டரங்கத்தை இடித்துக் கட்டப்பட்டுள்ளது. செருமனியின் பிரன்சுவிக்கிலிருந்து வந்த கட்டிட வடிவமைப்பாளர்கள் இதனை வடிவமைத்துள்ளனர். இந்தக் குழுவே 2006 உலகக்கோப்பையின் போது அன்னோவர் விளையாட்டரங்கை கட்டமைத்தவர்களாவர்.

பெட்ரோபொலிசு குழுமத்தின் இட்டாய்பவா மதுவடிக்கும் நிறுவனம் 2013 முதல் 2023 வரை பத்தாண்டுகளுக்கு புரவலராக தனது பெயரை விளையாட்டரங்கிற்கு இடுவதற்கு $ 100 மில்லியன் கொடுதுள்ளதால் இந்த விளையாட்டரங்கம் "இட்டாய்பவா அரீனா பொன்டெ நோவா" எனப் பெயரிடப்பட்டுள்ளது. 2014 உலகக்கோப்பை விளையாட்டரங்கங்களுக்கு இவ்வாறு பெயர் உரிமைகள் ஏலம் விடப்படுவது இதுவே முதல் முறையாகும். 

சீரமைக்கப்பட்ட பின்னர் இந்த அரங்கம் ஏப்ரல் 7, 2013 அன்று துவங்கப்பட்டது; முதல் ஆட்டமாக பாகையா மாநில லீக் ஆட்டமொன்றில் விடோரியா கழகம் பாகையா கழகத்தை 5-1 கணக்கில் வென்றது. இந்த அரங்கத்தில் முதல் கோலை அடித்தவராக விடோரிய கழகத்தின் ரெனாட்டோ காயா உள்ளார். இந்த ஆட்டத்தின்போது சில இருக்கைகளில் பார்வையாளர்களால் ஆட்டத்தை சரிவரப் பார்க்கவியலாமல் இருந்ததாக முறையீடு எழுந்தது. மேலும் அரங்கில் கூடுதல் தூசியும் நீர்த்தேங்கல்களும் இருந்தன. இவற்றை சரிசெய்வதாக பொறுப்பாளர் நிறுவனங்கள் கூறின.

மே 27, 2013 அன்று பெய்த பெருமழையில் ஒருபக்க கூரை சரிந்தது.

2016 ஒலிம்பிக்கில் காற்பந்தாட்டங்கள் நடக்கவிருக்கும் அரங்குகளில் ஒன்றாக இதுவும் விளங்குகிறது. 


</doc>
<doc id="213692" url="https://ta.wikipedia.org/wiki?curid=213692" title="ஹேவர்சைன் வாய்பாடு">
ஹேவர்சைன் வாய்பாடு

ஹேவர்சைன் வாய்பாடு ("Haversine formula") என்பது ஒரு வகை சமன்பாடு ஆகும். இதைக் கொண்டு, ஓர் உருளையின் இரு புள்ளிகளுக்கு இடையிலான தூரத்தை, பெருவட்டங்களின் வழியாக அறிய முடியும். அந்த புள்ளிகளின் அட்சரேகை, தீர்க்கரேகைகள் விடைகளாக கிடைக்கும். முக்கோணவியலின் சிறப்புப் பிரிவு இது. 
ஜேம்ஸ் இன்மேன் என்ற பேராசிரியர், ஹேவர்சைன் என்ற சொல்லை உருவாக்கினார்.
ஓர் உருளையில் உள்ள இரு புள்ளிகளுக்கு இடையிலான் ஹேவர்சைன் மைய கோணத்தை கீழ்க்கண்டவாறு வழங்கலாம். 


"d" என்னும் தூரத்தைக் கண்டறிய, கீழ்க்கண்ட சமன்பாடு உதவும்.

"h" என்பது haversin("d"/"r")


</doc>
<doc id="213696" url="https://ta.wikipedia.org/wiki?curid=213696" title="சந்திரசேகர் (நடிகர்)">
சந்திரசேகர் (நடிகர்)

சந்திரசேகர் (பிறப்பு 1957) இந்தியத் திரைப்பட நடிகரும், தொலைக்காட்சி நடிகரும் மற்றும் அரசியல்வாதியும் ஆவார். இவர் "வாகை சந்திரசேகர்" என்றும் அறியப்படுகிறார். 1980களில் துணை நடிகராக தமிழ்த் திரைப்படங்களில் பணியாற்றியுள்ளார். இவர் 2016 சட்டமன்றத் தேர்தலில் திமுக சார்பில் வேளச்சேரியில் போட்டியிட்டு வெற்றிப்பெற்றார்.




</doc>
<doc id="213702" url="https://ta.wikipedia.org/wiki?curid=213702" title="பெர்னம்புகோ இட்டாய்பவா அரங்கம்">
பெர்னம்புகோ இட்டாய்பவா அரங்கம்

பெர்னம்புகோ இட்டாய்பவா அரங்கம் ("Itaipava Arena Pernambuco") பிரேசிலின் ரெசிஃபி பெருநகரப் பகுதியின் மேற்குப் புறநகர்ப் பகுதியான "சாவோ லோரென்சோ மாதா"வில் புதியதாக கட்டப்பட்டு வரும் பன்னோக்கு அரங்கமாகும். கட்டி முடிக்கப்பட்ட பின்னர் இது பெரும்பாலும்r காற்பந்தாட்டங்களுக்கு, குறிப்பாக 2014 உலகக்கோப்பை காற்பந்து போட்டிகளை நடத்திடப் பயன்படுத்தப்படும். இதன் கொள்ளளவு 46,160 பார்வையாளர்கள் ஆகும். 2012இல் ரெசிஃபி நகரத்தின் உள்ள மூன்று தொழில்முறை காற்பந்துக் கழகங்களில் ஒன்றான "நௌடிக்கோ" இதன் பகுதி உரிமையாளராக உடன்பாடு செய்து கொண்டுள்ளது. சூலை 2013 முதல் நௌடிக்கோ கப்பிபரிபி கழகத்தின் தாயக ஆட்டங்கள் இவ்வரங்கத்திலேயே நிகழும்.

புதிய அரங்கத்தின் கட்டுமானப் பணியை ஓடெர்பிரெக்ட் இன்ஃப்ராஸ்ட்ரெக்சுரா ஏற்றுக்கொண்டுள்ளது. முழுமையாக முடிந்த பின்னர் அரங்க வளாகத்தில் பல்கலைக்கழக வளாகம், உள்ளரங்கம், தங்குவிடுதி மற்றும் மாநாட்டு மையம் அமைவதுடன் வணிக, குடியிருப்பு கட்டிடங்களும் அங்காடி மையங்கள், திரையரங்கங்கள், மதுவகங்கள் மற்றும் உணவகங்களை உள்ளடக்கிய பெரிய மனமகிழ் வளாகமும் கொண்டிருக்கும். 
"பசுமை"யான அரங்கம்: ஓடெர்பிரெக்ட் எனர்ஜியாவும் நியோனர்ஜியாவும் இணைந்து இங்கு சூரியவாற்றல் மின்நிலையத்தை நிறுவி வருகின்றன. $ 13 மில்லியன் செலவில் கட்டமைக்கப்படும் இந்த சூரிய மின்நிலையம், 1 மெகாவாட் உற்பத்தி செய்யும். இது நாட்டின் சூரியவாற்றல் ஆராய்ச்சி மற்றும் மேம்படுத்தல் திட்டத்தின் அங்கமாக நிறைவேற்றப்படுகிறது. விளையாட்டரங்கத்திற்குத் தேவைப்படாதபோது இங்கு உற்பத்தி செய்யப்படும் மின்னாற்றல் 6000 பேர் நுகருமாறு இருக்கும். 



</doc>
<doc id="213704" url="https://ta.wikipedia.org/wiki?curid=213704" title="இலங்கையில் தமிழர் - ஒரு இனக்குழு ஆக்கம் பெற்ற வரலாறு (நூல்)">
இலங்கையில் தமிழர் - ஒரு இனக்குழு ஆக்கம் பெற்ற வரலாறு (நூல்)

இலங்கையில் தமிழர் - ஒரு இனக்குழு ஆக்கம் பெற்ற வரலாறு என்பது இலங்கையில் தமிழர்களுடைய வரலாறு கூறும் நூல் ஆகும். இந்நூலில், யாழ்ப்பாண இராச்சியம் தோன்றுவதற்கு முற்பட்ட காலம், குறிப்பாக பொ.ஆ.மு 300 தொடக்கம் பொ.ஆ 1200 வரையிலான காலப்பகுதி ஆய்வுக்கு எடுத்துக்கொள்ளப்பட்டுள்ளது. இந்த ஆய்வு நூலை கா. இந்திரபாலா எழுதியுள்ளார். குமரன் புத்தக இல்லம் பதிப்பித்த இந்நூலின் முதற்பதிப்பு 2006 ஆம் ஆண்டில் வெளியானது.

இந்த நூல் 40 ஆண்டுகளுக்கு மேற்பட்ட ஆய்வுகளின் விளைவாக உருவானது என்பதை இந்நூலுக்கான நூலாசிரியரின் முன்னுரையில் இருந்து அறிய முடிகிறது. நூலாசிரியரின் மேற்படிப்போடு தொடர்புடைய ஆய்வுகள் மூலம் சேகரிக்கப்பட்ட தகவல்களும், அதன் பின்னர் அண்மைக் காலம் வரை கிடைத்த தகவல்களுமே இந்நூலுக்கான அடிப்படை. இந்த நூலுக்கு உதவிய தரவுகளை முன்வைத்து இதே விடயம் சார்ந்ததும் இதே நூலாசிரியரால் எழுதப்பட்டதுமான ஆங்கில நூல் ஒன்று 2005 ஆம் ஆண்டில் வெளியிடப்பட்டது.

இலங்கையில் சிங்களவரும் தமிழரும் நீண்ட காலமாகவே இலங்கையில் வாழ்ந்து வந்துள்ளனர். இவ்வாறு, இலங்கையின் வரலாற்றுக் காலத்தின் தொடக்க நூற்றாண்டுகளில் வாழ்ந்த தமிழர்களைப் பற்றியும், ஆரம்பத்தில் தீவின் பல பகுதிகளிலும் பரந்து வாழ்ந்த இவர்கள் பிற்காலத்தில் வடக்கு, வடமேற்கு, கிழக்கு ஆகிய பகுதிகளில் செறிந்து ஒரு தமிழ் பேசும் சமூகமாக உருவான வரலாறு குறித்தும் ஆராய்வதே இந்த நூலின் நோக்கமாக இருந்துள்ளது. 

அறிமுக உரையைத் தொடர்ந்து வரும் இந்நூல் எட்டுப் பிரிவுகளாகப் பின்வரும் தலைப்புக்களில் அமைகின்றது.

இவற்றின் பின்னர் பின்னுரையும் அதைத் தொடர்ந்து பிற்சேர்க்கைப் பகுதியில் இலங்கைத் தமிழர் வரலாற்றோடு தொடர்புடைய 9 பிற்சேர்க்கைகள் தரப்பட்டுள்ளன. இவை, சமஸ்கிருதமயமாக்கக் கதைகள், ஆனைக்கோட்டை முத்திரை, கந்தரோடை முத்திரை, கந்தரோடை பிராமிக் கல்வெட்டு, ராஜராஜப் பெரும்பள்ளி, சைவ வெண்கலச் சிற்பங்கள், ஈழம் எனப்பட்ட தெங்கு, அனுராதபுரத்தில் உள்ள தமிழ்க் கல்வெட்டுக்கள், தென்னிலங்கை என்னும் தலைப்புக்களில் அமைந்தவை.

இவற்றோடு சிறப்புச் சொல் விளக்கம், தமிழ் ஆங்கில மொழிகளிலான நூற் பட்டியல், சொல்லடைவு ஆகிய பகுதிகள் உள்ளன. நூலின் இறுதியில் 5 நிலப்படங்களும், 36 படங்களும் சேர்க்கப்பட்டுள்ளன.



</doc>
<doc id="213707" url="https://ta.wikipedia.org/wiki?curid=213707" title="திருப்பதி ஏழுமலை வெங்கடேசா">
திருப்பதி ஏழுமலை வெங்கடேசா

திருப்பதி ஏழுமலை வெங்கடேசா 1999ல் வெளிவந்த தமிழ்த் திரைப்படமாகும். இத்திரைப்படத்தினை ராம நாராயணன் இயக்கியிருந்தார். பிரபு, எஸ். வி. சேகர், வடிவேலு (நடிகர்), ரோஜா செல்வமணி, ஊர்வசி (நடிகை) மற்றும் கோவை சரளா ஆகியோர் முக்கிய வேடங்களில் நடித்திருந்தனர்.



</doc>
<doc id="213708" url="https://ta.wikipedia.org/wiki?curid=213708" title="மகேந்திரன் (நடிகர்)">
மகேந்திரன் (நடிகர்)

மகேந்திரன் இந்தியத் திரைப்பட நடிகராவார். திரைப்படத்துறையில் குழந்தை நட்சத்திரமாக நடித்துள்ளார். 2013ல் விழா திரைப்படத்தின் மூலம் கதாநாயகனாக உயர்ந்துள்ளார். இரு முறை சிறந்த குழந்தை நட்சத்திரத்திற்கான தேசிய விருதினையும், நந்தி விருதினையும் பெற்றுள்ளார்.

தமிழ், மலையாளம், தெலுங்கு ஆகிய தென்னிந்திய மொழித் திரைப்படங்களில் நடித்துள்ளார்.


</doc>
<doc id="213709" url="https://ta.wikipedia.org/wiki?curid=213709" title="அல்போன்சா (நடிகை)">
அல்போன்சா (நடிகை)

அல்போன்சா இந்திய நடிகையும், நடன மங்கையும் ஆவார். இவர் தென்னிந்திய திரைப்படங்கள் பலவற்றில் குத்தாட்டப் பாடலுக்கு நடனமாடியுள்ளார். இவர் சென்னையில் பிறந்தவர். கே. எஸ். ரவிக்குமார் இயக்கிய "பஞ்சதந்திரம் (திரைப்படம்)" (2002) மற்றும் "காதல் சடுகுடு (திரைப்படம்)" (2003) ஆகியவற்றில் துணை நடிகையாக நடித்துள்ளார்.


</doc>
<doc id="213714" url="https://ta.wikipedia.org/wiki?curid=213714" title="கட்டுப்படுத்தி">
கட்டுப்படுத்தி

கட்டுப்படுத்தி ( Governor ) என்பது நீராவி எந்திரங்களையும் எண்ணெய் எந்திரங்களையும் சீராக இயங்கச் செய்யும் ,அதாவது அவைகளின் வேகங்களைக் கட்டுப்படுத்தும் ஓர் அமைப்புஆகும். இரு நிறைகள் சுழற்சியால் செயல்பட்டு ஒரு ஒருவழித் திறப்பினை (valve ) இயக்கி இயந்திரத்தில் பாயும் நீராவி அல்லது எண்ணெயினைக் கட்டுப்படுத்தி எந்திரம் ஒரே சீராக இயங்குமாறு செய்கிறது.


</doc>
<doc id="213717" url="https://ta.wikipedia.org/wiki?curid=213717" title="ஆற்றி">
ஆற்றி

ஆற்றி (coolant), அணு உலைகளில் வெப்பத்தைத் தணிக்கப் பயன்படுத்தப்படும் பொருட்கள் ஆற்றி எனப்படுகின்றன. சாதாரண நன்னீர், கனநீர்,போன்றவைகள் ஆற்றிகளாகப் பயன்படுகின்றன. அதிக அழுத்தத்தில் காற்றும், உருகிய நிலையிலுள்ள சோடியமும் பயன் படுத்தப்படுகிறது. இவைகளிலுள்ள வெப்பம் நீராவியினைப் பெறவும், சுழலியினை இயக்கி மின் உற்பத்திக்கும் பயன்படுகிறது.


</doc>
<doc id="213718" url="https://ta.wikipedia.org/wiki?curid=213718" title="இடைவெளி (நூல்)">
இடைவெளி (நூல்)

இடைவெளி 1984 ஆம் ஆண்டு வெளிவந்த ஒரு தமிழ்ப் புதினம் ஆகும். இது ஆசிரியர் எஸ். சம்பத்தின் ஒரே ஒரு புதினப் படைப்பு ஆகும். 

இந்தப் புதினத்தின் நாயகன் பற்றி ச. ராமகிருஷ்ணன் பின்வருமாறு கூறுகிறார்: "இடைவெளி நாவலின் நாயகன் தினகரன். அவன் சம்பத்தின் சாயலில் உருவானவன். தினசரி வாழ்வின் ஒவ்வொரு நிகழ்வையும் குறித்து அவன் ஆழ்ந்து யோசிக்க கூடியவன். அதில் தனது மனநெருக்கடியின் தீர்வு ஒளிந்திருக்கிறதா என்று பரிசீலனை செய்து பார்க்கிறான். நாவலின் முதல் பக்கத்திலே அவரது மனத்தீவிரம் தெளிவாக சொல்லப்பட்டுவிடுகிறது. சாவு கடைசி பட்ச உண்மை என்பது எவ்வளவு நிஜமோ அவ்வளவு உண்மை உயிர்வாழ்தலின் ருசி என்றும் சம்பத் விவரிக்கிறார். "



</doc>
<doc id="213720" url="https://ta.wikipedia.org/wiki?curid=213720" title="உள்வைப்பு">
உள்வைப்பு

உள்வைப்பு (ஆங்கிலம்: "Stuffing") என்பது, சில உணவு வகைகளில் உள்வைக்கப்படும் ஒரு உணவுப் பொருள் ஆகும். இப்படியான பல உணவுகள் இறைச்சி, காய்கறிகள், முட்டை என்பவற்றை உள்வைத்தே சமைக்கப்படுகின்றன. மாப்பொருள்கள், வேறொரு உணவு பொருளில் உள்ள துவாரத்தினுள் நிரப்பப் பயன்படுத்தப்படுகின்றன.


</doc>
<doc id="213724" url="https://ta.wikipedia.org/wiki?curid=213724" title="டைஸ்னோமியா (துணைக்கோள்)">
டைஸ்னோமியா (துணைக்கோள்)

குறுங் கோளான ஏரிசின் ஒரெயொரு துணைக்கோளே டைஸ்னோமியா (கிரேக்கம்: "Δυσνομία")ஆகும். இது செப்டம்பர் 10, 2005 அன்று "மிக் பிறவுண்" என்பவரால் கண்டறியப்பட்டது. எமது சூரிய மண்டலத்தில் உள்ள மிகவும் பெருத்த குறுங்க் கோள் இதுவாகும்.


</doc>
<doc id="213740" url="https://ta.wikipedia.org/wiki?curid=213740" title="மோர் வட்டம்">
மோர் வட்டம்

மோர் வட்டம் ("Mohr's circle", மோரின் வட்டம்) என்பது பொருட்களின் மீது ஏற்படும் தகைவினை (Stress) இரு பரிமாண முறையில் குறிப்பிடுவதற்காக கிறிஸ்டியன் ஓட்டோ மோர் என்பவரால் உருவாக்கப்பட்டது. இதன் மூலம் ஒரு பொருளின் மீது ஏற்படும் விசைகளால் அதன் மீது உருவாகும் இயல் தகைவு formula_1 (Normal Stress) மற்றும் குறுக்கத் தகைவு (Shear Stress) போன்றவற்றைப் பற்றி எளிதாக அறிந்துகொள்ள முடியும்.

பொதுவாக இரு பரிமாண முறையில் விசை செயல்படும் போது மோர் வட்டத்தின் மூலம் அதன் பெரும மற்றும் சிறும மதிப்பிலான தகைவின் அளவினை எண்ணுரு அளவில் பெற முடியும். எடுத்துக்காட்டாக கிடைமட்டத் திசையிலும் செங்குத்துத் திசையிலும் விசை செயல்படும்போது, படத்தில் காட்டியுள்ளவாறு அதன் தகைவின் பெரும மதிப்பினை formula_2 மூலமாகவும், தகைவின் சிறும மதிப்பினை formula_3 மூலமாகவும் அறிய முடியும். மேலும் இதன் குறுக்கத் தகைவின் பெரும மதிப்பு formula_4, முதன்மை தகைவு போன்றவற்றை இந்த "மோர் வட்டம்" மூலம் பெறலாம். வடிவமைப்பு பொறியாளர் ஒரு புதிய அல்லது ஏற்கனவே இருக்கும் வடிவமைப்பை மாற்ற இயலும் போது இந்த மோர் வட்டம் பெரிதளவில் பயன்படும். மேலும் பொருட்களின் பகுப்பாய்வியலில் பல்வேறு வகையான விசைகளை பற்றி எளிதாக தெரிந்து கொள்வதற்கு இந்த மோர் வட்ட வரைபடம் இன்றியமையாதது.

இந்த செயல்பாடுகள் மூலம் பொருட்களின் மீது செயல்படும் பல்வேறு வகையான விசைகளால் ஏற்படும் தகைவினை அறிய இயலும்


</doc>
<doc id="213741" url="https://ta.wikipedia.org/wiki?curid=213741" title="பன்டனல் அரங்கம்">
பன்டனல் அரங்கம்

பன்டனல் அரங்கம் அல்லது அரீனா பன்டனல் ("Arena Pantanal") பிரேசிலின் குய்யாபா நகரில் கட்டமைக்கப்பட்டு வரும் பன்னோக்கு அரங்கமாகும்.இது முன்பிருந்த "ஓசே பிராகெல்லி விளையாட்டரங்கத்தை" இடித்துக் கட்டப்பட்டு வருகிறது. பன்னாட்டு காற்பந்து கூட்டமைப்பு அவையின் பரிந்துரைகளுக்கேற்ப புதிய அரங்கம் அமைக்கப்பட்டு வருகிறது. இங்கு 2014 உலகக்கோப்பை காற்பந்து போட்டியின் நான்கு ஆட்டங்கள் நடக்க உள்ளன. இதன் கொள்ளளவு 42,968ஆக மதிப்பிடப்பட்டுள்ளது. இந்த திட்டத்திற்கான செலவு மதிப்பீடு அமெரிக்க டாலர் 518.9 மில்லியன்களாகும்.



</doc>
<doc id="213744" url="https://ta.wikipedia.org/wiki?curid=213744" title="மணற்குன்று அரங்கம்">
மணற்குன்று அரங்கம்

மணற்குன்று அரங்கம் அல்லது டுனாசு அரங்கம் ("Arena das Dunas") பிரேசிலின் நத்தால் நகரில் காற்பந்தாட்டங்களுக்கெனவே போப்புலசு நிறுவனத்தின் முன்னணி விளையாட்டிட வடிவமைப்பாளர் கிறித்தோபர் லீ வடிவமைத்துள்ள விளையாட்டரங்கமாகும். சனவரி 2011 முதல் கட்டப்பட்டு வரும் இந்த விளையாட்டரங்கு 2014 உலகக்கோப்பை காற்பந்து ஆட்டங்களை ஏற்று நடத்தவிருக்கிறது. ஏற்கனவே இருந்த மக்காடோவ் விளையாட்டரங்கை இடித்து புதியதாக இது கட்டப்பட்டு வருகிறது.

புதிய அரங்கத்தில் 45,000 பேர் அமரக்கூடும். இந்த வளாகத்திலேயே அங்காடி மையம், வணிக கட்டிடங்கள், பன்னாட்டு தரம் பேணும் விடுதிகள், செயற்கை ஏரி ஆகியன அமைக்கப்படுகின்றன.


</doc>
<doc id="213756" url="https://ta.wikipedia.org/wiki?curid=213756" title="நான்-ஸ்டாப்">
நான்-ஸ்டாப்

நான்-ஸ்டாப் 2014ம் ஆண்டு வெளியான பிரான்ஸ் மற்றும் அமெரிக்கா நாட்டு அதிரடி திரைப்படமாகும். ஜாமே காலெட்-செர்ரா இயக்கத்தில் லியம் நீசோன், ஜூலியானா மூரே, நேட் பார்க்கர், மைக்கேல் டாக்கேரி, லினஸ் ரோச்சே, சிட்டி McNairy மற்றும் கோரே ஸ்டோல் நடித்திருக்கின்றார்கள்.


நவம்பர் 1 2012ம் ஆண்டு நியூ யார்க் ஸ்டோடிவில் Maspeth, Queens, நியூ யார்க் சிட்டி போன்ற இடங்களில் மற்றும் டிசம்பர் 7ம் திகதி Long Island MacArthur Airportல் படபிடிப்பு நடந்தது. 




</doc>
<doc id="213768" url="https://ta.wikipedia.org/wiki?curid=213768" title="பைக்சாடா அரங்கம்">
பைக்சாடா அரங்கம்

பைக்சாடா அரங்கம் ("Arena da Baixada", , "அரீனா பைக்‌ஷாடா") என்று பரவலாக அறியப்படும் (ஜோக்கிம் அமெரிக்கொ குயிமாரெசு விளையாட்டரங்கம் ("Estádio Joaquim Américo Guimarães") பிரேசிலின் பரானா மாநிலத்தின் தலைநகரான குரிடிபே நகரின் புறநகர்பகுதியான "அக்குவா வெர்டெ" பகுதியில் அமைந்துள்ள காற்பந்தாட்ட அரங்கமாகும். 1914ஆம் ஆண்டில் திறக்கப்பட்ட இந்த விளையாட்டரங்கம் அத்லெடிக்கொ பராயனாயன்சு கழகத்திற்கு உரிமையானது; இதன் பராமரிப்பையும் இயக்கத்தையும் அக்கழகமே கவனிக்கிறது. 2014 உலகக்கோப்பை காற்பந்து ஆட்டங்கள் நடைபெறும் இடங்களில் இதுவும் ஒன்றாக தெரிந்தெடுக்கப்பட்டுள்ளது.


</doc>
<doc id="213769" url="https://ta.wikipedia.org/wiki?curid=213769" title="தாவீதின் கோபுரம்">
தாவீதின் கோபுரம்

தாவீதின் கோபுரம் ("Tower of David", (, "Migdal David", , "Burj Daud") என்பது யோப்பா வாயிக்கு அருகில் எருசலேமின் பழைய நகர் நுழைவில் அமைந்துள்ள புராதான நகரப் பாதுகாப்பு அரண் ஆகும்.

பழைய நகர் பாதுகாப்பிலுள்ள தந்திரோபாய பலவீனப் பகுதிகளை பலப்படுத்த கட்டப்பட்ட இந் நகரப் பாதுகாப்பு அரண் தற்போது கி.மு. 2ம் நூற்றாண்டில் கட்டப்பட்ட அத்திவாரத்தின் மேல் அமைந்துள்ளது. இக் கோபுரம் எருசலேமை வெற்றி கொண்ட கிறித்தவர், இசுலாமியர், மம்லுக், துருக்கியர் ஆகியோரால் தொடர்ச்சியாக அழிக்கப்பட்டது. இது 2700 ஆண்டு பழமையான முக்கியத்துவம்மிக்க தொல்பொருள் கண்டுபிடிப்புக்களையும், இசையரங்கு போன்ற பல நிகழ்வுகளுக்கான இடமாகவும் திகழ்கிறது.

"தாவீதின் கோபுரம்" எனும் பெயரை பைசாந்திய கிறித்தவர்கள் இவ்விடம் தாவீன் அரண்மனை இருந்த இடமாகக் கருதி இட்டனர். விவிலியத்தின் இனிமைமிகு பாடல் நூலிலிருந்து "தாவீதின் கோபுரம்" எனும் பெயரை அவர்கள் பெற்றனர்.



</doc>
<doc id="213776" url="https://ta.wikipedia.org/wiki?curid=213776" title="காயத்ரி ஜெயராமன்">
காயத்ரி ஜெயராமன்

காயத்ரி ஜெயராமன் இந்தியத் திரைப்பட நடிகையாவார். ஒரு சோப்பு கம்பெனி நடத்திய மிஸ் சென்னை அழகிப் போட்டியில் வென்று அப்படியே மாடலிங்கில் நுழைந்து, மனதைத் திருடி விட்டாய் மூலம் தமிழ் சினிமாவுக்கு வந்தவர் காயத்ரி ஜெயராம்.இவர் தமிழ், கன்னடம், தெலுங்கு, மலையாளம் போன்ற மொழி திரைப்படங்களில் நடித்துள்ளார்.

காயத்ரி ஜெயராம் என்று அறியப்படும் நடிகை, குல்பர்கா அருகில் சஹாபாத்தில் ஜெயராமன் -சித்ரா தம்பதியரின் மகளாய் 1984 செப்டம்பர் 27 இல் பிறந்தார் .இவரது குடும்பம் 1988 இல்சென்னைக்கு . குடிபெயர்ந்தது . இவரது கல்வி ஆதர்ஷ் வித்யாலயாவிலும் ,பின்னர் மும்பையில் உள்ள சர்ச் பார்க்கிலும் தொடர்ந்தது . இவருக்கு மருத்துவம் படிக்கவே முயன்றார் . இவர் போர்டு பரீட்சையில் தேறி 94 % மதிப்பெண் பெற்றும் வெறும் பி .எஸ்சி .தான் படிக்க முடிந்தது . இந்நிலையில் படிப்பும் , விளம்பர மாடலாகவும் இருந்து ,சென்னை எஸ் ஆர் எம் கல்லூரியில் பயின்றார் . என்றாலும் நடிகையின் வாழ்வு வெறும் நான்கு வருடம் என்றே புரிந்து பிசியோ தெராபியில் கவனம் செலுத்தினார் . நல்லி சில்க்ஸ் ,குமரன் சில்க்ஸ், போத்திஸ் மற்றும் சென்னை சில்க்ஸ் மாடலிங் செய்து கொண்டே 1997 அக்டோபர் மாதம் மிஸ்தமிழ்நாடு பட்டத்தையும், 1998 இல் மிஸ்தென்னிந்தியா பட்டத்தையும் வென்றார் . மிஸ் பெமினா இந்தியா 2000 போட்டியில் 8000 விண்ணப்பத்தில் 26 பேர் தெறிவு செய்யப்பட்டனர் . இவருக்கு நான்காவது இடம் கிடைத்தது . 

2001 இல் நீலா என்ற கன்னட படத்திலும் ,அசோகா என்ற இந்தி படத்தில் கரீனா கபூருடனும் ,மனதை திருடி விட்டாய் என்ற தமிழ் 
படத்திலும் நடித்தார் . நீலா வெற்றி வாகை சூடியது .மனதை திருடி விட்டாய் படத்தில் மஞ்சக் காட்டு மைனா பாட்டில் அவர் போட்ட ஆட்டமும், குலுங்கிய குலுக்கலும் காயத்ரிக்கு ரசிகர் வட்டத்தை சேர்த்து விட்டது. தமிழில் வாய்ப்புகள் குறைந்தபோது மலையாளத்துக்குத் தாவினார் காயத்ரி. பின்னர் சன் டிவி உள்ளிட்ட சில தொலைக்காட்சிகளில் காம்பியராகவும் பணியாற்றிப் பார்த்தார் 2002 இல் வெளியான ஏப்ரல் மாதத்தில் முக்கிய வேடத்தில் தோன்றினார் . வசீகரா படத்திலும் தோன்றினார் .பின்னர் சின்னத்திரையிலும் நடித்தார் . 

எல்லாம் முடிந்த பின்னர் அவர் ஸ்கூபா டைவிங் பயிற்சியாளராக மாறினார். சிங்கப்பூரில் உள்ள ஒரு ஹோட்டலில் ஸ்கூபா டைவிங் பயிற்சியாளராக சில காலம் பணியாற்றினார்.பின்னர் அந்தமானில் உள்ள ஒரு ரிசார்ட்டில் ஸ்கூபா டைவிங் பயிற்சியாளராக பணியாற்ற ஆரம்பித்தார். அப்போதுதான் அந்த ரிசார்ட்டின் உரிமையாளர் சமீத்துக்கும், காயத்ரிக்கும் காதல் மூண்டது.இரண்டு வருடங்களாக இருவரும் தீவிரமாக காதலித்து வந்தனர். பின்னர் இரு வீட்டார் சம்மதத்துடன் 2007 மே 13ம் தேதி காலை 7.30 மணிக்கு இருவருக்கும் அந்தமானில் உள்ள ஹேவ்லாக் தீவில் சமித் சவ்ஹ்னி என்பாரை மணந்தார் . ,அங்கு ஸ்கூபா டைவிங் பள்ளி ஒன்றை நிர்வகித்து வருகிறார் .


</doc>
<doc id="213778" url="https://ta.wikipedia.org/wiki?curid=213778" title="அன்னப்பூர்ணா">
அன்னப்பூர்ணா

அன்னப்பூர்ணா தெலுங்கு திரைப்பட நடிகையாவார். இவர் நடிகர் மோகன் பாபுவுடன் முதல் படத்தில் நடித்தார். தமிழ் திரைப்படங்களான நாடோடி பாட்டுக்காரன், வரவு நல்ல உறவு ஆகியவற்றில் நடித்துள்ளார்.

<div class="references-mediuml">


</doc>
<doc id="213779" url="https://ta.wikipedia.org/wiki?curid=213779" title="சுவாதி">
சுவாதி

சுவாதி என்ற தலைப்பில் உள்ள கட்டுரைகள்:


</doc>
<doc id="213781" url="https://ta.wikipedia.org/wiki?curid=213781" title="சுவாதி (நடிகை)">
சுவாதி (நடிகை)

சுவாதி இந்தியத் திரைப்பட நடிகையாவார். இவர் தமிழ், தெலுங்கு, கன்னடம் மற்றும் இந்தி திரைப்படங்களில் நடித்துள்ளார். வான்மதி மற்றும் தேவா போன்ற தமிழ்த் திரைப்படங்களில் நடித்துள்ளார்.

நடிகர் அஜித் குமாருடன் இணைந்து நடித்த "வான்மதி" திரைப்பட வெற்றிக்குப் பிறகு இவர் தனது படிப்பைத் தொடர தனக்கு வந்த திரைப்பட வாய்ப்புகளை தவிர்த்துவிட்டு தனது சொந்த ஊரான ஐதராபாத்துக்கு திரும்பினார்.

சிறிய இடைவேளைக்குப் பிறகு நடிக்கத் திரும்பிய இவர் அமீரின் நடிப்பில் 2009-ம் ஆண்டு வெளியான யோகி திரைப்படத்தில் நடித்தார்.

இவருக்கு துபாயைச் சார்ந்த ஒரு தொழிலதிபருடன் திருமணம் நிச்சயிக்கப்பட்டாலும் அந்த திருமணம் நடைபெறவில்லை. பின்னர் 2009-ம் ஆண்டில் ஐதராபாத்தைச் சார்ந்த ஒரு நிறுவனத்தின் மேலாளரை திருமணம் செய்துகொண்டதுடன் தனது திரையுலக வாழ்க்கையை முடித்துக் கொள்வதாக அறிவித்தார். 


</doc>
<doc id="213785" url="https://ta.wikipedia.org/wiki?curid=213785" title="கிறிஸ்துவின் திரு ஆத்துமமே (செபம்)">
கிறிஸ்துவின் திரு ஆத்துமமே (செபம்)

கிறிஸ்துவின் திரு ஆத்துமமே எனத்துவங்கும் செபமானது கத்தோலிக்க திருச்சபையின் மரபில் நடுக் காலம் முதல் பயன்படுத்தப்பட்டு வரும் செபமாகும். இச்செபமானது கத்தோலிக்கருக்கு நற்கருணையின் மீது இருக்கும் நம்பிக்கைகளையும், திருமுழுக்கு, மற்றும் திருப்பாடுகள் ஆகியவற்றில் இருக்கும் நம்பிக்கைகளையும் அடிப்படையாகக்கொண்டதாகும்.

ஜீன்-பாப்திஸ்டு லூலி (Jean-Baptiste Lully) இச்செபத்துக்கு இசைவடிவம் கொடுத்துள்ளார். புனித லொயோலா இஞ்ஞாசியார் தனது "ஆன்ம பயிற்சிகள்" (Spiritual Exercises) நூலில் இச்செபத்தை குறிப்பிட்டுள்ளதால் இதன் ஆசிரியர் இவர் என பலர் தவறாக எண்ணுகின்றனர். இக்காரணத்தால் இச்செபமானது "இஞ்ஞாசியார் செபம்" எனவும் அழைக்கப்படுகின்றது. எனினும் அவருக்கு முந்தியே பல செபநூல்களில் இச்செபமானது இடம்பெற்றுள்ளது என்பது குறிக்கத்தக்கது.

இதன் ஆசிரியர் திருத்தந்தை இருபத்திரண்டாம் யோவான் என்பது சிலர் கருத்து. ஆயினும் இதற்கு எச்சான்றும் இல்லை.


</doc>
<doc id="213790" url="https://ta.wikipedia.org/wiki?curid=213790" title="ஆன்ம நன்மை">
ஆன்ம நன்மை

ஆன்ம நன்மை என்பது கத்தோலிக்க திருச்சபையில் நற்கருணை பக்திமுயற்சிகளில் ஒன்றாகும். இது குறிப்பாக திருப்பலிக்கு ஆயத்தமாக ஏறெடுக்கப்படும். நற்கருணையில் இருப்பதாக நம்பப்படும் இயேசு கிறித்துவோடு ஒன்றித்திருக்க விரும்புவதே இப்பக்தி முயற்சியாகும். இது கத்தோலிக்க திருச்சபையிலும் சில ஆங்லிக்க ஒன்றியங்களிலும் பயன்படுத்தப்படுகின்றது. பல புனிதர்களும், திருத்தந்தையர்களும் குறிப்பாக ஓசேமரிய எஸ்கிரிவா மற்றும் திருத்தந்தை இரண்டாம் யோவான் பவுல் இப்பக்தியினை ஊக்குவித்தனர். நேரடியாகவோ அல்லது மறைமுகமாகவோ கடவுளோடு ஒன்றித்திருக்க விரும்புவதே எல்லா மனித விருப்பங்களின் முடிவாக இருக்கவேண்டும் என்பது கத்தோலிக்க நம்பிக்கை. இப்பக்தி முயற்சி இதனடிப்படையில் உருவானதாகும். இதனை செய்வதற்கு விருப்பமும் தியானமும் அவசியமெனினும் பலர் வாய்வழி செபங்களையும் செய்வர்.


</doc>
<doc id="213792" url="https://ta.wikipedia.org/wiki?curid=213792" title="லொயோலா இஞ்ஞாசியாரின் ஆன்ம பயிற்சிகள்">
லொயோலா இஞ்ஞாசியாரின் ஆன்ம பயிற்சிகள்

லொயோலா இஞ்ஞாசியாரின் ஆன்ம பயிற்சிகள் (இயற்றப்பட்ட காலம் 1522-1524) என்பது கிறுத்தவ தியான முயற்சி நூலாகும். இது நான்கு பாகங்களைக்கொண்டது. இத்தியானத்தினை செய்ய 28 முதல் 30 நாட்கள் ஆகும். இந்த நூல் இத்தியானங்களை செய்ய விழைவோருக்கு தம் வாழ்வில் இயேசு செய்ய விரும்புவதை கண்டறியவும் அவரோடு ஆழ்ந்த உறவு கொள்ளவும் உதவுவதாக நம்பப்படுகின்றது. இது கத்தோலிக்க பார்வையில் எழுதப்பட்டாளும் கத்தோலிக்கரல்லாதவரும் இதனை பயன்படுத்தும் வகையில் இது அமைந்துள்ளது. 1548இல் இந்நூலுக்கு திருத்தந்தை மூன்றாம் பவுல் ஒப்புதல் அளித்தார். இப்பயிற்சிகள் லொயோலா இஞ்ஞாசியார் "மன்ரேசா" என்னும் குகையில் செய்த தியானத்தின் விளைவாகும்.

தமிழில் இந்த நூல் 1927இல் சந்தியாகப்பர் என்னும் இயேசு சபை குருவால் மொழிபெயர்க்கப்பட்டு, திருச்சி தூய வளனார் தொழிற்கல்வி அச்சகத்தில் அச்சிடப்பட்டு "'மன்ரேசா: அர்ச். லொயோலா இஞ்ஞாசியார் எழுதிய ஞான முயற்சிகள் (தியானப் பிரசங்கங்கள்)" என்னும் பெயரில் வெளியானது. இது 1962இல் மதுரை தே நொபிலி அச்சகப் பண்ணையில் மீள் பதிப்பு செய்யப்பட்டது.


</doc>
<doc id="213795" url="https://ta.wikipedia.org/wiki?curid=213795" title="2004 கோடைக்கால ஒலிம்பிக் விளையாட்டுப் போட்டிகள்">
2004 கோடைக்கால ஒலிம்பிக் விளையாட்டுப் போட்டிகள்

2004 ஒலிம்பிக் விளையாட்டுப் போட்டிகள் என்பது கோடைகால ஒலிம்பிக் ஆகும். இது கிரேக்க தலைநகரான ஏதென்சில் ஆகத்து 13 முதல் 29 வரை நடைபெற்றது. இது அதிகாரபூர்வமாக XXVIII ஒலிம்பிக் என அழைக்கப்படுகிறது. இதில் 201 நாடுகள் பங்கு பெற்றன. 10,625 வீரர்கள் இதில் கலந்து கொண்டனர், இதில் ஆண்கள் 6,296 பெண்கள் 4,329 ஆவர். இதில் 28 போட்டிகள் நடைபெற்றது அதில் 301 நிகழ்வுகள் நடைபெற்றன. முதல் முறையாக பெண்களுக்கான மல்யுத்தமும் வாள் வீச்சும் இதில் இடம் பெற்றன. இப்போட்டிகளுக்கு 10 மில்லியன் யூரோ செலவானதாக சூன் 2004 ல் பிபிசி தெரிவித்தது. நவம்பர் 2004 கிரேக்க தூதரகம் இப்போட்டிக்கு 8.954 மில்லியன் யூரோ செலவானதாக கூறியது. இதில் பாதுகாப்புக்காக செலவிடப்பட்ட 1.08 மில்லியன் யூரோ அடக்கம்.

பங்குகொண்டவைகளில் 74 நாடுகள் பதக்கம் பெற்றன. 


</doc>
<doc id="213797" url="https://ta.wikipedia.org/wiki?curid=213797" title="தாய் மாமன்">
தாய் மாமன்

தாய் மாமன் தமிழர் பண்பாட்டில் இருக்கும் ஒரு முக்கிய உறவு முறையாகும். இது தாயின் உடன் பிறந்தவரைக் குறிக்கும். பெரும்பாலான தாலாட்டுப் பாடல்களில் மாமன் பெருமையைக் கூறும் பாடல்களே அதிகம். 

குழந்தை பிறந்ததும் தாய் மாமன் தொட்டில் கம்பு, தொட்டிற் சீலை அல்லது தொட்டில் முண்டு போன்றவற்றைக் கொண்டுவந்து தொட்டில் கட்டி குழந்தையைக் கிடத்தி மூன்றுமுறை ஆட்டிவிடும் வழக்கம் பல குடும்பங்களில் உண்டு.

காது, மூக்கு ஆகிய பகுதிகளில் துளையிட்டு உலோக ஆபரணம் பூட்டுவதற்கு தாய் மாமன் மடியில் குழந்தையை அமர வைத்துக் காது குத்துதல் என்பது மாறாத வழக்கமாக இருந்து வருகிறது.

பாடல் வரிகள்;
கண்ணான அம்மாளுக்கு - ஏனம்மா
காதுகுத்தப் போறாகன்னு
கிண்ணியில் சந்தனமும்
கிளிமூக்கு வெத்தலையும்
தங்கத்தினால் ஆபரணமும் - ஏனம்மாளுக்கு
கொண்டு வந்தார் தாய்மாமன்

ஒரு பெண் குழந்தை பருவம் அடைந்து விட்டால் தாய் மாமன் சீர் கொண்டு வந்து பூப்படைந்த பெண்ணிற்குப் பச்சை ஓலைகளால் குச்சில் கட்டுதல் அல்லது குடிசை கட்டும் வழக்கமும் தமிழகத்தில் உள்ளது.

தாய்மாமன் சீர்" தங்கை மகள் பூப்பெய்திய(வயதுக்கு வந்ததும்) தாய் வீட்டுசீர்வரிசையாக(மஞ்சள், குங்குமம்,வெற்றிலை பாக்கு, பச்சை ஓலை குச்சில் கட்டுவது, பட்டுச்சேலை, பூ, மாலை, பாத்திரம், மேளதாளம், வானவேடிக்கைகள் மேலும் பலசகல பொருட்கள் அன்றயதினம் தேவையான) தாய்மாமன் உறவு வழங்குவது தமிழர் மரபுவழி வாழ்வியல் பண்பாட்டு கலாச்சார சடங்கு சம்பிரதாய வழக்கம் இதுவே. 

திருமணத்தில் தாலி கட்டிய பிறகு தாய் மாமன் திருமணப் பெண்ணுக்கு நெற்றிப் பட்டம் கட்டுவார். பட்டம் கட்டுதல் என்பது உரிமை கொடுப்பதைக் குறிக்கும் சொல்லாகும்.

'நதியில் விளையாடி கொடியின் தலை சீவி நடந்த இளம்தென்றலே
வளர் பொதிகை மலை தோன்றி மதுரை﻿ நகர் 
கண்டு பொலிந்த தமிழ் மன்றமே
மாமன் தங்கை மகளான மங்கை உனக்காக உலகை விலை பேசுவார்..உலகை விலை பேசுவார்

'தாய் மாமன் சீர் சுமந்து வாராண்டி அவன் தங்கக் கொலுசு கொண்டு தாராண்டி'


</doc>
<doc id="213802" url="https://ta.wikipedia.org/wiki?curid=213802" title="வயலும் வாழ்வும் (தொலைக்காட்சி நிகழ்ச்சி)">
வயலும் வாழ்வும் (தொலைக்காட்சி நிகழ்ச்சி)

வயலும் வாழ்வும் பொதிகை தொலைக்காட்சி ஒளிபரப்பும் விவசாயம் சார்ந்த நிகழ்ச்சியாகும். இந்நிகழ்ச்சிகளை வழங்கி வரும் நபர்களில் பனப்பாக்கம் சுகுமாரும் ஒருவர். 

இந்நிகழ்ச்சியில் மண்புழு உரம், சொட்டு நீர்ப் பாசனம் போன்ற வேளண்மை தொடர்பான செய்திகளை விவசாயிகளுக்கு கூறுகின்றனர்.

எம். எஸ். விஸ்வநாதம் இந்நிகழ்ச்சியின் "தாய் நிலம் தந்த வரம் தாவரம்" பாடலை இசையமைத்து பாடியிருந்தார். 



</doc>
<doc id="213803" url="https://ta.wikipedia.org/wiki?curid=213803" title="ஆலங்குடி சோமு">
ஆலங்குடி சோமு

ஆலங்குடி சோமு (12 திசம்பர் 1932 - 6 சூன் 1990) தமிழ்த் திரைப்பட பாடலாசிரியரும், தயாரிப்பாளரும் ஆவார். இந்தியாவின் தமிழக அரசினால் வழங்கப்படும் கலைமாமணி விருது 1973 - 1974 பெற்றுள்ளார்.

தமிழ்நாடு, சிவகங்கை மாவட்டம், காரைக்குடியை அடுத்த ஆலங்குடியைச் சேர்ந்தவர் .1960 முதல் 1985 வரை திரைப்பட பாடல்களை எழுதியுள்ளார். [1960 இல் வெளிவந்த யானைப்பாகன் திரைப்படத்திற்காக "ஆம்பளைக்கு பொம்பள அவசியந்தான்" என்பது இவர் எழுதிய முதற்பாடல்.

ஆயிரம் கைகள் மறைத்து நின்றாலும் ஆதவன் மறைவதில்லை
ஆணைகள் இட்டே யார் தடுத்தாலும் அலைகடல் ஓய்வதில்லை


இரவும் பகலும், கார்த்திகை தீபம் ஆகிய படங்களைன் பாடல்கள் அனைத்தையும் இவரே எழுதியுள்ளார்.

==தயாரித்த படங்கள்--



</doc>
<doc id="213811" url="https://ta.wikipedia.org/wiki?curid=213811" title="சூரத்து குறைஷின்">
சூரத்து குறைஷின்

ஸூரத்து குறைஷின் குறைஷிகள் என்பது திருக்குர்ஆனின் 106வது அத்தியாயம் ஆகும்.

திருமறையின் சில அத்தியாயங்கள் நபிகளாரின் மக்கா வாழ்க்கையின் போதும், சில அத்தியாயங்கள் மதீனா வாழ்க்கையின் போதும் அருளப்பட்டன. மக்கா வாழ்க்கையின் போது அருளப்பட்டவை ‘மக்கிய்யா’ (மக்காவுடன் தொடர்புடயவை) எனவும், ’மதனிய்யா’ (மதீனாவுடன் தொடர்புடைவை) எனவும் குறிப்பிடப்படும்.

திருக்குர்ஆனின் 106 அத்தியாயமாகத் திகழும் ஸூரத்து குறைஷின் (குறைஷிகள்) மக்கா வாழ்வின் போது அருளப்பட்டதால் இது மக்கிய்யா வகையைச் சார்ந்ததாகும்.
ஸூரத்து குறைஷின் அரபுச் சொல்லுக்கு குறைஷிகள் எனப் பொருள்.




</doc>
<doc id="213812" url="https://ta.wikipedia.org/wiki?curid=213812" title="பி. சிவனடி">
பி. சிவனடி

பி. சிவனடி இந்திய சரித்திரக் களஞ்சியம் தொகுத்தது மூலம் அறியப்படுகிறார்.
சிவனடி இந்திய நாட்டில் தமிழ் நாடு மாநிலத்தில் விருதுநகரில் பிறந்து, விருதுநகர் இந்து நாடார் கல்லூரியில் வேலை செய்து ஓய்வு பெற்றவர். தன் ஓய்வுகாலங்களில் தமிழகத் தலைநகரான சென்னையில் வாழ்ந்தவர்.

தன் வாழ்நாளில் தமது முன்னோர்களின் ஐந்து தலைமுறைகளைப்பற்றி அறிந்துகொள்ள முற்பட்டார்.
இதன் விளைவாக உருவானதே இந்திய சரித்திரக் களஞ்சியம் ஆகும். 17ம் நூற்றாண்டு துவங்கி 2000ம் ஆண்டுவரை பத்து, பத்து ஆண்டுகளாக பிரித்து தனது முதல் தொகுப்பான 1701 முதல் 1710 வரையான தொகுப்பை அவர் வெளியிடும்போது அவருக்கு வயது 60 ஆனது. 
அவர் 16 தொகுப்பு வரை எழுதி 14வது தொகுப்பை பிரசுரம் மட்டுமே செய்ய முடிந்தது. மற்ற இரண்டு தொகுப்புகள் பிரசுரம் ஆகவில்லை. 

பி. சிவனடியின் புத்தகங்களை மறுபதிப்பு செய்து கணித ஆசிரியர் ஏ. வெண்ணிலா என்பவர் வெளியிட்டுள்ளார். 

எழுத்தாளர் சுஜாதா இவரைப்பற்றிக் கூறும்போது ”பல ஆண்டுகள் நிகழ்ந்த சம்பவங்களை மிகவும் சுவைபட பத்து, பத்து ஆண்டுகளாக பிரித்து விஸ்தாரமான பின்னணிச் செய்திகளுடன் சுவாரஸ்யமாக கொடுத்துள்ளார். இவரின் முப்பது தொகுதியையும் அவர் முடிக்க வாழ்த்துக்கள். தைரியமாகவும், தெளிவாகவும் எழுதப்பட்ட உரைநடையாகும்” என்று குறிப்பிட்டுள்ளார்.

இவர் 13ம் தொகுதியை பிரசுரம் செய்தபின் சென்னையில் இயற்கை எய்தினார்.


</doc>
<doc id="213819" url="https://ta.wikipedia.org/wiki?curid=213819" title="குடல்வால் புற்று">
குடல்வால் புற்று

குடல்வால் புற்று. 
குடல்வால் புற்று என்பது குடல்வாலில் உள்ள உயிரணுக்கள் கட்டுப்பாடற்று பலகிப்பெருகுவதனால் தோன்றும் புற்று நோயாகும். குடல்வால் ஒரு பை போன்ற ஓர் உறுப்பாகும். இது பொதுவாக 10 சென்றி மீட்டர் நீளமிருக்கும். இவ்வுறுப்பு செரிமான மண்டல உறுப்பாகவே கருதப்படுகிறது. மேலும் இது தேவையற்ற ஓர் உறுப்பாகவும் கருதப்படுகிறது. நாளமில்லாச் சுரப்பி, நாளமுடையச் சுரப்பி, மற்றும் ஊநீர் தொகுதியினைச் சார்ந்ததாகவும் எண்ணப்படுகிறது. 
குடல்வால் புற்று அரிதாகவே தோன்றுகிறது.இது கார்சினாய்ட் ( ) வகையைச்சார்ந்தது. மிகவும் மெதுவாக வளரும் கட்டியாகும். இது புற்றாக இருக்க வேண்டுவதில்லை.நுண்ணோக்கியில் ஆராயும் போது அவை குடல் புற்று போல் காணப்படுகின்றது.1,000,000 பேரில் 0.12 பேரே இந்நோயுடன் காணப்பட்டனர். ஆரம்ப நிலையில் அறுவை மருத்துவமும் தொடந்து கதிர்மருத்துவமும் மேற்கொள்ளப்படுகின்றன.
குடல்வால் புற்று பிற இடங்களுக்குப் பரவலாம். 20% சளிப்படல அணுக்களில் தோன்றுகிறது.வயது ஒரு முக்கிய காரணியாக உள்ளது.மற்றபடி காரணம் இன்னது என்று தெரியவில்லை.அறிகுறிகளாக வயிற்று வலி,வயிறு உப்புசம், குடல்வால் அழர்ச்சி,வயிற்றுப்பகுதியில் நீர் கோர்த்திருத்தல்,மலம் கழிப்பதில் கடினம், மலட்டுத் தன்மை, முதலியன காணப்படும்.
கணினியுடன் இயங்கும் தளகதிர் படம், காந்த ஒத்ததிர்வு படம், மீயொலி ஆய்வு நோயினைக் கண்டு கொள்ள உதவும் .திசு பரிசோதனை நோயினை உறுதி செய்ய கட்டாயம் செய்ய வேண்டும். அறுவையே சிறந்த மருத்துவ முறையாக உள்ளது.வேதி மருந்துகளும் உள்ளன. சில சமயங்களில் கதிர்மருத்துவமும் மேற்கொள்ளப்படுகிறது.பாசுபரசு 32 ம் உதவக்கூடும்.

</doc>
<doc id="213820" url="https://ta.wikipedia.org/wiki?curid=213820" title="இணை கேடயச்சுரப்பி புற்றுநோய்">
இணை கேடயச்சுரப்பி புற்றுநோய்

இணை கேடயச்சுரப்பி புற்றுநோய் (அ) பராதைராய்டு புற்றுநோய் என்பது பாராதைராய்டுச் சுரப்பிகளில் தோன்றும் புற்றுநோயாகும். இச்சுரப்பி, உடலில் சுண்ணாம்புச் சத்தினைக் கையாளும் சுரப்பிகளாகும். மொத்தம் நான்கு சிறு பாராதைராய்டுச் சுரப்பிகள் தைராய்டுச் சுரப்பியின் மேல், ஒவ்வொரு பக்கமும், இரண்டு என உள்ளன. இவை கொண்டைக் கடலை அளவு சிறிதாக இருக்கும்.

தளர்ச்சி, மலச்சிக்கல், எலும்பு முறிவு, அதிகத் தாகம், அடிக்கடிச் சிறுநீர் போதல், சுரப்பியில் கல், பசியின்மை, வாந்தி, குமட்டல் முதலியனப் புற்றுநோயின் முக்கிய அறிகுறிகளாகும். ஆரம்ப நிலையில் இந்நோயினைக் கண்டு கொள்வது கடினம். மருத்துவர் உடலையும் கழுத்தினையும் அழுத்திப் பார்த்துப் புற்று உள்ளதென்பதை அறிந்துகொள்வார். குருதியில் இணைகேடய இயக்குநீர், சுண்ணாம்புச் சத்து அளவுகள் மூலம் கண்டறியப்படுகிறது. அணுக்கரு மருத்துவமும்-செசுடாம்பின் இசுகேன்-மீயொலி படமும் புற்றினை அறிய உபயோகப்படுத்தப்படுகிகின்றன.

உயர் சுண்ணாம்புச் சத்தினைச் சரிசெய்யப் பொட்டசியம் நைட்ரேட்டு பயன்படுத்தப்படுகிறது. பாமிட்ரோனேட்டு எலும்பு மெலிவினையும், சுண்ணாம்புச் சத்து உடல் ஏற்றுக் கொள்ளுவதனையும் கட்டுப்படுத்துகிறது. பிஸ்பாசுபோனேற்று நரம்பு வழியாகச் செலுத்தப்படுகிறது. அறுவை மருத்துவம் எளிது. மேலே கூறிய மருந்துகளும், கதிர் மருத்துவமும் சிகிச்சையளிக்கப் பயன்படுத்தப்படுகின்றன. மெதுவாக வளரும் இந்நோயினை மருத்துவத்தால் கட்டுபடுத்த முடியும். இந்நோய் நுரையீரல், எலும்பிற்கும் பரவலாம். இப்புற்றுநோயால் பாதிப்படைந்தவர்கள் இறப்பு ஏற்படும் நிலை உயர் கால்சியத்தால் நிகழ்கிறது. புற்றால் அல்ல. இப்புற்றுநோயானது சிகிச்சைக்குப்பின் மறுபடியும் வரலாம். அப்போது அறுவை சிகிச்சைப் பயனளிக்கக்கூடும். தொண்டைக் கரகரப்பு, தொற்றுநோய், குறை கால்சியம் ஆகியவை இந்நோய்க் கண்டவர்களில் காணப்படும் பிற கூறுகளாகும். கழுத்தில் கட்டி இருந்தால் மருத்துவரை நாடி நலம் பெறலாம். இது, 30 வயதினைக் கடந்த ஆண், பெண் என இருபாலினரிடமும் காணப்படும் மிகவும் அரிதானப் புற்று நோயாகும். இந்நோய் நிகழ்வதற்கான காரணங்கள் தெரியவில்லை. கழுத்தில் கதிர் வீச்சினைப் பெற்றவர்களிடம் இந்நோய் வர வாய்ப்புகள் அதிகம். நாளமில்லாச் சுரப்பியில் புதுவளர்ச்சி உள்ளவர்களிடமும் இந்நோய் வளர வாய்ப்புகள் சற்று அதிகம்.

குருதியில் அதிக அளவுச் சுண்ணாம்புச் சத்துக் காணப்படும். இது பல உறுப்புக்களையும் பாதிக்கும். எலும்பில் வலிக் காணப்படும்.

</doc>
<doc id="213834" url="https://ta.wikipedia.org/wiki?curid=213834" title="சொக்கநாதப் புலவர்">
சொக்கநாதப் புலவர்

சொக்கநாதப் புலவர் என்பவர் 18 ஆம் நூற்றாண்டில் பலபட்டடைச் சொக்கநாதப் புலவர் காலத்தில் வாழ்ந்த புலவர். இருவரும் வெவ்வேறு புலவர்கள் எனக் காட்டுவதற்காக ஒருவரை அவரது ஊர்ப் பெயரோடு சேர்த்துப் "பலபட்டடைச் சொக்கநாதன் புலவர்" எனக் குறிப்பிடலாயினர். சொக்கநாதப் புலவரின் 43 பாடல்கள் தனிப்பாடல் திரட்டு நூலில் இடம்பெற்றுள்ளன.

சொக்கநாதன் என்னும் பெயர் மதுரையில் குடிகொண்டுள்ள சிவபெருமானின் பெயர்களில் ஒன்று.
தொண்டை நாட்டு வள்ளலாகத் திகழ்ந்த கறுப்பண்ணன் (கறுப்பன்) இப் புலவரைப் போற்றிய வள்ளல். கறுப்பனின் தந்தை கஸ்தூரி பூபன். இவன் ஊர் மாவை. இது இக்காலத்தில் மாவூர் என வழங்கப்படுகிறது. 

புலவரைப் போற்றிய மற்றொரு வள்ளல் வேங்கடராமன். இவன் மாதை என வழங்கப்படும் வல்லக்கோட்டையில் வாழ்ந்துவந்தான். இவனும் இவனது தம்பியரும் இப் புலவரை மாவூரில் வாழ்ந்த வள்ளல் கறுப்பண்ணன் வீடு வரையில் பல்லக்கில் சுமந்து வந்து புலவருக்குப் பெருமை சேர்த்தனர். 
இவர் ஊர் ஊராகச் சென்று சிவபெருமானின் திருவிளையாடல் செய்திகளை இவர் வேடிக்கையாக நயம்படப் பாடியுள்ள பாங்கினை விக்கிமூலத்தில் தரப்பட்டுள்ள இவரது பாடல்களில் காணலாம். 

வில்லாலும், கல்லாலும், செருப்பாலும் அடித்தவர்களுக்கெல்லால் அருள் பாலித்துவிட்டு மலரைப் போட்ட காமனை எரித்தாயே, ஏன்? - எனக் கூறும் பாடல் (7) சுவையான பாடல்களுக்கு ஓர் எடுத்துக்காட்டு. 


</doc>
<doc id="213839" url="https://ta.wikipedia.org/wiki?curid=213839" title="பன்னாட்டுக் கால்பந்துச் சங்க வாரியம்">
பன்னாட்டுக் கால்பந்துச் சங்க வாரியம்

பன்னாட்டுக் காற்பந்துச் சங்க வாரியம் ("International Football Association Board", IFAB) காற்பந்தாட்டம் தொடர்பான அனைத்து விதிமுறைகளையும் தீர்மானிக்கும் அமைப்பு ஆகும்.

பன்னாட்டுக் கால்பந்துச் சங்க வாரியம் ஐக்கிய இராச்சியத்தின் ஒவ்வொரு முன்னோடியான காற்பந்துச் சங்கங்களும் —இங்கிலாந்தின் கால்பந்துச் சங்கம் (எஃப்ஏ), இசுக்கொட்லாந்தின் இசுக்கொட்லாந்து கால்பந்துச் சங்கம் (எஸ்எஃப்ஏ), வேல்சின் வேல்சு கால்பந்துச் சங்கம் (எஃப்ஏடபுள்யூ) மற்றும் வடக்கு அயர்லாந்தின் அயர்லாந்து கால்பந்துச் சங்கம் (ஐஎஃப்ஏ)—காற்பந்தாட்டத்திற்கான உலக கட்டுப்பாட்டு அமைப்பான பன்னாட்டுக் கால்பந்து சங்கங்களின் கூட்டமைப்பும் பங்கேற்கும் அமைப்பாகும். ஒவ்வொரு ஐக்கிய இராச்சியத்தின் சங்கத்திற்கும் ஒரு வாக்கும் பிபாவிற்கு நான்கு வாக்குகளும் உள்ளன. இந்த வாரியத்தின் முடிவுகள் முக்கால்வாசி வாக்குகளைப் பெற்றாலே, அதாவது ஆறு வாக்குகள், அங்கீகரிக்கப்பட்டதாகும். எனவே இந்த வாரியத்தின் முடிவுகளை செயலாக்க ஃபிஃபாவின் ஆதரவு இன்றியமையாதது; ஆனால் அது மட்டுமே விளையாட்டு விதிகளை மாற்றவியலாது. குறைந்தது இரண்டு ஐக்கிய இராச்சிய சங்கங்கள் உடன்பட வேண்டும். மேலும் கூட்டம் நடத்த ஐந்து உறுப்பினர் சங்கங்களில் குறைந்தது நான்கு சங்கங்களாவது பங்கேற்க வேண்டும்; அதில் ஃபிஃபாவின் பங்கேற்பு கட்டாயமானது.
ஒருமுறை ஆட்ட விதிகளை வேண்டுமானால் மாற்றுவதற்காகவும் பிறிதொருமுறை தனது உள்நிர்வாக விடயங்களுக்காகவுமாக இந்த வாரியம் ஆண்டுக்கு இருமுறை கூடுகிறது. முதல் கூட்டம் வருடாந்திர பொதுக் கூட்டம் ("AGM") எனவும் இரண்டாவது வருடாந்திர செயற்பாட்டுக் கூட்டம் ("Annual Business Meeting","ABM") எனவும் அழைக்கப்படுகிறது. வருடாந்திர பொதுக்கூட்டதிற்கு நான்கு வாரங்கள் முன்பே உறுப்பினர் சங்கங்கள் தங்கள் வழிமொழியுரைகளை நடத்தும் சங்கத்தின் செயலாளருக்கு அனுப்பிட வேண்டும். ஃபிஃபா அனைத்து பரிந்துரைகளையும் அச்செடுத்து தனது அனைத்துச் சங்கங்களுக்கும் அனுப்புகிறது. இந்த பொதுக்கூட்டம் பொதுவாக பெப்ரவரி அல்லது மார்ச்சு மாதத்திலும் செயற்பாட்டுக் கூட்டம் செப்டம்பர் அல்லது அக்டோபரிலும் நடைபெறுகிறது. தேவையேற்படுமானால், இந்த இரண்டுக் கூட்டங்களைத் தவிர சிறப்புக் கூட்டம் ஒன்றை வாரியம் நடத்தலாம். திசம்பர் 2012 நிலவரப்படி கடைசி சிறப்புக் கூட்டம் சூரிக்கு நகரில் சூலை 5, 2012 இல் நடத்தப்பட்டது.

ஒவொரு ஆண்டு வருடாந்திர பொதுக் கூட்டத்தில் எடுக்கப்படும் முடிவுகள் சூலை 1 முதல் அனைத்துக் கூட்டமைப்புக்கள் மற்றும் உறுப்பினர் சங்கங்களைக் கட்டுப்படுத்தும். ஆனால் நடந்துகொண்டிருக்கும் காற்பந்தாட்டப் பருவம் சூலை 1 அன்று முடிவுறாவிட்டால் அந்த உறுப்பினர் சங்கங்கள் மட்டும் புதிய விதிகளை கடைபிடிப்பதை அடுத்த பருவம் வரை தள்ளிப் போடலாம். 



</doc>
<doc id="213843" url="https://ta.wikipedia.org/wiki?curid=213843" title="கால்பந்தாட்டச் சட்டங்கள்">
கால்பந்தாட்டச் சட்டங்கள்

காற்பந்தாட்ட சட்டங்கள் ("Laws of the Game" ) காற்பந்தாட்டத்தை வரையறுக்க உதவும் விதிகள் ஆகும். இந்த சட்டங்கள் முதன்முதலில் கேம்பிரிச்சுப் பல்கலைக்கழக காற்பந்துக் கழகம் 1848இல் கேம்பிரிட்ச்சின் "பார்க்கரின் பொதுவிடத்தில்" வரையறுக்கப்பட்டு, அக்டோபர் 26, 1863இல் கால்பந்துச் சங்கத்தால் ஏற்றுக்கொள்ளப்பட்டவை. அச்சமயத்தில் எஃப்ஏயின் கௌரவ செயலராக இருந்த ஈ.சி. மோர்லி "இவை மிகவும் எளிமையாக இருப்பதுடன் ஆட்டத்தின் உண்மையான கொள்கைகளைத் தழுவியுள்ளன" எனக் கூறினார். "பார்க்கர்ஸ் பிளேசு" எனப்படும் இந்த மைதானம் காற்பந்தாட்டத்தின் பிறப்பிடமாகக் கருதப்படுகிறது.

இச்சட்டங்கள் பன்னாட்டுக் கால்பந்துச் சங்க வாரியத்தினால் எழுதப்பட்டு பராமரிக்கப்படுகிறது. இவ்விளையாட்டினை கட்டுப்படுத்தும் அமைப்பான பன்னாட்டுக் கால்பந்து சங்கங்களின் கூட்டமைப்பு அச்சிட்டு வெளியிடுகிறது. இச்சட்டங்கள் ஒவ்வொரு அணியிலும் இருக்க வேண்டிய விளையாட்டாளர்களின் எண்ணிக்கை, ஆட்டத்தின் கால அளவு, ஆட்ட மைதானம் மற்றும் பந்தின் அளவுகள், எவ்வகையான, தன்மையான முறைமீறல்களுக்கு ஆட்டநடுவர்கள் தண்டனை வழங்கலாம், பெரும்பாலும் தவறாக புரியப்படும் ஆஃப்சைடு சட்டம், மற்றும் ஆட்டத்தை வரையறுக்கும் பல சட்டங்களை குறிப்பிடுகின்றன.

தற்போது நிலுவையிலிருக்கும் "காற்பந்தாட்டச் சட்டங்கள்" பதினேழு தனித்தனி சட்டங்கள் உள்ளன. ஒவ்வொரு சட்டத்திற்கும் பல விதிகளும் வழிமுறைகளும் தரப்பட்டுள்ளன:

இன்று, இந்த 17 சட்டங்களும் ஏ5 அளவுத்தாள்களில் (140 x 215 மிமீ) 50 பக்கங்களுக்குள்ளான கையேட்டில் அடங்குகின்றன. 1997இல் மேற்கொள்ளப்பட்ட சீரமைப்பில் பல பத்திகள் நீக்கப்பட்டு பல விதிகள் தெளிவாக்கப்பட்டுள்ளன. இந்தச் சட்டங்கள் ஆங்கிலப் பொதுச் சட்டப் பாணியில் எழுதப்பட்டுள்ளன. இவை வழிகாட்டல்களாகவும் கொள்கை நோக்கங்களாகவும் அமைந்துள்ளன. செயற்படுத்தல், மரபு மற்றும் ஆட்ட நடுவர்களின் செயலாக்கங்களால் நிலைநிறுத்தப்படுகின்றன. 

ஆட்ட நடுவர்கள் தங்கள் திறனாய்வு மற்றும் இயல்பறிவு கொண்டு இச்சட்டங்களை பயன்படுத்த எதிர்பார்க்கப்படுகின்றனர்.



</doc>
<doc id="213844" url="https://ta.wikipedia.org/wiki?curid=213844" title="வெள்ளித்திரை (திரைப்படம்)">
வெள்ளித்திரை (திரைப்படம்)

வெள்ளித்திரை 2008ல் வெளிவந்த தமிழ் திரைப்படமாகும். இதனை விஜி எழுதி, இயக்கியிருந்தார். இத்திரைப்படம் மலையாளத் திரைப்படமானா உதயனு தரம் என்ற படத்தின் மறு ஆக்கமாகும். இதில் பிருத்விராஜ், கோபிகா, பிரகாஷ் ராஜ் ஆகியோர் முக்கியகதாப்பாத்திரத்தில் நடித்திருந்தனர்.



</doc>
<doc id="213845" url="https://ta.wikipedia.org/wiki?curid=213845" title="இளங்கோ குமரவேல்">
இளங்கோ குமரவேல்

இளங்கோ குமரவேல் இந்தியத் திரைப்பட நடிகரும், திரைகதை எழுத்தாளரும் ஆவார். 2001இல் மாயன் திரைப்படத்தின் மூலம் நடிகரானார். இவர் கூத்துப்பட்டறையில் பயிற்சி பெற்றவர். கற்றது களவு திரைப்படத்தின் திரைக்கதை எழுதியுள்ளார்.


</doc>
<doc id="213847" url="https://ta.wikipedia.org/wiki?curid=213847" title="பொன்னியின் செல்வன் (2005 திரைப்படம்)">
பொன்னியின் செல்வன் (2005 திரைப்படம்)

பொன்னியின் செல்வன் 2005 தமிழ்த் திரைப்படமாகும். இப்படத்தினை ராதா மோகன் இயக்கியிருந்தார். இதில் ரவி கிருஷ்ணா, கோபிகா, ரேவதி ஆகியோர் முக்கிய கதாப்பாத்திரத்தில் நடித்துள்ளனர். வித்தியாசாகர் இப்படத்திற்கு இசையமைத்துள்ளார். 




</doc>
<doc id="213850" url="https://ta.wikipedia.org/wiki?curid=213850" title="சென்னை உயர்நீதிமன்றத்தில் நடைபெற்ற முக்கிய வழக்குகள்">
சென்னை உயர்நீதிமன்றத்தில் நடைபெற்ற முக்கிய வழக்குகள்

சென்னை உயர்நீதிமன்றத்தில் நடைபெற்ற முக்கிய வழக்குகளில் சரித்திர முக்கியத்துவம் வாய்ந்த வழக்குகள் பற்றிய தொகுப்புகள் இங்கே கொடுக்கப்பட்டுள்ளன:

வழக்கு:1944 நவம்பர் 7ல் லட்சுமிகாந்தன் என்ற முன்னால் பத்திரிக்கையாளர் தன் வக்கீல் ஒருவருடைய வீட்டுக்குச் சென்றான். அவர் இருப்பது வேப்பேரி. அங்கிருந்து புரசவாக்கத்திலிருந்த தன் வீட்டுக்கு ஒரு ரிக் ஷாவில் திரும்பி வரும்போது சிலர் அந்த ரிக் ஷாவை வழிமறித்து அவனைத் தாக்கிக் கத்தியால் குத்திவிட்டு ஓடிவிட்டனர். புரசைவாக்கம் தாணா தெரு அருகில் இந்த நிகழ்ச்சி நடந்தது. அவனுடைய ரத்தப்போக்கு காரணத்தால் அடுத்த நாள் காலை மரணமைடந்தான். இதன் காரணமாக பிரிட்டிஷ் போலீஸ் எட்டுப் பேரை கைது செய்து கொலை வழக்குத் தொடர்ந்தது
குற்றம் சாட்டப்பட்டவர்கள்:எம்.கே.தியாகராஜ பாகவதர், என்.எஸ்.கிருஷ்ணன், திரைப்பட இயக்குனர் ஸ்ரீராமுலு நாயுடு ஆகியோர்.
காலம்:1944ஆம் ஆண்டு நடந்த முதல் 1947 வரை 
தீர்ப்பு:
ஏப்ரல் 1945ல் சென்னை உயர்நீதி மன்றத்தில் வழக்கு ஆரம்பித்தது. மே 1945ல் தியாகராஜ பாகவதர், என்.எஸ்.கிருஷ்ணன் உள்பட ஆறு பேர் ‘கொலைச் சதி' குற்றம் செய்தவர் எனத் தீர்மானிக்கப்பட்டு ஆயுள் தண்டனை அளிக்கப்பட்டது. ஸ்ரீராமுலு கொலைச் சம்பவம் நடந்தபோது அவர் உள்ளூரில் இல்லை என்ற காரணத்தினால் அவர் விடுவிக்கப்பட்டார். 1946ல் தியாகராஜ பாகவதரும் என்.எஸ்.கிருஷ்னனும் தங்கள் வழக்கை லண்டனிலுள்ள ப்ரிவி கௌன்ஸிலுக்கு எடுத்துச் சென்றனர். 
ஏப்ரல் 1947ல் ப்ரிவி கௌன்ஸில் சென்னை உயர்நீதிமன்றம் தீர்ப்பை மறுபரிசீலனை செய்ய வேண்டுமென்று உத்தரவிட்டது. சென்னை உயர்நீதி மன்றம் வழக்கை மறுபரிசீலனை செய்து, பாகவதரையும், கிருஷ்ணனையும் ஏப்ரல் 1947ல் விடுதலை செய்தது. 1947ஆம் ஆண்டு ஏப்ரல் 25ஆம் நாள் வெள்ளிக்கிழமை நீதிபதிகள் ஹாப்பலும், ஷஹாபுத்தீனும் தங்களது தீர்ப்பை வழங்கினார்கள். “இந்த வழக்கில் அப்ரூவரான ஜெயானந்தனின் வாக்குமூலம் ஊர்ஜிதம் ஆகவில்லை. ஊர்ஜிதம் செய்யப்படாத அந்த வாக்குமூலத்தை வைத்துக்கொண்டு தியாகராஜ பாகவதரையும் என்.எஸ்.கிருஷ்ணனையும் தண்டிப்பதை ஏற்றுக்கொள்ள முடியாது. இருவரையும் விடுதலை செய்கிறோம்” என்று தங்கள் தீர்ப்பில் கூறியிருந்தார்கள்.

பின்புலம்:
2006ல் நடைபெற்ற தமிழ்நாடு சட்டமன்றத் தேர்தலில் திமுக தனது தேர்தல் அறிக்கையில் அனைத்துப் பள்ளிகளிலும் ஒரே தரமான கல்வி வழங்கிடும் சமச்சீர்க் கல்வி மெட்ரிக், ஆங்கிலோ இந்தியன், ஓரியண்ட்டல் பாடத்திட்டங்கள் ஆகிய 4 பாடத்திட்டங்களுக்கும் பொதுவான ஒரு கல்வித் திட்டமான சமச்சீர் கல்வித் திட்டத்தை கொண்டு வரப்படும் என்று அறிவித்தது. 

2011 ல் பதவியேற்ற அதிமுக தலைமையிலான அரசு பதவியேற்றபின் முதலாம் வகுப்பு மற்றும் ஆறாம் வகுப்பு தவிர்த்து ஏனைய வகுப்புகளுக்கு இவ்வருடம் சமச்சீர்கல்வியை அமல்படுத்தப் போவதில்லை என்று அறிவித்தது. சமச்சீர் கல்வியை நிறுத்திவைக்கும் அரசின் முடிவை எதிர்த்து பெற்றோர்கள் சார்பில் உச்சநீதிமன்றத்தில் வழக்கு தொடுக்கப்பட்டது. 

செ‌ன்னை உய‌ர் ‌நீ‌‌திம‌ன்ற‌த்‌தி‌ல் சமச்சீர் கல்விக்கு ஆதரவாக மூத்த வழ‌க்க‌றிஞ‌ர் என்.ஜி.ஆர்.பிரசாத் வாதாடினா‌ர். தமிழக அரசு சார்பில் அட்வகேட் ஜெனரல் ஏ.நவநீதகிருஷ்ணன், சுப்ரீம் கோர்ட்டு மூத்த வக்கீல் பி.பி.ராவ் ஆகியோர் ஆஜரானார்கள்.

தீர்ப்பு:
சமச்சீர்க் கல்வித் திட்டம் தொடர்பான வழக்கை விசாரித்த சென்னை உயர் நீதிமன்றம் 1ஆம் வகுப்பு முதல் 10ஆம் வகுப்பு வரை சமச்சீர்க் கல்வியை 2011 ஆம் ஆண்டில் இருந்தே அமல்படுத்துமாறு 18 ஜூலை 2011 அன்று உத்தரவிட்டது. 

அன்று தமிழகமே கொந்தளித்து வென்ற வழக்கு


</doc>
<doc id="213855" url="https://ta.wikipedia.org/wiki?curid=213855" title="திருக்கோடிக்காவல்">
திருக்கோடிக்காவல்

திருக்கோடிக்காவல் தமிழ் நாடு தஞ்சாவூர் மாவட்டம் திருவிடைமருதூர் தாலூக்காவிலுள்ள ஒரு ஊராகும் . 

இது காவிரியின் வடபாகத்தில் கும்பகோணத்திலிருந்து மயிலாடுதுறை செல்லும் வழியில் அமைந்துள்ளது. நில நேர்க்கோடு 11.071 நில நிரைக்கோடு 79.521 இந்த ஊரின் அமைவிடம். 

நவக்கிரக தலங்களான சூரியனார் கோயில், கஞ்சனூர் என்பவற்றோடு, மகாராஜபுரம், கதிராமங்கலம் ஆகியவை அண்மையிலுள்ள ஊர்களாகும்.

திருக்கஞ்சனூர் சப்தஸ்தானத்தில் இடம் பெறும் ஏழூர்த்தலங்கள் கஞ்சனூர், திருக்கோடிக்காவல், 
திருவாலங்காடு, திருவாவடுதுறை, ஆடுதுறை, திருமங்கலக்குடி, திருமாந்துறை (தென்கரை மாந்துறை) ஆகிய தலங்களாகும். 

பாடல் பெற்ற தலமான திருக்கோடிக்காவல் கோடீசுவரர் கோயில் இவ்வூரில் அமைந்துள்ளது.

திருக்கோடிக்காவல் பல சங்கீத வித்துவான்களின் பிறப்பிடமாகும். திருக்கோடிக்காவல் கிருஷ்ண ஐயர் வயலின் வாத்தியத்தில் பல நுட்பங்களைப் புகுத்தியவர். அவரே கருநாடக இசைக் கச்சேரிகளில் வயலின் வாத்தியத்தைப் பிரபலப்படுத்தினார் என்ற கருத்தும் உண்டு. செம்மங்குடி சீனிவாச ஐயர் இவரின் மருகர் ஆவார்.


</doc>
<doc id="213856" url="https://ta.wikipedia.org/wiki?curid=213856" title="யூகோசுலாவிய தேசிய காற்பந்து அணி">
யூகோசுலாவிய தேசிய காற்பந்து அணி

யூகோஸ்லாவியா தேசிய காற்பந்து அணி (Yugoslavia national football team), "யூகோஸ்லாவிய இராச்சியம்" (Kingdom of Yugoslavia) (1918-1943) மற்றும் "யூகோஸ்லாவிய சமதர்ம கூட்டாட்சிக் குடியரசு" (Socialist Federal Republic of Yugoslavia) (1946-1991) ஆகிய அரசுகளின் சார்பில் பன்னாட்டுக் காற்பந்தாட்டங்களில் பங்கேற்ற காற்பந்து அணியாகும். இது, பன்னாட்டுக் காற்பந்தாட்டப் போட்டிகளில் பலமுறை வெற்றிகளைக் கண்ட அணியாகும். 1992-ஆம் ஆண்டில் நடைபெற்ற யூகோஸ்லாவியப் போரின்போது, ஐக்கிய நாடுகள் சபையின் உத்தரவின் பேரில் பன்னாட்டுப் போட்டிகளில் பங்குபெற தடைவிதிக்கப்பட்டது. 1994-ஆம் ஆண்டில் தடை நீக்கப்பட்டபோது, யூகோஸ்லாவிய கூட்டாட்சிக் குடியரசு தேசிய காற்பந்து அணியாக உருவெடுத்தது.

செர்பியா தேசிய காற்பந்து அணியானது, பன்னாட்டுக் கால்பந்து சங்கங்களின் கூட்டமைப்பு மற்றும் ஐரோப்பிய கால்பந்து சங்கங்களின் ஒன்றியம் ஆகியவற்றில் யூகோஸ்லாவியா அணியின் இடத்தைப் பெற்றது; அவ்விரு அமைப்புகளாலும், செர்பியாவே யூகோஸ்லாவிய அணிக்கடுத்த தொடர்ச்சியாகக் கருதப்படுகிறது.



</doc>
<doc id="213860" url="https://ta.wikipedia.org/wiki?curid=213860" title="கும்பகோணம் ராஜமாணிக்கம் பிள்ளை">
கும்பகோணம் ராஜமாணிக்கம் பிள்ளை

கும்பகோணம் ராஜமாணிக்கம் பிள்ளை (Kumbakonam Rajamanickam Pillai பி: ஆகத்து 5, 1898, இ: 1970) தமிழகத்தைச் சேர்ந்த ஒரு கருநாடக இசை வயலின் வாத்தியக் கலைஞர் ஆவார்.

இவர் தஞ்சாவூரிலிருந்து திருவாரூர் செல்லும் வழியில் உள்ள நீடாமங்கலத்தின் அருகாமையில் அமைந்துள்ள ஆலங்குடி என்னும் கிராமத்தில் ஒரு இசை வேளாளர் குடும்பத்தில் பிறந்தார். தாயார் பெயர் கமலத்தம்மாள்.
தனது மகனின் இசைத் திறமையை வளர்த்துவிட வேண்டுமென்பதில் தாயார் பெரிதும் அக்கறை கொண்டிருந்தார்.
ராஜமாணிக்கம் பிள்ளை முதலில் நாதசுவரம் கந்தசுவாமிப் பிள்ளையிடம் வாய்ப்பாட்டு கற்றுக் கொள்ளத் தொடங்கினார்.
பின்னர் திருவிசநல்லூர் "பல்லவி" நாராயணசுவாமி ஐயரிடமும், பந்தநல்லூர் சின்னசுவாமி பிள்ளையிடமும் வாய்ப்பாட்டு கற்றுக் கொண்டார்.
திருக்கோடிக்காவல் இராமசுவாமி ஐயரிடம் நான்கு வருடங்கள் வயலின் கற்றுக் கொண்டார்.
அவரது இசைத்திறமைக்கு வாய்ப்பாட்டை விட வயலின் பொருத்தமாக இருப்பதாக ஆசிரியர்கள் ஆலோசனை சொன்னதால் வாய்ப்பாட்டை விட்டு வயலின் வாசிப்பதில் முழுக் கவனத்தையும் செலுத்தினார்.

கும்பகோணம் ராஜமாணிக்கம் பிள்ளை சாஸ்திரீய கருநாடக இசையிலேயே கவனம் செலுத்தினார். அவர் ஒருபோதும் வயலினில் திடீர் ஒலிகளை எழுப்புதல், விளையாட்டுகள் காட்டல் போன்றவற்றில் ஈடுபட்டதில்லை.
அவர் பிறந்த மண்ணில் ஓடும் காவிரியைப் போல கம்பீரமாக ஆனால் அடக்கத்துடனும் சீராகவும் அவரது இசை ஒலிக்கும். 
பக்கவாத்தியமாக வாசிக்கும்போது அவரது வயலின் இசை வித்துவானின் குரலை மேவாமல், அதனோடு இழைந்து செல்லும். 'தான் இருக்கிறேன்' என்று காட்டிக் கொள்வதை விட கச்சேரி வெற்றிகரமாக அமைய வேண்டும் என்பதே அவரின் அக்கறையாக இருக்கும்.

பழகுவதற்கு இனியவர், மேடையில் ஆடம்பரமற்ற அமைதியான தோற்றம், வயலின் வாசிப்பில் உன்னதம் - இவையே அவரின் குணாதிசயம்.
அவரது காலத்தைய எல்லாப் பிரபல வித்துவான்களுக்கும் அவர் பக்கவாத்தியம் வாசித்திருக்கிறார். அதே சமயம் இளம் வித்துவான்களுக்கு வாசிக்கவும் அவர் பின்னிற்பதில்லை.

இராமநாதபுரம், கொச்சின், எட்டயபுரம், திருவனந்தபுரம், மைசூர் சமஸ்தான அரச சபைகளில் அவருக்கு பாராட்டு கிடைத்துள்ளது. 1940 ஆம் ஆண்டு திருவிதாங்கூர் அரண்மனையிலும், 1942 ஆம் ஆண்டு எட்டயபுரம் அரண்மனையிலும் ஆஸ்தான வித்துவானாக நியமனம் பெற்றார். திருவனந்தபுரம் சித்திரைத் திருநாள் மகாராஜா இவரைப் பாராட்டி ஒரு யானை பரிசளித்தார். ("அந்த யானையை கும்பகோணம் ஆதி கும்பேசுவரர் கோயிலுக்கு அர்ப்பணித்து விட்டார்.")

இவரது மாணாக்கர்களில் பிரபலமானவர்கள்: எம். எம். தண்டபாணி தேசிகர், மாயவரம் கோவிந்தராஜ பிள்ளை ஆகியோராவர்.
திரைப்பட நடிகர் தியாகு இவரது பெயரன் ஆவார்.



</doc>
<doc id="213870" url="https://ta.wikipedia.org/wiki?curid=213870" title="ஆஸ்திரிய தேசிய காற்பந்து அணி">
ஆஸ்திரிய தேசிய காற்பந்து அணி

ஆஸ்திரியா தேசிய காற்பந்து அணி (Austria national football team), பன்னாட்டுக் காற்பந்தாட்டப் போட்டிகளில் ஆஸ்திரியா நாட்டின் சார்பில் பங்கேற்கும் அணியாகும். இதனை ஆஸ்திரிய கால்பந்துச் சங்கம் (Austrian Football Association; German: Österreichischer Fußballbund) மேலாண்மை செய்கிறது. ஆஸ்திரிய அணியானது ஏழு உலகக்கோப்பை காற்பந்தாட்டப் போட்டிகளுக்குத் தகுதிபெற்றிருக்கிறது; 1988-ஆம் ஆண்டில் கடைசியாகப் பங்கேற்றது. ஐரோப்பிய கால்பந்தாட்டப் போட்டிக்கு 2008-ஆம் முதல்முறையாகத் தகுதிபெற்றது; அவ்வாண்டில், சுவிட்சர்லாந்துடன் இணைந்து "ஐரோப்பிய கால்பந்தாட்டப் போட்டியை" ஆஸ்திரியா நடத்தியது



</doc>
<doc id="213872" url="https://ta.wikipedia.org/wiki?curid=213872" title="சுவீடன் தேசிய காற்பந்து அணி">
சுவீடன் தேசிய காற்பந்து அணி

சுவீடன் தேசிய காற்பந்து அணி (Sweden national football team; ), பன்னாட்டுக் காற்பந்தாட்டப் போட்டிகளில் சுவீடன் நாட்டின் சார்பில் பங்கேற்கும் காற்பந்து அணியாகும். இதனை சுவீடன் கால்பந்துச் சங்கம் மேலாண்மை செய்கிறது. 1934-ஆம் ஆண்டில் முதன்முறையாக கால்பந்து உலகக்கோப்பையில் பங்கேற்றது. இதுவரை 11 முறை, உலகக்கோப்பை கால்பந்துப் போட்டிக்குத் தகுதிபெற்ற அணியாக சுவீடன் விளங்குகிறது. 1958 உலகக்கோப்பை கால்பந்துப் போட்டியில் இறுதிப் போட்டியை எட்டிய சுவீடன், 1950 மற்றும் 1994 உலகக்கோப்பைகளில் மூன்றாம் இடத்தை எட்டியது. கோடைக்கால ஒலிம்பிக் போட்டிகளில் 1948-இல் தங்கப் பதக்கமும், 1924 மற்றும் 1952-ஆம் ஆண்டுகளில் வெண்கலப் பதக்கமும் வென்றது. ஐரோப்பிய கால்பந்தாட்டப் போட்டிகளில் 1992-ஆம் ஆண்டில் அரையிறுதியை எட்டியிருக்கிறது.

டென்மார்க் மற்றும் நோர்வே ஆகிய அணிகளுடன் சுவீடன் அணிக்கு, காலங்காலமாக பெரும்போட்டி நிலவுகிறது. மேலும், அண்மைக்காலங்களில் இங்கிலாந்துடனும் போட்டிப் பகைமையைக் கொண்டிருக்கிறது.



</doc>
<doc id="213874" url="https://ta.wikipedia.org/wiki?curid=213874" title="சோவியத் ஒன்றியம் தேசிய காற்பந்து அணி">
சோவியத் ஒன்றியம் தேசிய காற்பந்து அணி

சோவியத் ஒன்றியம் தேசிய காற்பந்து அணி (Soviet Union national football team; , ), பன்னாட்டுக் காற்பந்தாட்டப் போட்டிகளில் சோவியத் யூனியன் சார்பில் பங்கேற்ற காற்பந்து அணியாகும். சோவியத் யூனியனின் பிளவுக்குப் பிறகு, உருசியா தேசிய காற்பந்து அணியாகத் தொடர்கிறது; ஃபிஃபாவின் விதிமுறைகளின்படி, சோவியத் யூனியன் அணியின் செயல்பாடுகள் உருசிய கால்பந்து அணியின் சேர்க்கப்பட்டன.

சோவியத் யூனியன் அணியானது, உலகக்கோப்பை காற்பந்துப் போட்டிக்கு, 1974 மற்றும் 1978 ஆகிய ஆண்டுகளில் மட்டுமே தகுதிபெறாமல் இருந்திருக்கிறது. மொத்தமாக, ஏழுமுறை உலகக்கோப்பைப் போட்டிகளுக்குத் தகுதிபெற்றிருக்கிறது. 1966 உலகக்கோப்பை கால்பந்துப் போட்டியில் நான்காம் இடம் பெற்றதே இவ்வணியின் சிறப்பான செயல்பாடாகும்; இதில், அரையிறுதியில் மேற்கு செருமனி அணியிடம் 2-1 என்ற இலக்குக் கணக்கில் தோல்வியுற்றது. 

சோவியத் யூனியன், ஐந்து ஐரோப்பிய கால்பந்தாட்டப் போட்டிகளுக்குத் தகுதிபெற்றது. முதன்முதலில் நடத்தப்பட்ட 1960 யூரோவின் இறுதிப் போட்டியில் யூகோஸ்லாவிய அணியை 2-1 என்ற இலக்குக் கணக்கில் வென்று கோப்பையைக் கைப்பற்றியது. மேலும், 1964, 1972 மற்றும் 1988-ஆம் ஆண்டுகளில் நடந்த போட்டிகளில் இரண்டாம் இடம் பெற்றது; 1968-இல் நான்காம் இடம்பெற்றது.

சோவியத் யூனியன், கோடை ஒலிம்பிக் விளையாட்டுப் போட்டிகளிலும் பங்கேற்றது; 1956 மற்றும் 1988-ஆம் ஆண்டுகளில் தங்கம் வென்றது.



</doc>
<doc id="213877" url="https://ta.wikipedia.org/wiki?curid=213877" title="மாவூர்">
மாவூர்

மாவூர் என்னும் ஊர் திருநெல்வேலி மாவட்டத்தில் உள்ளது. மாவூர் என்னும் பெயரில் வேறு சில இடங்களிலும் ஊர்கள் உள்ளன. 18 ஆம் நூற்றாண்டில் இவ்வூரில் வாழ்ந்த கறுப்பண்ணன் என்னும் புரவலர் சொக்கநாதப் புலவரைப் பேணித் தமிழ் வளத்தவர். முத்ததையா பாகவதர் என்னும் வீணை இசைக்கலைஞரான முத்தையா பாகவதர் என்பவரும் இவ்வூரில் வாழ்ந்த பெருமகனார். 


</doc>
<doc id="213882" url="https://ta.wikipedia.org/wiki?curid=213882" title="அங்கேரி தேசிய காற்பந்து அணி">
அங்கேரி தேசிய காற்பந்து அணி

அங்கேரி தேசிய காற்பந்து அணி (Hungary national football team), பன்னாட்டுக் காற்பந்தாட்டப் போட்டிகளில் அங்கேரி நாட்டின் சார்பில் பங்கேற்கும் காற்பந்து அணியாகும். இதனை, அங்கேரிய காற்பந்துக் கூட்டமைப்பு மேலாண்மை செய்கிறது.

மூன்று முறை ஒலிம்பிக் விளையாட்டுப் போட்டிகளில் தங்கப் பதக்கத்தை வென்ற அணியான அங்கேரி, 1938 மற்றும் 1954 உலகக்கோப்பை கால்பந்துப் போட்டிகளில் இறுதிப் போட்டியை எட்டியிருக்கிறது. மேலும், 1964 யூரோ போட்டியில் மூன்றாம் இடத்தைப் பிடித்திருக்கிறது. பன்னாட்டுக் காற்பந்தாட்டப் போட்டிகளில் மிக நீண்ட தோல்வி-பெறாத ஓட்டத்தைக் கண்ட அணியாக அங்கேரி இருக்கிறது; 4 ஆண்டுகள் நீடித்த இந்த ஓட்டத்தில், அவ்வணி 31 போட்டிகளில் தோல்விபெறாமலிருந்தது. இந்த ஓட்டத்தில், "நூற்றாண்டின் சிறந்த கால்பந்துப் போட்டி"யாகக் கருதப்படும் "இங்கிலாந்து (எ) அங்கேரி (1953)" போட்டியும் இடம்பெற்றிருப்பது சிறப்பு.

கால்பந்து வரலாற்றில் சிறந்த வீரர்களில் ஒருவராகக் கருதப்படும் ஃபெரெங்க் புஸ்கஸ் அங்கேரி அணி வீரர் ஆவார்; இவரே, 20-ஆம் நூற்றாண்டின் அதிக கோல்கள் அடித்தவர் என்ற பெருமைக்கு உரியவர். அவரது பெயரில் ஃபிஃபா விருது வழங்கப்படுகிறது; அவ்வாண்டின் மிகச்சிறந்த கோல் அடித்தவருக்கு அவ்விருது அளிக்கப்படும். உலகக் காற்பந்தாட்ட அணிகளிலேயே மிக அதிக "எலோ தரவரிசைப் புள்ளிகள்" பெற்ற அணி அங்கேரி தேசிய காற்பந்து அணியாகும்; 1954-ஆம் ஆண்டில் அவ்வணி 2166 புள்ளிகள் பெற்றிருந்ததே இதுவரையான உச்சகட்ட சாதனையாகும்.



</doc>
<doc id="213883" url="https://ta.wikipedia.org/wiki?curid=213883" title="செகோஸ்லாவாக்கியா தேசிய காற்பந்து அணி">
செகோஸ்லாவாக்கியா தேசிய காற்பந்து அணி

செகோஸ்லாவாக்கியா தேசிய காற்பந்து அணி (Czechoslovakia national football team), பன்னாட்டுக் காற்பந்தாட்டப் போட்டிகளில் 1922 முதல் 1992-ஆம் ஆண்டுவரை செகோஸ்லாவாக்கியா நாட்டின் சார்பில் பங்கேற்ற காற்பந்து அணியாகும். 1992-ஆம் ஆண்டில் செகோஸ்லாவாக்கியாவின் பிளவுக்குப் பிறகு, செக் குடியரசு தேசிய காற்பந்து அணி இதன் தொடர்ச்சியாக உள்ளது. 

செகோஸ்லாவாக்கிய கால்பந்துச் சங்கம் இவ்வணியை மேலாண்மை செய்துவந்தது. உலகக்கோப்பை காற்பந்துப் போட்டிகளில் இரண்டு முறை (1934 மற்றும் 1962) இறுதிப் போட்டியை எட்டியிருக்கிறது. 1976-ஆம் ஆண்டில் ஐரோப்பிய கால்பந்தாட்டப் போட்டியை வென்றிருக்கிறது.


</doc>
<doc id="213885" url="https://ta.wikipedia.org/wiki?curid=213885" title="போலந்து தேசிய காற்பந்து அணி">
போலந்து தேசிய காற்பந்து அணி

போலந்து தேசிய காற்பந்து அணி (Poland national football team; ), பன்னாட்டுக் காற்பந்தாட்டப் போட்டிகளில் போலந்து நாட்டின் சார்பில் பங்கேற்கும் கால்பந்து அணியாகும். இதனை, போலந்து நாட்டின் கால்பந்துக் கட்டுப்பாட்டு அமைப்பான போலந்து கால்பந்துச் சங்கம் மேலாண்மை செய்கிறது. இவ்வணியின் விளையாட்டரங்கம், வார்சா நகரில் உள்ள "தேசிய விளையாட்டரங்கம்" ஆகும்.

70-களில் இருந்த போலந்து அணியே, இதுநாள்வரையிலான சிறந்த போலந்து அணியாகும். 1974 மற்றும் 1982 ஆகிய ஆண்டுகளில் உலகக்கோப்பை கால்பந்துப் போட்டிகளில் மூன்றாம் இடம் பெற்றது. 1972-ஆம் ஆண்டில் மியூனிக்கில் நடைபெற்ற கோடை ஒலிம்பிக் விளையாட்டுப் போட்டிகளில் தங்கப் பதக்கம் வென்றது. மேலும், 1976 (மான்டிரியோல்) மற்றும் 1992 (பார்செலோனா) கோடை ஒலிம்பிக் போட்டிகளில் வெள்ளிப் பதக்கத்தைக் கைப்பற்றினர்.

ஐரோப்பிய கால்பந்தாட்டப் போட்டிகளுக்கு, முதன்முறையாக 2008-இல் தகுதிபெற்றது. மேலும், 2012-ஆம் ஆண்டில் உக்ரைன்-உடன் சேர்ந்து ஐரோப்பிய கால்பந்தாட்டப் போட்டியை நடத்தியதன் காரணமாக, போட்டிக்கு நேரடித் தகுதிபெற்றது. இவ்விரு போட்டிகளின் குழுநிலைகளிலும் கடைசி இடத்தையே போலந்து அணி பிடித்தது.



</doc>
<doc id="213887" url="https://ta.wikipedia.org/wiki?curid=213887" title="பல்கேரிய தேசிய காற்பந்து அணி">
பல்கேரிய தேசிய காற்பந்து அணி

பல்கேரியா தேசிய கால்பந்து அணி (Bulgaria national football team; ; ), பன்னாட்டுக் கால்பந்தாட்டப் போட்டிகளில் பல்கேரியா நாட்டின் சார்பாக பங்குகொள்ளும் கால்பந்து அணியாகும். இதனை பல்கேரிய கால்பந்து ஒன்றியம் மேலாண்மை செய்கிறது.

உலகக்கோப்பை கால்பந்துப் போட்டிகளில் இவ்வணியின் சிறந்த செயல்பாடு 1994-ஆம் ஆண்டில் அரையிறுதியை எட்டியதாகும்; இப்போட்டியில், அவர்கள் நான்காம் இடம் பிடித்தனர். பல்கேரிய அணி, அவ்வப்போது உலகளவில் சிறந்த அணிகளை தோற்கடித்தாலும் கடந்த சில காலமாக அவர்கள் எந்தவொரு பன்னாட்டுப் போட்டிக்கும் தகுதிபெறவில்லை; கடைசியாக, யூரோ 2004-க்கு தகுதிபெற்றனர்.



</doc>
<doc id="213889" url="https://ta.wikipedia.org/wiki?curid=213889" title="துருக்கி தேசிய காற்பந்து அணி">
துருக்கி தேசிய காற்பந்து அணி

துருக்கி தேசிய காற்பந்து அணி (Turkey national football team), சங்கக் கால்பந்துப் போட்டிகளில் துருக்கியின் சார்பில் பங்குபெறும் கால்பந்து அணியாகும். ஐரோப்பிய கால்பந்து சங்கங்களின் ஒன்றியத்தின் உறுப்பு சங்கமான, துருக்கி கால்பந்துச் சங்கம் இதனை மேலாண்மை செய்கிறது.

துருக்கி தேசிய காற்பந்து அணி மூன்று முறை (1950, 1954 மற்றும் 2002) உலகக்கோப்பை கால்பந்துப் போட்டிகளுக்குத் தகுதிபெற்றுள்ளது; ஆயினும், 1950-ஆம் ஆண்டுப் போட்டிகளிலிருந்து விலகிக்கொண்டனர். ஐரோப்பிய கால்பந்தாட்டப் போட்டிகளுக்கும் மூன்று முறை தகுதிபெற்றுள்ளனர்; 1996, 2000 மற்றும் 2008. முக்கியத்துவம் வாயந்த போட்டிகளில் மூன்றுமுறை அரையிறுதியை எட்டியுள்ளனர்: 2002 உலகக்கோப்பை கால்பந்து, 2003 ஃபிஃபா கூட்டமைப்புக்களின் கோப்பைப் போட்டி மற்றும் யூரோ 2008.



</doc>
<doc id="213892" url="https://ta.wikipedia.org/wiki?curid=213892" title="2000 கோடைக்கால ஒலிம்பிக் விளையாட்டுப் போட்டிகள்">
2000 கோடைக்கால ஒலிம்பிக் விளையாட்டுப் போட்டிகள்

ஒலிம்பிக் விளையாட்டுப் போட்டிகள் என்பது 2000ல் ஆத்திரேலியாவின் சிட்னி மாநகரில் நடந்த கோடைகால ஒலிம்பிக் ஆகும். இப்போட்டி அதிகாரபூர்வமாக XXVII ஒலிம்பிக் எனப்பட்டது. இப்போட்டிகள் செப்டம்பர் 15 முதல் அக்டோபர் 1 வரை நடைபெறுகிறது. இப்போட்டியை நடத்தியதின் மூலம் இந்த நூற்றாண்டின் முதல் ஒலிம்பிக்கை நடத்திய பெருமையை சிட்னி பெற்றது. இப்போட்டிகளுக்கு அண்ணளவாக 6.6பில்லியன் ஆத்திரேலிய டாலர் செலவாகியது. ஆத்திரேலியாவில் நடத்தப்படும் இரண்டாவது ஒலிம்பிக் இதுவாகும். 1956ல் மெல்பேர்ண் நகரில் ஒலிம்பிக் நடந்தது முதல் தடவையாகும். 
199 நாடுகள் இதில் பங்கேற்கின்றன. இது 1996 போட்டியில் பங்கேற்றதைவிட இரண்டு அதிகமாகும். கிழக்குத் திமோரில் இருந்து நான்கு பேர் தனிப்பட்ட முறையில் ஒலிம்பிக் கொடியின் கீழ் போட்டியிட்டனர். பலாவு, மைக்குரோனீசியக் கூட்டு நாடுகள், எரித்திரியா ஆகியவை முதல் முறையாக போட்டியிட்டன. தாலிபான்களின் ஆட்சியில் பெண்கள் மோசமாக நடத்தப்பட்டதாலும் விளையாட்டுக்கு தடைவிதிக்கப்பட்டிருந்ததாலும் ஆப்கானித்தானுக்கு போட்டியிட தடைவிதிக்கப்பட்டிருந்தது.

மூன்று தங்க பதக்கத்தையும் இரண்டு வெண்கல பதகத்தையும் வென்ற அமெரிக்காவின் மெரியன் சோன்சு தான் தடைசெய்யப்பட்ட போதை மருந்தை உட்கொண்டாதாக அக்டோபர் 2007ல் அறிவித்து ஒலிம்பிக்கில் பெற்ற பதக்கங்களை துறந்தார். ஒலிம்பிக் ஆணையகம் மரியமின் 5 பதக்கங்களையும் அவர் தொடர் ஓட்ட குழுவினரின் பதக்கத்தையும் பறிக்கப்பட்ட போதிலும் குழுவினர் பதக்கத்தை தக்கவைத்துக்கொள்ள வாய்ப்பு கொடுத்தது. இறுதியாக அவரின் தொடர் ஓட்ட குழுவினரின் பதக்கங்கள் திருப்பி அளிக்கப்பட்டன. மெரியன் சோன்சு இரண்டு ஆண்டுகளுக்கு போட்டியில் ஈடுபட உலக தடகள அமைப்பால் தடைவிதிக்கப்பட்டார். 

2008 ஆகத்து 2 அன்று அன்டானியோ பென்னிகுரோவ் தடைசெய்யப்பட்ட போதை மருந்தை உட்கொண்டாதாக தெரிவித்ததால் அமெரிக்க ஆண்கள் 400x4 தொடர் ஓட்ட குழுவின் பதக்கங்கள் பறிக்கப்பட்டன. இறுதி ஓட்டத்தில் கலந்துகொண்ட நால்வரில் மூவர் போதை மருந்து உட்கொண்டதாக சோதனையில் தெரியவந்தது. ஆரம்ப ஓட்டத்தில் கலந்து கொண்ட ஆஞ்சலொ தைலரும் உலக சாதனையாளர் மைக்கேல் ஜான்சனும் குற்றம் சாட்டப்படவில்லை. இது மைக்கேல் ஜான்சனுக்கு ஐந்தாவது தங்கமாகும். அன்டானியோவின் கூற்றால் தான் ஏமாற்றப்பட்டுவிட்டதாக உணர்வதால் இந்த தங்கப்பதக்கத்தை முன்பே தான் திருப்பிதர முடிவெடுத்துள்ளதாகவும் அவர் தெரிவித்தார். இப்போட்டியின் தங்கப்பதக்கம் யாருக்கும் அளிக்கப்படவில்லை.

ஏப்பிரல் 28, 2010 அன்று ஒலிம்பிக் ஆணையகம் சீனாவின் பெண்கள் சீருடற்பயிற்சிகள் அணி பெற்ற வெண்கலப்பதக்கத்தை அப்போட்டியில் அனுமதிக்கப்பட்டதை(16 வயது) விட வயது 2 வயது குறைந்தவரை கொண்டு பெறப்பட்டதால் திரும்ப பெற்றது. அப்பதக்கம் அமெரிக்காவிற்கு வழங்கப்பட்டது.

சனவரி 16, 2013ல் ஒலிம்பிக் ஆணையகம் லான்சு ஆம்ஸ்டிராங் மிதிவண்டி போட்டியில் பெற்ற வெண்கலப்பதக்கத்தை அவர் ஏமாற்றி பெற்றார் என்று திரும்ப பெற்றது. 

1993ம் ஆண்டு மான்டே கார்லோ நகரில் நடைபெற்ற ஒலிம்பிக் ஆணையகத்தின் 101வது அமர்வில் 2000வது ஆண்டு கோடைகால ஒலிம்பிக்கை நடத்த நடைபெற்ற தேர்தலில் சிட்னி ஒலிம்பிக் போட்டியை நடத்த தேர்ந்தெடுக்கப்பட்டது.

மொத்தம் 80 நாடுகள் பதக்கம் பெற்றன,


</doc>
<doc id="213896" url="https://ta.wikipedia.org/wiki?curid=213896" title="சோடியம் கார்பனேட்டு">
சோடியம் கார்பனேட்டு

சோடியம் கார்பனேட்டு "(Sodium carbonate)" என்பது , NaCO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சலவை சோடா, சாம்பல் சோடா, சோடா படிகங்கள் என்ற பெயர்களாலும் இது அழைக்கப்படுகிறது. இதனுடைய ஒற்றை நீரேற்று வடிவம் படிகக் கார்பனேட்டு எனப்படுகிறது. கார்பானிக் அமிலத்தினுடைய சோடியம் உப்பு சோடியம் கார்பனேட்டு எனப்படுகிறது. நீரில் இது கரைகிறது.
படிகத் தன்மை கொண்ட பதின் நீரேற்றாக சோடியம் கார்பனேட்டு பொதுவாகத் தோன்றுகிறது. இப்படிகம் உடனடியாக நீர்கக்கி மலர்ச்சியடைந்து வெண்மை நிறத் தூளாக மாறுகிறது. இத்தூள் ஒரு ஒற்றை நீரேற்றாகும். தூய்மையான சோடியம் கார்பனேட்டு வெண்மை நிறங் கொண்டதாகும். நெடியில்லாத தூளாகக் காணப்படும் இச்சேர்மம் காற்றிலுள்ள ஈரப்பதத்தை உறிஞ்சிக் கொள்ளும் தன்மை கொண்டதாகும். காரச்சுவை கொண்ட சேர்மமாக இருப்பதால் நீரில் கரைந்து கரைசலாகும் போது இது காரக் கரைசலாகிறது. சோடியம் கார்பனேட் ஒரு நீர் மென்மைப்படுத்தி என்பதால் அது தினசரி உபயோகத்திற்காகப் பயன்படுத்தப்பட்டு வீடுகளிலும் அறியப்படுகிறது. மத்திய கிழக்கு நாடுகளில் வளரும் தாவரங்கள், இசுக்காட்லாந்து நாட்டில் வளரும் கெல்ப் என்னும் ஒருவகையான கடற்பாசி, எசுப்பானிய நாட்டு இருந்து கடற்பாசி போன்ற சோடியம் நிறைந்த மண்ணில் வளர்ந்து வரும் தாவரங்களின் சாம்பலில் இருந்து சோடியம் கார்பனேட்டு பிரித்தெடுக்கப்பட்டதாக வரலாறு கூறுகிறது. ஏனெனில் இவ்வகை தாவரங்களை எரித்தால் கிடைக்கும் சாம்பல் மரக்கட்டையை எரித்துக் கிடைக்கும் சாம்பலில் இருந்து வேறுபட்டதாக இருந்தது. பின்னர் இது சாம்பல் சோடா என உணரப்பட்டது . சோடியம் குளோரைடு, சுண்ணாம்புக் கல் ஆகிய வேதிப் பொருள்களைப் பயன்படுத்தி சால்வே முறையில் செயற்கையாகத் தயாரிக்கப்படுகிறது. 

பேரளவில் கண்ணாடி தயாரிக்க உதவுதல் சோடியம் கார்பனேட்டின் மிக முக்கியமான பயன்பாடுகளில் ஒன்றாகும். சிலிக்காவை இளக்குகிற செயலை சோடியம் கார்பனேட்டு மேற்கொள்கிறது. சிறப்பாகத் தயாரிக்கப்பட்ட பொருள்கள் ஏதுமில்லாமல் வினைக் கலவையின் உருகுநிலையைக் தேவையான அளவுக்குக் குறைக்கிறது. இந்த சோடா கண்ணாடி சற்றே நீரில் கரையக்கூடியது என்பதால் உருகிய கலைவயுடன் சிறிதளவு கால்சியம் கார்பனேட்டு சேர்க்கப்பட்டு சோடா கண்ணாடி நீரில் கரையாத கண்ணாடியாக மாற்றப்படுகிறது. இந்த வகையான கண்ணாடி சோடா சுண்ணாம்புக் கண்ணாடி என்று அழைக்கப்படுகிறது. சோடா என்பது சோடியம் கார்பனேட்டையும் சுண்ணாம்பு என்பது கால்சியம் கார்பனேட்டையும் குறிக்கின்றன. சோடா சுண்ணாம்பு கண்ணாடியே பல நூற்றாண்டுகளாக கண்ணாடி என்ற பெயரில் பொதுவாக அழைக்கப்பட்டு வந்தது.
சோடியம் கார்பனேட்டு பல்வேறு அமைப்புகளில் ஒப்பீட்டளவில் வலிமையான காரமாக பயன்படுத்தப்படுகிறது. எடுத்துக்காட்டாக, பெரும்பாலான புகைப்பட நிலைநிறுத்தும் முகவர்கள் செயல்பட அவசியமான நிலையான கார நிபந்தனைகளை பராமரிக்க pH முறைப்படுத்தியாக சோடியம் கார்பனேட்டு பயன்படுத்தப்படுகிறது. தண்ணீரில் கரைக்கும் போது இதுவொரு காரமாக செயல்படுகிறது. வலிமை குறைந்த கார்பானிக் அமிலத்திலும், வலிமையான காரமான சோடியம் ஐதராக்சைடிலும் இது பிரிகை அடைகிறது. சோடியம் கார்பனேட்டு கரைசல் அலுமினியம் போன்ற உலோகங்களுடன் வினைபுரிந்து ஐதரசனை வெளிவிடுகிறது. 

நீச்சல் குளங்களில் உள்ள தண்ணிரில் பொதுவாகச் சேர்க்கப்படும் சேர்க்கைப் பொருள்களில் இதுவும் ஒன்றாகும். தண்ணிரின் pH அளவை உயர்த்துவதற்காக இது சேர்க்கப்படுகிறது. அமிலம் கொண்டுள்ள பிற சேர்க்கைப் பொருள்கள் அல்லது குளோரின் மாத்திரைகள் சேர்ப்பதன் மூலம் pH அளவை குறைத்துக் கொள்ள முடியும். 

சமையலில் குறிப்பாக செருமானிய வகை உணவு தயாரிக்கும் சில நேரங்களில் சோடியம் ஐதராக்சைடு கடுங்காரம் பயன்படுத்துவதற்குப் பதிலாக சோடியம் கார்பனேட்டு பயன்படுத்துகிறார்கள். உணவின் மேற்பகுதி பழுப்பாக நிறம் மாறுவதற்கும் அம்மேற்பகுதியின் pH அளவை மாற்றுவதற்கும் இது சேர்க்கப்படுகிறது. 

கொதிக்கும் நீரில் சேர்க்கப்படும் சோடியம் கார்பனேட்டு விலங்குகளின் எலும்புகளில் இருந்து சதையை நீக்குகிறது. தோற்பாவை கலை, கல்வி நிலையங்களுக்கு பாடம் செய்தல் போன்ற செய்ல்களுக்கு சோடியம் கார்பனேட்டு பயன்படுகிறது.
வேதியியலில் சோடியம் கார்பனேட்டு ஒரு மின்பகுளியாகப் பயன்படுகிறது. மின்னாற்பகுப்பு என்பது உப்புகளை அடிப்படையாகக் கொண்டு நிகழ்வதாகும். மின்னாற்பகுப்பு செயல்முறையில் சோடியம் கார்பனேட்டு மின்சாரத்தை நன்கு கடத்துகிறது. குளோரின் அயனிகளைப் போல குளோரின் வாயுவை உருவாக்கி மின்வாயை அரிக்காமல் கார்பனேட்டு அயனிகள் செயல்படுகின்றன. அமிலக்கார தரம்பார்த்தல் ஆய்வுகளில் இது தொடக்கநிலை தரங்காட்டியாகப் பயன்படுத்தப்படுகிறது. 


1861 ஆம் ஆண்டில் பெல்சியம் நாட்டைச் சேர்ந்த தொழிற்சாலை வேதியியலாளர் எர்னசுட்டு சால்வே சோடியம் கார்பனேட்டு தயாரிக்கும் ஒரு முறையை உருவாக்கினார். இம்முறையில் அமோனியாவைப் பயன்படுத்தி சோடியம் குளோரைடை சோடியம் கார்பனேட்டாக மாற்ற முயன்றார். சால்வே செயல்முறை ஓர் உள்ளீடற்ற கோபுரத்தில் நிகழ்கிறது. கோபுரத்தின் அடியில் சுண்ணாம்புக் கல் எனப்படும் கால்சியம் கார்பனேட்டு சூடுபடுத்தப்படுகிறது. கார்பன் டை ஆக்சைடு வெளியேறுகிறது. 

கோபுரத்தின் உச்சியில் அடர்த்தியான சோடியம் குளோரைடு மற்றும் அமோனியா கரைசல் கோபுரத்தினுள் செலுத்தப்படுகிறது. கார்பன் டை ஆக்சைடு குமிழ்கள் வெளியேறும் போது இக்கரைசல் வழியாக வெளியேறுகிறது. இதனால் சோடியம் பைகார்பனேட்டு வீழ்படிவாகிறது. 

சோடியம் பை கார்பனேட்டு சூடுபடுத்தப்பட்டு அது சோடியம் கார்பனேட்டு, நீர், கார்பன் டை ஆக்சைடாக மாறுகிறது.

அதே சமயத்தில் உடன் விளைபொருளான அமோனியம் குளோரைடிலிருந்து அமோனியா மறு உருவாக்கம் மூலம் உருவாக்கப்படுகிறது. 

இம்முறை 1791 ஆம் ஆண்டு பிரான்சு நாட்டைச் சேர்ந்த நிக்கோலசு லெப்லாங்கு என்பவரால் கண்டுபிடிக்கப்பட்டு காப்புரிமை பெறப்பட்டது. இம்முறையில் சோடியம் குளோரைடு, கந்தக அமிலம், கால்சியம் கார்பனேட்டு முதலியன பயன்படுத்தப்பட்டன. முதலில் சோடியம் குளோரைடு கந்தக அமிலத்துடன் சேர்க்கப்பட்டு கொதிக்க வைக்கப்படுகிறது. சோடியம் சல்பேட்டும் ஐதரசன் குளோரைடு வாயுவும் உருவாகின்றன. 

பின்னர் சோடியம் சல்பேட்டுடன் கால்சியம் கார்பனேட்டு, நிலக்கரி முதலியவை கலக்கப்பட்டு சூடாக்கப்படுகிரது. கால்சியம் சல்பைடும் கார்பன் டை ஆக்சைடும் உருவாகின்றன.

சாம்பல் மற்றும் தண்ணிருடன் சோடியம் கார்பனேட்டு பிரித்தெடுக்கப்படுகிறது. பின்னர் தண்ணீர் ஆவியாக்கப்பட்டு நீக்கப்படுகிறது.
1880 களின் பிற்பகுதிவரை இத்தயாரிப்பு முறையிலேயே சோடியம் கார்பனேட்டு தயாரிக்கப்பட்டது. லெப்லாங்கு முறையில் உற்பத்தியாகும் ஐதரோ குளோரிக் அமிலமும் உடன் விளைபொருளாக கிடைக்கும் கால்சியம் சல்பைடும் சுற்றுச் சூழல் மாசாவதற்கு காரணமாக இருக்கின்றன.

இம்முறை 1930ஆம் ஆண்டு சீனாவைச் சேர்ந்த அவ்வு தீபாங்கு என்பவரால் கண்டுபிடிக்கப்பட்டது. உடன் விளைபொருளாகக் கிடைக்கும் கார்பன் டை ஆக்சைடை நிறைவுற்ற சோடியம் குளோரைடு மற்றும் அமோனியா கரைசலின் வழியாகச் செலுத்துவதால் சோடியம் பை கார்பனேட்டு உருவாகிறது. 

பின்னர் சால்வே முறையின் கடைசி படிநிலை போல சோடியம் பை கார்பனேட்டு வீழ்படிவாக சேகரிக்கப்பட்டு அதிலிருந்து தூய்மையான சோடியம் கார்பனேட்டு தயாரிக்கப்படுகிறது. 


</doc>
<doc id="213898" url="https://ta.wikipedia.org/wiki?curid=213898" title="ரெய்க்ஸ்டாக் கட்டடம்">
ரெய்க்ஸ்டாக் கட்டடம்

ரெய்க்ஸ்டாக் கட்டடம் ("Reichstag building", ; உத்தியோகபூர்வமாக: "Plenarbereich Reichstagsgebäude") என்பது பேர்லினில் அமைந்துள்ள வரலாற்று மாளிகையும், செருமானிய பேரரசின் ரெய்க்ஸ்டாக் என்றழைக்கப்படும் நாடாளுடன்றமும் ஆகும். இது 1894 இல் திறக்கப்பட்டு 1933 தீயினால் பாரதூரமாக சேதமாகும் வரை நாடாளுடன்றமாகச் செயற்பட்டது. இரண்டாம் உலகப்போரின் பின் இக்கட்டடம் பாவனைக்கு இல்லாதுபோனது. மேற்கு, கிழக்கு செருமனிகளின் நாடாளுடன்றங்கள் வெவ்வேறு இடங்களின் இயங்கின.

1960 இல் அழிவுற்றிருந்த கட்டடம் பகுதியாக புதுப்பிக்கப்பட்டது. ஆயினும், 3 ஒக்டோபர் 1990 இல் செருமானிய மீளிணைவு வரை முழுமையான புதுப்பித்தல் மேற்கொள்ளப்படவில்லை. அதன் பின் ஆரம்பிக்கப்பட்ட முழுமையான புதுப்பித்தல் 1999 இல் நிறைவுற்று, செருமானிய நாடாளுடன்ற கூடுமிடமாக மாறியது.



</doc>
<doc id="213901" url="https://ta.wikipedia.org/wiki?curid=213901" title="மருத்துவக் கழிவுகள்">
மருத்துவக் கழிவுகள்

மருத்துவக் கழிவுகள் என்பது மருத்துவமனையில் நோயாளிக்கு அளிக்கப்படும் சிகிச்சைக்குப் பிறகு, வெளியேற்றப்படும் கழிவுப் பொருள்கள் ஆகும். அதாவது பயன்படுத்தப்பட்ட சிரிஞ்சுகள், ஊசிகள், கத்தி, ரத்தக்குழாய்கள், செயற்கை சுவாசக் குழாய்கள், ரத்தம் மற்றும் சீழ் துடைக்கப்பட்ட பஞ்சுகள், பேண்டேஜ் துணிகள், கையுறைகள் போன்றவை. அத்துடன் பல்வேறு சந்தர்ப்பங்களில் அகற்றப்படும் விரல்கள் அல்லது கை, கால் போன்ற உறுப்புகளும் நுண்ணுயிர்க் கிருமிகள் கலந்த கழிவுகளும் காலாவதியாகும் மருந்துப் பொருள்களும்கழிவுகள் பட்டியலில் சேர்க்கப்படுகின்றன. "ட்ரீட்மெண்ட் பிளாண்ட்'டுகளில் "இன்சினரேட்டர்', "மைக்ரோவேவ்ஸ்' போன்ற எரிப்பான்கள் மூலம் உயர் வெப்பநிலையில் எரித்தல் போன்ற முறைகளைக் கையாண்டு மருத்துவக்கழிவுகள் அழிக்கப்படுகின்றன.


</doc>
<doc id="213902" url="https://ta.wikipedia.org/wiki?curid=213902" title="அகில இலங்கை ஜம்இய்யதுல் உலமா">
அகில இலங்கை ஜம்இய்யதுல் உலமா

அகில இலங்கை ஜம்மியதுல் உலமா ("All Ceylon Jamiyyathul Ulama") என்பது இலங்கை இசுலாமிய சமூகத்தின் சமூக சமய மற்றும் சமூக தலைமை வழங்கும் இசுலாமிய இறையியல் என்ற உச்ச மத அமைப்பு ஆகும். இது முஸ்லிம்கள் சார்பில் பல விடயங்களில் தலைமை தாங்கி வருகின்றது.



</doc>
<doc id="213921" url="https://ta.wikipedia.org/wiki?curid=213921" title="சிந்துபால்சோக் மாவட்டம்">
சிந்துபால்சோக் மாவட்டம்

சிந்துபால்சோக் மாவட்டம் () என்பது நேபாளத்தின் 77 மாவட்டங்களில் ஒன்று. இது பாகுமதி கோட்டத்திற்கு உட்பட்டது. இதன் பரப்பளவு 2,542 சதுர கி.மீ. இதன் தலை நகரம், சௌதாரா நகரம். மூன்று லட்சத்திற்கும் குறைவான மக்கள் வசிக்கின்றனர்.. 25 ஏப்ரல் 2015 அன்று ஏற்பட்ட நேபாள நிலநடுக்கத்தில் இப்பகுதியில் மட்டும் 40,000 வீடுகள் முற்றிலும் சேதமடைந்துள்ளதாக தெரிவிக்கப்பட்டுள்ளது.

லோக்பிரியா தைனிக், சிந்துபால்சோக் உள்ளிட்ட நேபாள மொழி நாளேடுகள் வெளியாகின்றன.

இங்கு கௌராதி பீமோஷ்வர் கோயில், தௌதாலி மாய் கோயில், சுங்கோசி கபேஷ்வர் கோயில் உள்ளிட்ட பல கோயில்கள் உள்ளன. இங்கு படகு போக்குவரத்தும் உண்டு. தாம்சே, குன்டே, யங்கிமா தந்தா உள்ளிட்ட மலைப்பகுதிகளும் இங்குள்ளன. மலை ஏற்ற வீரர்களுக்கு இம்மாவட்டம் பொருத்தமான இடமாக உள்ளது.

இது காத்மண்டுவில் இருந்து நூறு கி.மீ தொலைவில் உள்ளது.



</doc>
<doc id="213922" url="https://ta.wikipedia.org/wiki?curid=213922" title="ஜூல்ஸ் ரிமெட்">
ஜூல்ஸ் ரிமெட்

ஜூல்ஸ் ரிமெட் (Jules Rimet; அக்டோபர்-14, 1873 – அக்டோபர்-16, 1956), பிரெஞ்சு கால்பந்து நிர்வாகி ஆவார். 1921-முதல் 1954 வரை பன்னாட்டுக் கால்பந்து சங்கங்களின் கூட்டமைப்பின் தலைவராக இருந்தார்; இவர் ஃபிஃபாவின் மூன்றாவது தலைவர் ஆவார். மேலும், 1919 முதல் 1946 வரை பிரெஞ்சு கால்பந்துக் கூட்டமைப்பின் தலைவராகவும் பதவி வகித்துள்ளார். இவரின் முயற்சியின் பயனாக, முதல் உலகக்கோப்பைப் போட்டி 1930-இல் நடத்தப்பட்டது. இவரைப் பெருமைப்படுத்தும் வண்ணமாக உலகக்கோப்பை வெற்றிக்கிண்ணத்துக்கு ஜூல்ஸ் ரிமெட் கோப்பை என்று பெயரிடப்பட்டது.


</doc>
<doc id="213923" url="https://ta.wikipedia.org/wiki?curid=213923" title="யோகன் கிரையொஃப்">
யோகன் கிரையொஃப்

யோகன் கிரையொஃப் (Johan Cruyff; (பிறப்பு: ஏப்ரல் 25, 1947, ஆம்ஸ்டர்டம், இறப்பு: 24, மார்ச் 2016), முன்னாள் டச்சு கால்பந்து வீரராவார். சில காலம் முன்பு வரை, காத்தலோனியா தேசிய காற்பந்து அணியின் மேலாளராக இருந்தவர் ஆவார். இவர் மூன்று முறை பாலோன் தி'ஓர் (1956-2009) விருது (1971, 1973 மற்றும் 1974 ஆண்டுகளில்) வென்றிருக்கிறார்; மிச்செல் பிளாட்டினி, மார்க்கோ வான் பாஸ்டன் மற்றும் லியோனல் மெஸ்ஸி ஆகியோருடன் பாலோன் தி'ஓர் விருதை அதிகமுறை வென்றவராக திகழ்ந்தார் (2012-இல் நான்காவது முறையாக பாலோன் தி'ஓர் விருதை வென்று புதிய சாதனை படைத்தார்).

காற்பந்தாட்டத்தை விளையாடும் முறைகளில் ஒன்றான முழுமையான காற்பந்து விளையாட்டு முறையின் மிகச்சிறந்த உதாரணமாக இவர் திகழ்கிறார். "முழுமையான காற்பந்து" விளையாட்டு முறை ரைனசு மிச்செல்சு என்பவரால் வளர்த்தெடுக்கப்பட்ட ஒன்றாகும். யோகன் கிரையொஃப், வரலாற்றின் மிகச்சிறந்த கால்பந்து வீரர்களில் ஒருவராக மதிக்கப்படுகிறார்; வரலாற்றின் மிகச்சிறந்த உலகக்கோப்பை காற்பந்து அணியின் வீரராகவும் தேர்ந்தெடுக்கப்பட்டிருக்கிறார். நெதர்லாந்து தேசிய காற்பந்து அணியின் தலைவராக இருந்து 1974 உலகக்கோப்பை காற்பந்துப் போட்டியின் இறுதிப்போட்டிக்கு இட்டுச்சென்றார்; அப்போட்டித் தொடரின் மிகச்சிறந்த ஆட்டக்காரர் விருதையும் இவர் வென்றார்.

கழகக் காற்பந்து வாழ்க்கையில், இவர் டச்சு கால்பந்துக் கழகமான அயாக்சில் தொடங்கினார். அங்கு, எட்டு எரெடிவிசி வாகையர் பட்டங்களையும் மூன்று ஐரோப்பியக் கோப்பைகளையும் வென்றார். 1973-இல் பார்செலோனாவில் இணைந்தார். முதல் பருவத்திலேயே லா லீகா வாகையர் பட்டத்தையும், ஐரோப்பாவின் சிறந்த வீரர் விருதை வென்றார்.

1984-ஆம் ஆண்டில் விளையாடுவதிலிருந்து ஓய்வு பெற்ற பிறகு, அயாக்சு மற்றும் பார்சிலோனாவின் மேலாளராக மிகப்பெரும் வெற்றிகளைக் கண்டிருக்கிறார்; மேலும், அவ்விரு கால்பந்துக் கழகங்களுக்கும் மிக முக்கியமான வழிகாட்டியாகவும் திகழ்கிறார்.

1999-ஆம் ஆண்டில் பன்னாட்டு கால்பந்து வரலாறு மற்றும் புள்ளிவிவரக் கூட்டமைப்பின் ஓட்டெடுப்பில் கடந்த நூற்றாண்டின் மிகச்சிறந்த ஐரோப்பிய காற்பந்தாட்ட வீரராகத் தேர்ந்தெடுக்கப்பட்டார்; அதே ஓட்டெடுப்பில், ஃபிஃபா நூற்றாண்டின் சிறந்த வீரர் பட்டியலில் பெலேவுக்கு அடுத்தபடியாக இரண்டாம் இடத்தைப் பிடித்தார். பிரான்சு காற்பந்துப் பத்திரிகையால் நடத்தப்பட்ட முன்னாள் பாலோன் தி'ஓர் வெற்றியாளர்களின் நூற்றாண்டின் சிறந்த வீரருக்கான ஓட்டெடுப்பில் மூன்றாம் இடத்தைப் பிடித்தார். உலகக்கோப்பை வரலாற்றில் ஃபிஃபா கனவு அணியின் அங்கத்தவராகவும் தேர்ந்தெடுக்கப்பட்டிருக்கிறார்; 2004-ஆம் ஆண்டில் ஃபிஃபா-வின் 100 ஆண்டுக் கொண்டாட்டத்தின் போது வாழும் 125 மிகச்சிறந்த காற்பந்து வீரர்களில் ஒருவராகத் தேர்ந்தெடுக்கப்பட்டார்.


</doc>
<doc id="213929" url="https://ta.wikipedia.org/wiki?curid=213929" title="கூடுதல் நேரம் (விளையாட்டு)">
கூடுதல் நேரம் (விளையாட்டு)

கூடுதல் நேரம் ("Overtime", "extra time") அல்லது மிகை நேரம் என்பது ஓர் ஆட்டத்தை சமனாக அறிவிப்பதைத் தவிர்த்து முடிவொன்றை எட்ட விளையாட்டு விதிகளுக்குட்பட்டு ஆட்டம் தொடர கூடுதல் நேரம் தருவதாகும். பெரும்பாலான விளையாட்டுக்களில் ஒரு ஆட்டத்தில் தெளிவான வெற்றியாளர் யார் எனத் தெரிவது தேவையானபோதே இத்தகைய கூடுதல் நேரம் வழங்கப்படுகிறது. காட்டாக, ஓர் அணியோ அல்லது ஒரு விளையாட்டாளரோ மட்டும்தான் அடுத்தசுற்றுக்குச் செல்ல இயலும் என்னும் ஒற்றை வெளியேற்றப் போட்டிகளில் இவ்வாறு கூடுதல் நேரம் வழங்கப்படுகிறது. குறிப்பாக சமனாகும் ஆட்டங்களை விரும்பாத வட அமெரிக்காவில் அனைத்து ஆட்டங்களிலுமே ஏதேனும் ஒரு வகையான கூடுதல் நேரம் வழங்கப்படுகிறது. 

கூடுதல் நேரம் வழங்குவது குறித்த விதிமுறைகள் விளையாட்டையும் சில நேரங்களில் போட்டியையும் பொறுத்து மாறுபடுகின்றன. சில விளையாட்டுக்களில் குறிப்பிட்ட நேரம் ஒதுக்கப்படாது எந்த அணி அல்லது விளையாட்டாளர் முதலில் புள்ளிகள் பெறுகிறாரோ அந்த அணி (அ)அவரே வெற்றியாளராக அறிவிக்கப்படுகிறார். இது "உடனடி மரணம்" எனப்படுகிறது. மற்றவற்றில் குறிப்பிட்ட நேரம் முடியும் வரை ஆட்டம் விளையாடப்பட்டு பின்னரே முடிவு அறிவிக்கப்படுகிறது. இந்தக் கூடுதல் நேரத்திலும் ஆட்டம் சமனாக இருந்தால், ஆட்ட/போட்டி விதிகளுக்கேற்ப, ஆட்டம் சமனாக முடிவுறலாம்; மேலும் கூடுதல் நேரங்கள் வழங்கப்படலாம்; அல்லது மாற்று சமன்நீக்கி மோதல் போன்ற சமன்நீக்கி செயல்முறைகள் பயன்படுத்தப்படலாம். 

ஆங்கில வழக்கில் வட அமெரிக்காவில் "ஓவர்டைம்" என்றும் மற்ற கண்டங்களில் "எக்சுட்ரா டைம்" என்றும் பரவலாக பயன்படுத்தப்படுகிறது.

காற்பந்தாட்டத்தில் பிபா நடத்தும் போட்டிகளில் ஆட்டமிழக்கும் நிலை ஆட்டங்களில் கூடுதல் நேரம் 2x15 நிமிடங்களாக 30 நிமிடங்கள் வழங்கப்படுகின்றன. காட்டாக, 2014இல் பிரேசிலில் நடந்த உலகக்கோப்பை காற்பந்தாட்டத்தில் சூலை 1, 2014 அன்று நடந்த ஆட்டமிழக்கும் நிலை பெல்சியம் மற்றும் ஐக்கிய அமெரிக்காவிற்கு இடையேயான ஆட்டத்தில் வழமையான நேரத்தில் இரு அணிகளும் கோல்கள் எதுவும் இடாதநிலையில் வழங்கப்பட்ட கூடுதல் நேரத்தில் பெல்ஜியம் அணி 2-1 கணக்கில் அமெரிக்காவை வென்றது. 

வேறாகக் குறிப்பிடாவிடின் நேர அளவு நிமிடங்களில் தரப்பட்டுள்ளன.


</doc>
<doc id="213930" url="https://ta.wikipedia.org/wiki?curid=213930" title="சௌராட்டிரம் (இராகம்)">
சௌராட்டிரம் (இராகம்)

சௌராஷ்டிர இராகம் 17வது மேளகர்த்தா இராகமாகிய சூர்யகாந்தத்தின் ஜன்ய இராகம் ஆகும். பண்டைய தமிழிசைப் பண்களில் வியாழக்குறிஞ்சி என்னும் பெயருடன் அழைக்கப்படுகிறது. பக்தி சுவை மிக்க சுபகரமான இராகமானதால் இதை எப்போதும் பாடலாம்.

இந்த இராகத்தில் ஷட்ஜம், சுத்த ரிஷபம் (ரி1), அந்தர காந்தாரம் (க3) சுத்த மத்திமம் (ம1), பஞ்சமம், சதுஸ்ருதி தைவதம் (த2), கைசிகி நிஷாதம் (நி2), காகலி நிஷாதம் (நி3) ஆகிய சுரங்கள் வருகின்றன.






</doc>
<doc id="213934" url="https://ta.wikipedia.org/wiki?curid=213934" title="மிச்செல் பிளாட்டினி">
மிச்செல் பிளாட்டினி

மிசேல் பிரான்சுவா பிளாட்டினி ("Michel François Platini", பிறப்பு: சூன் 21, 1955), பிரெஞ்சு நாட்டைச் சேர்ந்த முன்னாள் காற்பந்து வீரர் மற்றும் மேலாளர் ஆவார். 2007-ஆம் ஆண்டிலிருந்து ஐரோப்பிய கால்பந்து சங்கங்களின் ஒன்றியத்தின் தலைவராக இருக்கிறார். வரலாற்றின் மிகச்சிறந்த காற்பந்து வீரர்களில் ஒருவராகக் கருதப்படும் இவர் ஃபிஃபா நூற்றாண்டின் சிறந்த வீரர் ஓட்டெடுப்பில் "தனிச் சிறப்புச் சான்றாளர் குழுவின் ஓட்டெடுப்பில்" ஆறாவது நிலையில் தேர்ந்தெடுக்கப்பட்டார்; மேலும், ஃபிஃபா கனவு அணியின் அங்கத்தவராகவும் தேர்ந்தெடுக்கப்பட்டார். பாலோன் தி'ஓர் விருதை 1983, 1984 மற்றும் 1985 ஆகிய ஆண்டுகளில் தொடர்ச்சியாக மூன்று முறை வென்றார்; அதிகபட்ச பாலோன் தி'ஓர் விருது பெற்ற சாதனையாக யோகன் கிரையொஃப், மார்க்கோ வான் பாஸ்டன் மற்றும் லியோனல் மெஸ்ஸி ஆகியோருடன் மூன்றுமுறை வென்றிருக்கிறார். (2012-ஆம் ஆண்டில் லியோனல் மெஸ்ஸி நான்காவது முறையாக இவ்விருதை வென்று புதிய சாதனை படைத்தார்). 2004-ஆம் ஆண்டில் ஃபிஃபா நூற்றாண்டுக் கொண்டாட்டத்தின் போது பெலே அவர்களால் வாழ்ந்துகொண்டிருக்கும் மிகச்சிறந்த 125 காற்பந்து வீரர்களில் ஒருவராகத் தேர்ந்தெடுக்கப்பட்டார்.



</doc>
<doc id="213936" url="https://ta.wikipedia.org/wiki?curid=213936" title="சமன்நீக்கி மோதல்">
சமன்நீக்கி மோதல்

காற்பந்தாட்டத்தில் சமன்நீக்கி மோதல் (Penalty shootout) ஒரே எண்ணிக்கையிலான கோல்களை அடித்திருக்கும் இரு அணிகளுக்கிடையே வெற்றியாளரைத் தெரிவுசெய்ய பயன்படுத்தப்படும் முறையாகும்.

ஒரு காற்பந்தாட்டம் 90 நிமிடங்கள் நடந்தபின்னர் இரு அணிகளும் சமனாக இருந்தால் மேலும் 30 நிமிடங்கள் கூடுதல் நேரம் வழங்கப்படும். இந்த கூடுதல் நேரத்திற்குப் பின்னரும் ஆட்டம் சமனாக இருந்தால், சமன்நீக்கி மோதல் செயற்படுத்தப்படும். பொதுவாக ஒவ்வொரு அணிக்கும் ஐந்து தண்ட உதைகள் வழங்கப்படும். எந்த அணி இவற்றில் கூடுதலாக இலக்கை அடிக்கிறார்களோ அவர்களே வெற்றி பெற்றவர்களாவர். இந்த ஐந்திலும் இரு அணிகளும் சமனாக இருப்பின், ஒவ்வொரு அணியும் மாற்றி மாற்றி தண்ட உதையை எடுத்துக் கொள்ளும். யார் முதலில் முன்னணிநிலை எய்துகிறார்களோ அவர்களே வெற்றி பெற்றவராவர்.

சமன்நீக்கி மோதல்கள் பொதுவாக கோப்பை போட்டிகளில் தான் செயற்படுத்தப்படுகின்றன. கூட்டிணைவு போட்டிகளில் சமனாக முடியும் ஆட்டங்களில் இரு அணிக்கும் தலா ஒரு புள்ளி வழங்கப்படுகிறது. கோப்பைப் போட்டிகளில் அடுத்த சுற்றுக்குச் செல்லும் வெற்றியாளரை தெரிவு செய்ய வேண்டியுள்ளது.

பல புகழ்பெற்ற இறுதியாட்டங்கள் சமன்நீக்கி மோதல் மூலம் தீர்மானிக்கப்பட்டிருக்கின்றன. 2006 உலகக்கோப்பை இறுதி, 2005 யூஈஎஃப்ஏ வாகையர் கூட்டிணைவு இறுதி மற்றும் 1994 உலகக்கோப்பை இறுதி அவற்றில் சிலவாம்.

ஃபிஃபா ஆட்டச் சட்டங்கள்


</doc>
<doc id="213937" url="https://ta.wikipedia.org/wiki?curid=213937" title="மறை. திருநாவுக்கரசு">
மறை. திருநாவுக்கரசு

மறை. திருநாவுக்கரசு (12 ஆகத்து 1907 - 1 செப்டம்பர் 1983) இந்தி எதிர்ப்புப் போராட்டத்திலும் இந்திய விடுதலைப் போராட்டத்திலும் சிறை சென்றவர். தனித்தமிழ்த் தந்தை மறைமலையடிகளாரின் மகன். அடிகளாரின் வாழ்க்கை வரலாற்றை முழுமையாக எழுதி வெளியிட்டவர்.

பள்ளியில் படிக்கும் காலத்தில் இளைப்பிருமல் நோய் திருநாவுக்கரசைத் தாக்கியது. அவருடைய தந்தை மறைமலை அடிகள் அறிதுயில் மருத்துவம் மூலம் அந்தத் தீராத நோயைக் குணப்படுத்தினார். தமக்குப்பிறகு தம் புகழை நிலை நிறுத்துவார் என்று அடிகள் நம்பினார். தந்தையின் விருப்பமும் எண்ணமும் நிறைவேறும் வகையில் மறை திருநாவுக்கரசு திருவையாற்றில் தமிழ்க் கல்லூரியில் படித்து புலவர் பட்டம் பெற்றார். (1926–1931).

சென்னை நுங்கம்பாக்கம் நகராண்மை உயர்நிலைப் பள்ளியில் 1932 முதல் 1938 வரை தமிழாசிரியராகவும், நெல்லைச் சீமையில் குலசேகரன் பட்டினம் திருவள்ளுவர் அரசு உயர்நிலைப் பள்ளியில் 1949 முதல் 1952 வரை தமிழாசிரியராகவும், தூத்துக்குடி வ. உ. சி. கல்லூரியில் 1952 முதல் 1967 வரை தமிழ் விரிவுரையாளராகவும் பணி புரிந்து சூன் 12, 1967 இல் பணி ஓய்வு பெற்றார்.

1937இல் மாணவர்களின் மீது இந்தியைக் கட்டாயமாகத் திணிக்கும் வகையில்அரசு சட்டம் இயற்றியபோது தமிழகத்தில் பெரும் போராட்டம் ஏற்பட்டது. அப்போராட்டத்தில் மறை திருநாவுக்கரசு ஈடுபட்டார். 1938 இல் இந்தி எதிர்ப்புப் போரில் சிறைப்பட்டார். பெரியார், அண்ணாத்துரை ஆகியோருடன் இவர் சிறையில் இருந்தார். மறை திருநாவுக்கரசு சிறையிலிருந்து விடுதலை ஆனதும் அவருடைய மனைவி ஞானம்மாள் தம் ஐந்து அகவை மகனுடனும் ஐந்து மாதக் கைக்குழந்தையுடனும் இந்தியை எதிர்த்து மறியல் செய்து சிறை சென்றார். ஆறுமாத சிறை வாழ்வு முடிந்து வெளிவந்தவுடன் ஐந்து மாதக்குழந்தை இறந்தது.

மறை திருநாவுக்கரசு தேசியக் காங்கிரசில் உறுப்பினர்; ஒரு தீவிர காந்தியவாதி. காந்தியடிகள் தொடங்கிய அறப் போராட்டத்தில் அரசை எதிர்த்து மேடைகளில் பேசினார். திரு. வி. கவுடன் தமிழகம் முழுக்கப் பயணம் செய்து இந்திய விடுதலைக்காக உரிமைக் குரல் கொடுத்தார். அதனால் 1941 சனவர் 30 முதல் ஓராண்டு சிறையில் இருந்தார்

சிவநெறி, நாயன்மார்களின் வரலாறு, அவர்களின் புகழ் பரப்பும் பணியில் ஈடுபட்டு சொற்பொழிவுகள் செய்தார். பர்மா, மலேசியா, கொழும்பு, யாழ்ப்பாணம் ஆகிய இடங்களுக்குப் பயணம் செய்து சமயச் சொற்பொழிவுகளை ஆற்றினார். சேக்கிழார் திருப்பணிக் கழகத்தைத் தொடங்கி 1942 ஆம் ஆண்டு முதல் 1979 ஆம் ஆண்டு வரை சேக்கிழார் விழாவைக் குன்றத்தூரில் நடத்தி பெரியபுராணத்தின் மேன்மையைப் பரப்பினார். 1950இல் சேக்கிழார் விழா நடத்தும் வேளையில் தம் தாயார் இறந்ததால் சுடுகாட்டில் தாயாரின் உடலை ஓடோடி வந்து பார்த்துவிட்டு மீண்டும் அவ்விழாவின் ஏற்பாடுகளைச் செய்ய முனைந்து ஈடுபட்டார்.



ஆசிரியர் --மறை தி.தாயுமானவன்,( மறை திருநாவுக்கரசின் மகன்) பதிப்பு: திசம்பர் 2009


</doc>
<doc id="213943" url="https://ta.wikipedia.org/wiki?curid=213943" title="கால்பந்தாட்ட ஆடுகளம்">
கால்பந்தாட்ட ஆடுகளம்

கால்பந்தாட்ட ஆடுகளம் (அல்லது கால்பந்து மைதானம் அல்லது சாக்கர் களம்) கால்பந்தாட்டம் விளையாடுவதற்கான புற்றரையாலான பரப்பு ஆகும். இதன் அளவுகளும் குறியிடுதல்களும் கால்பந்தாட்டச் சட்டங்களின் முதல் சட்டத்தால் வரையறுக்கப்படுகின்றன.

ஆடுகளத்தில் இடப்படும் அனைத்துக் கோடுகளும் அவை வரையறுக்கும் பகுதியின் அங்கமாகின்றன. காட்டாக, எல்லைக்கோட்டின் மீதுள்ள பந்து ஆட்டத்தில் உள்ளதாகக் கருதப்படும். அதேபோல கோல் பரப்பிற்கான கோட்டிற்கு மேலுள்ள பந்து கோல் பரப்பில் உள்ளது. 16.5 மீட்டர் (18 கஜம்) தொலைவிலுள்ள கோட்டின் மீது இழைக்கப்படும் விதிமீறல் தண்டப் பரப்பில் நிகழ்ந்த விதிமீறலாகக் கருதப்படும். பந்து எல்லைக் கோட்டை முழுவதுமாக கடந்து சென்றாலே ஆடுகைக்கு புறத்த பந்தாக கருதப்படும். கோல் கம்பங்களுக்கிடையே கோல் கோட்டை முழுவதுமாக கடந்த பந்தே இலக்கை எட்டியதாகக் கொள்ளப்படும். பந்தின் எந்தப் பகுதியாவது கோட்டின் மீதிருந்தால் பந்து ஆட்டதில் உள்ளதாகவே கொள்ளப்படும். 

இவ்விளையாட்டு இங்கிலாந்தில் தோன்றியமையாலும் ஐஎஃப்ஏபியில் பிரித்தானிய கால்பந்துச் சங்கங்களின் முதன்மைப்படுத்தலாலும் ஆடுகளத்தின் அளவுகள் இம்பீரியல் அலகுகளில் உள்ளன. தற்போதையச் சட்டங்கள் இவற்றை மெட்ரிக் இணைமாற்றாகவும் தரப்படுகின்றன.


</doc>
<doc id="213948" url="https://ta.wikipedia.org/wiki?curid=213948" title="கல்யாணசுந்தரம்">
கல்யாணசுந்தரம்

கல்யாணசுந்தரம் என்ற தலைப்பில் உள்ள கட்டுரைகள்:



</doc>
<doc id="213954" url="https://ta.wikipedia.org/wiki?curid=213954" title="இசுக்கொட்லாந்து கால்பந்துச் சங்கம்">
இசுக்கொட்லாந்து கால்பந்துச் சங்கம்

இசுக்கொட்லாந்து கால்பந்துச் சங்கம் (Scottish Football Association), இசுக்கொட்லாந்து நாட்டின் காற்பந்தாட்ட மேலாண்மை அமைப்பாகும். இது "எஸ்எஃப்ஏ" (SFA) அல்லது "இசுக்கொட்லாந்து எஃப்ஏ" (The Scottish FA) என்றும் அழைக்கப்படும். இசுக்கொட்லாந்தின் கால்பந்து நிர்வாகம் மற்றும் அதன் மேம்பாடு ஆகியவற்றை இச்சங்கம் நிர்வகிக்கிறது. இசுக்கொட்லாந்தின் கால்பந்துக் கழகங்கள், பிராந்திய கால்பந்துச் சங்கங்கள் இதன் உறுப்பினர்களாகும். இச்சங்கம் 1873-ஆம் ஆண்டில் தொடங்கப்பட்டது; இதன்மூலம், உலகிலேயே இரண்டாவது மிகப் பழமையான கால்பந்துச் சங்கம் என்ற பெருமைக்கு உரித்தாகிறது.

உலகளவில் கால்பந்து விதிமுறைகளை அமைக்கும் பன்னாட்டுக் கால்பந்துச் சங்க வாரியத்தின் உறுப்பினராக இசுக்கொட்லாந்து கால்பந்துச் சங்கம் உள்ளது. யூஈஎஃப்ஏ-வின் தோற்றுவாய் உறுப்பினரான இச்சங்கம் ஃபிஃபா-வின் உறுப்பினராகவும் உள்ளது. "இசுக்கொட்லாந்து கால்பந்து அருங்காட்சியகம்" அமைந்திருக்கும் கிளாஸ்கோ நகரிலேதான், இக்கால்பந்துச் சங்கத்தின் தலைமையகம் உள்ளது.

இசுக்கொட்லாந்து தேசிய காற்பந்து அணியைத் தேர்ந்தெடுத்து நிர்வகிப்பது மற்றும் இசுக்கொட்லாந்துக் கோப்பையை நடத்துவது ஆகியவை இச்சங்கத்தின் முக்கிய பொறுப்புகளாகும்.



</doc>
<doc id="213961" url="https://ta.wikipedia.org/wiki?curid=213961" title="வேல்சு கால்பந்துச் சங்கம்">
வேல்சு கால்பந்துச் சங்கம்

வேல்சு கால்பந்துச் சங்கம் (Football Association of Wales, , எஃப்ஏடபிள்யூ (FAW)), வேல்ஸ் நாட்டில் காற்பந்தாட்டத்தை நிர்வகிக்கும் மேலாண்மை அமைப்பாகும். இச்சங்கம் ஐரோப்பிய கால்பந்து சங்கங்களின் ஒன்றியம், பன்னாட்டுக் கால்பந்து சங்கங்களின் கூட்டமைப்பு மற்றும் பன்னாட்டுக் கால்பந்துச் சங்க வாரியம் ஆகியவற்றில் உறுப்பினராக உள்ளது.

1876-ஆம் ஆண்டில் தோற்றுவிக்கப்பட்ட இச்சங்கம், உலகிலேயே மூன்றாவது மிகப் பழைய கால்பந்துச் சங்கம் ஆகும். உலகளவில் காற்பந்தாட்ட விதிமுறைகளை நிர்ணயிக்கும் பன்னாட்டுக் கால்பந்துச் சங்க வாரிய உறுப்பினராக இருக்கும் நான்கு தேசிய கால்பந்துச் சங்கங்களில் ஒன்றாகும்; மற்றவை, (இங்கிலாந்து) கால்பந்துச் சங்கம், இசுக்கொட்லாந்து கால்பந்துச் சங்கம், அயர்லாந்து கால்பந்துச் சங்கம் மற்றும் ஃபிஃபா. இந்த நான்கு நாடுகளும் ஐக்கிய இராச்சியத்தின் உறுப்பு நாடுகளாகும்.

வேல்சு தேசிய காற்பந்து அணியைத் தேர்ந்தெடுத்து நிர்வகிப்பது இச்சங்கத்தின் முக்கியப் பணிகளில் ஒன்றாகும்.



</doc>
<doc id="213963" url="https://ta.wikipedia.org/wiki?curid=213963" title="அயர்லாந்து கால்பந்துச் சங்கம்">
அயர்லாந்து கால்பந்துச் சங்கம்

அயர்லாந்து கால்பந்துச் சங்கம் (Irish Football Association, IFA), வடக்கு அயர்லாந்தின் சங்கக் கால்பந்து நிர்வாக அமைப்பாகும்; வழமையாக அயர்லாந்து தீவு முழுமைக்குமான கால்பந்து நிர்வாக அமைப்பு இதுவாகும். 1921 வரை (அல்லது 1950 வரை - எடுத்துக்கொள்ளப்படும் கால்பந்துப் போட்டியைப் பொறுத்து) அயர்லாந்து தேசிய காற்பந்து அணியை தேர்ந்தெடுத்து நிர்வகித்தது இச்சங்கமேயாகும்; அதன்பிறகு, வடக்கு அயர்லாந்து தேசிய காற்பந்து அணியை தேர்ந்தெடுத்து நிர்வகிக்கும் பொறுப்பு இதன் பணியாகவுள்ளது. 

பன்னாட்டுக் கால்பந்துச் சங்க வாரியத்தின் உறுப்புச் சங்கமான அயர்லாந்து கால்பந்துச் சங்கம், ஃபிஃபா மற்றும் யூஈஎஃப்ஏ ஆகியவற்றின் உறுப்பினராகவும் உள்ளது.

இதனை, அயர்லாந்துக் குடியரசு கால்பந்துச் சங்கத்துடன் (Football Association of Ireland) குழப்பிக்கொள்ளக்கூடாது.



</doc>
<doc id="213965" url="https://ta.wikipedia.org/wiki?curid=213965" title="லிவிங்ஸ்டன் (நடிகர்)">
லிவிங்ஸ்டன் (நடிகர்)

லிவிங்ஸ்ட்ன் (பிறப்பு ஆகஸ்ட் 21, 1957) தமிழகத் திரைப்படத்துறை நடிகராவார். இவர் திரைக்கதை எழுத்தாளராகவும் பணியாற்றியுள்ளார். திரைப்படங்களுக்காக ராஜன் என்ற பெயரினை தொடக்கக்காலத்தில் பயன்படுத்தினார்.

1988ல் பூந்தோட்ட காவல்காரன் திரைப்படத்தில் முதன்முதலாக நடித்தார். 1996ல் சுந்தரப் புருசன் திரைப்படத்தில் முக்கிய கதாப்பாத்திரத்தில் நடித்திருந்தார்.


</doc>
<doc id="213966" url="https://ta.wikipedia.org/wiki?curid=213966" title="கொஞ்சம் இஸ்டம் கொஞ்சம் கஸ்டம்">
கொஞ்சம் இஸ்டம் கொஞ்சம் கஸ்டம்

கொஞ்சம் இஸ்டம் கொஞ்சம் கஸ்டம் 2009 தெலுங்குத் திரைப்படமாகும். இதனை கிசோர் குமார் இயக்கியிருந்தார். இத்திரைப்படத்தில் சித்தார்த், தமன்னா, பிரகாஷ் ராஜ், ரம்யா கிருஷ்ணன், பிரம்மானந்தம் ஆகியோர் முக்கிய கதாப்பாத்திரத்தில் நடித்திருந்தனர்


</doc>
<doc id="213967" url="https://ta.wikipedia.org/wiki?curid=213967" title="வினு மோகன்">
வினு மோகன்

வினு மோகன் இந்தியத் திரைப்பட நடிகராவார். இவர் மலையாளத் திரைப்படங்களில் அதிகம் நடித்துள்ளார். வினு மோகன் மோகன் மற்றும் சோபனா மோகன் ஆகியோருக்கு பிறந்தவர், கொட்டாரக்கர ஸ்ரீதரன் நாயரின் பேரனாவார்.



</doc>
<doc id="213968" url="https://ta.wikipedia.org/wiki?curid=213968" title="சுரேஸ் கிருஷ்ணா (இயக்குநர்)">
சுரேஸ் கிருஷ்ணா (இயக்குநர்)

சுரேஸ் கிருஷ்ணா இந்தியத் திரைப்பட இயக்குனராவார். இவர் மலையாளம், தெலுங்கு, கன்னடம் மற்றும் இந்தி திரைப்படங்களை இயக்கியுள்ளார். சத்யா என்ற தமிழ் திரைப்படத்தின் மூலம் பிரபலமானார். இவர் ரசினிகாந்து நடித்த அண்ணாமலை, வீரா, பாட்ஷா, பாபா ஆகியவற்றை இயக்கியுள்ளார். மோகன்லால், விஷ்ணுவர்தன், கமல்ஹாசன், சிரஞ்சீவி (நடிகர்), சல்மான் கான், வெங்கடேஷ் மற்றும் உபேந்திரா போன்ற நடிகர்களின் படங்களை இயக்கியுள்ளார்.


</doc>
<doc id="213969" url="https://ta.wikipedia.org/wiki?curid=213969" title="ராஜா கைய வைச்சா">
ராஜா கைய வைச்சா

ராஜா கைய வைச்சா 1990 இந்தியத் தமிழ்த் திரைப்படமாகும். இதனை சுரேசு கிருஷ்ணா இயக்கியிருந்தார். பிரபு, கௌதமி ஆகியோர் இத்திரைப்படத்தில் நடித்திருந்தனர்.



</doc>
<doc id="213971" url="https://ta.wikipedia.org/wiki?curid=213971" title="இலங்கையில் திராவிடக் கட்டிடக்கலை (நூல்)">
இலங்கையில் திராவிடக் கட்டிடக்கலை (நூல்)

இலங்கையில் திராவிடக் கட்டிடக்கலை என்பது கா. இந்திரபாலா எழுதிய ஒரு நூல். இது முதன் முதலாக 1970 ஆம் ஆண்டில் விஜயலட்சுமி புத்தக நிலையத்தினரால் வெளியிடப்பட்டது. தென்னிந்தியாவில், குறிப்பாகத் தமிழ்நாட்டில் பல்லவர், சோழர், பாண்டியர், விசயநகரத்தார், நாயக்கர் ஆகிய வம்சங்களின் ஆட்சிக்காலங்களிலே படிப்படியாக வளர்ச்சியடைந்த திராவிடக் கட்டிடக்கலையின் செல்வாக்கினால் இலங்கையின் சமகாலக் கட்டிடக்கலையில் ஏற்பட்ட தாக்கங்கள் குறித்து இந்த நூல் ஆராய்கிறது. இந்த விடயம் குறித்து இலங்கையில் தமிழில் வெளியான முதல் நூல் இது என்பதும் குறிப்பிடத்தக்கது.

இலங்கையின் மக்கள் என்ற வகையில் இலங்கைத் தமிழர் அந்நாட்டின் பண்பாட்டு வரலாற்றில் கொன்டிருந்த பங்கையும், அதன் வளர்ச்சிக்காக அவர்கள் ஆற்றிய தொண்டுகள் குறித்தும் எடுத்துக் கூறுவதே இந்த நூலின் நோக்கம் ஆகும். இங்கே வளர்ந்த திராவிடக் கட்டிடக்கலையின் நுட்பங்கள் குறித்த ஆய்வுகளைத் தவிர்த்து அதன் வரலாறு பற்றி மட்டுமே இந்நூல் கவனத்தில் கொள்கிறது. 

மேற்கூறிய நோக்கங்களை அடிப்படையாக வைத்துப் பல்வேறு திராவிடக் கலைகளையும் உள்ளடக்கியதாக "இலங்கையில் வளர்ந்த திராவிடக் கலைகள்" என்னும் தலைப்பில், வீரகேசரி வார வெளியீட்டில் இந்நூலாசிரியரால் தொடர் கட்டுரைகள் எழுதப்பட்டன. சாதாரண மக்களும் புரிந்து கொள்ளும்படி கடுமையான ஆய்வுகளைத் தவிர்த்து இலகுவாகவும், சுருக்கமாகவும் அமையும்படி இக்கட்டுரைகள் அமைந்திருந்தன. 1968 ஆம் ஆண்டில் ஏறத்தாழ நான்கு மாதங்கள் வெளியான இக்கட்டுரைகளில், கட்டிடக்கலை தொடர்பான கட்டுரைகளின் தொகுப்பே இந்த நூல்.

இந்த நூல் தமிழ்நாட்டில் பல்லவர் காலத்துக்குப் பிந்திய திராவிடக் கட்டிடக்கலை வளர்ச்சியினால் இலங்கையின் கட்டிடக்கலையில் ஏற்பட்ட தாக்கங்கள் குறித்தே ஆராய்கிறது. பல்லவர் காலமான கிபி ஆறாம் நூற்றாண்டுக்கு முன்பே தமிழ்நாட்டுக்கு வடக்கே இன்றைய ஆந்திரப் பிரதேசத்தின் பகுதிகளில் திராவிடக் கட்டிடக்கலை தோன்றியதாக ஆய்வாளர்கள் கருதுகின்றனர். எனவே, இந்நூலில் எடுத்தாளப்பட்டுள்ள காலப்பகுதியைப் பிற்காலத் திராவிடக் கட்டிடக்கலை என்றே எடுத்துக்கொள்ள வேண்டும் என்பது இந்திரபாலாவின் கருத்து.

இலங்கையில் வளர்ந்த திராவிடக் கட்டிடக்கலை பற்றி ஆராயும் இந்நூல், எடுத்துக்கொண்ட காலப்பகுதியில் திராவிடக் கட்டிடக்கலையின் வளர்ச்சிக் கட்டங்களான பல்லவர் பாணி, சோழர் பாணி, பாண்டியர் பாணி, விஜயநகரப் பாணி, நாயக்கர் பாணி என்னும் ஐந்து பாணிகளின் அடிப்படையில் ஆராய்கிறது. பல்லவர் காலத்துக்கு முன்னர் தமிழ்நாட்டில் நிரந்தரமான கட்டிடப் பொருட்களைப் பயன்படுத்திக் கட்டிய கட்டுமானக் கட்டிடங்கள் எதுவும் காணப்படாததால் இக்காலப்பகுதியில் இருந்த தமிழ்நாட்டுக் கட்டிடக்கலையின் தாக்கங்கள் குறித்து எதுவும் கூறமுடியாதுள்ளது என்று குறிப்பிடும் நூலாசிரியர், தமிழ்நாட்டுக்கும் இலங்கைக்கும் இடையே கிறித்துவுக்கு முற்பட்ட காலத்தில் இருந்தே இருந்துவரும் பல்வேறு வகையான தொடர்புகள் காரணமாக தமிழ்நாட்டுக் கட்டிடக்கலையின் தாக்கம் அக்காலங்களிலேயே இருந்திருக்கக்கூடிய வாய்ப்புக்களையும் அவர் சுட்டிக்காட்டத் தவறவில்லை.

எடுத்துக்காட்டாக, இலங்கையின் பழங்காலத் தலை நகரமான அனுராதபுரத்தின் அழிபாடுகளிடையே, அக்காலத்தில் அங்கே வணிகத்தில் ஈடுபட்டிருந்த தமிழ் வணிகக் குழுவொன்றினால் அமைக்கப்பட்ட கட்டிடம் ஒன்றின் அழிபாடுகளும் கண்டுபிடிக்கப்பட்டுள்ளதைச் சுட்டிக்காட்டும் இந்நூலாசிரியர், கிறித்துவுக்கு முந்திய காலத்தில் கட்டப்பட்ட தனிக் கட்டிடங்களின் பகுதிகள் எதுவும் தமிழ்நாட்டில் கிடைக்காவிட்டாலும், இலங்கையில் கட்டப்பட்ட இக்கட்டிடம் அக்காலத் தமிழர் கட்டிடக்கலையின் அடிப்படையில் கட்டப்பட்ட கட்டிடமாக இருக்கலாம் எனவும் கூறுகிறார்.




</doc>
<doc id="213972" url="https://ta.wikipedia.org/wiki?curid=213972" title="ஆத்ம ஞானம்">
ஆத்ம ஞானம்

ஆத்ம ஞானம் என்பது எது இந்த உலகத்திற்கு காரணமாக இருக்கிறதோ; எதனால் இந்த உலகம் பிரகாசிக்கிறதோ; அந்த பிரம்ம வடிவாகவே உலகம் உள்ளதோ; இப்பிரபஞ்சம், பிரம்மத்திலிருந்து வேறானதல்ல - என்ற முடிவு பல்வேறு சாத்திரங்களால் நிலை நிறுத்தப்படுகிறது. அதைப் பற்றி அறிவதே ஆத்ம ஞானம் ஆகும். இந்த ஆத்ம ஞானத்தை அறிந்தவரை ஆத்ம ஞானி என்பர்.

தங்கத்தால் வளையல், கடுக்கன், மோதிரம் போன்ற நகைகள் செய்யப்படுகிறது. ஆபரணமாக ஆவதற்கு முன்னும், அவை உருக்கப்பட்டு ஆபரணத்தின் தன்மையை இழந்துவிட்ட போதும், தங்கம்தான், இடைப்பட்ட காலத்தில், பெயரும், உருவமும் பலவாக கூறப்படுகிறது. அது போல, உலகத் தொடக்கம் - நடு - முடிவு எல்லாம் இறைவனே.

வேதாந்த சாத்திரங்களை மரபு வழியாக வந்த குருவின் வழியாக கேட்பது சிரவணம், கேட்டதில் சந்தேகங்களை நீக்கிக்கொள்ளுதல் மனனம், (கேட்டதை மனதில் அசைபோடுதல்), (நிதித்யாசனம்), வேதம், குரு, சாத்திரங்கள், யுக்தி, அனுபவம் முதலிய சாதனங்கள் வழியாக மட்டுமே ஆத்ம ஞானம் எனும் பிரம்ம ஞானத்தை அறிந்து கொள்ளமுடியும். ஆத்ம ஞானம் பெற்ற குருவின் மூலம் ஆத்மாவை விசாரனை செய்து பழகி, உடல் போன்ற அனாத்மா, ஆத்மாவிற்கு புறம்பாக பொருட்களைப் பற்றிய சந்தேகங்களை நீக்கிவிட வேண்டும். பின்னர் ஆனந்தமயமான ஆத்மாவில் மூழ்கி, பொருட்களில் பற்று இல்லாதவனாக ஆகிவிட வேண்டும்.

இது போன்ற அனாத்மா (ஆத்மாவின் எதிர்மறை பொருள்) பொருட்களை எவ்வாறு ஒதுக்குவது எனில், இந்த உடல், உணவின் மாற்று உருவம் என்பதால் அது ஆத்மா இல்லை; புலன்கள், அவைகளின் அதிஷ்டான தேவதைகளான பிராணன், வாயு, நீர், அக்னி, மனம் ஆகிய எதுவும் ஆத்மா அல்ல. ஏன் எனில், இவைகளும் உடலைப் போல உணவின் மூலம் உண்டாகிறது. மனம், புத்தி, சித்தம், அகங்காரம், ஆகாயம், மண், நீர், காற்று, நெருப்பு, சப்தம், சுவை, தொடு உணர்வு, முதலிய புலனுகர் விஷயங்கள் மற்றும் முக்குணங்களின் சாம்ய அவஸ்தையான பிரகிருதியும் (இயற்கை) ஆத்மா அல்ல. (ஆத்மாவிற்கு புறம்பான இந்த அனாத்மா வஸ்துகளை நேதி - நேதி (இதுவல்ல, இதுவல்ல) என்று ஒதுக்கிவிட்டு, ஆத்மா ஒன்று மட்டுமே சத்தியம் (உண்மை) என அறிந்து கொள்ள வேண்டும்.




</doc>
<doc id="213976" url="https://ta.wikipedia.org/wiki?curid=213976" title="1996 கோடைக்கால ஒலிம்பிக் விளையாட்டுப் போட்டிகள்">
1996 கோடைக்கால ஒலிம்பிக் விளையாட்டுப் போட்டிகள்

1996 ஒலிம்பிக் விளையாட்டு போட்டிகள் என்பது அமெரிக்காவின் அட்லாண்டா நகரில் 1996 சூலை 19 முதல் ஆகத்து 4 வரை நடந்த கோடைகால ஒலிம்பிக்கை குறிக்கும். அதிகாரபூர்வமாக இப்போட்டி XXVI ஒலிம்பிக் என அழைக்கப்படுகிறது, ஒலிம்பிக்கிற்கு இது நூறாவது ஆண்டு ஆகும். ஒலிம்பிக் ஆணையகத்தில் பதிவு செய்த அனைத்து நாடுகளும் இதில் பங்கேற்றன.197 நாடுகளைச்சேர்ந்த 10,318 வீரர்கள் இதில் பங்கேற்றனர். 1924ம் ஆண்டிலிருந்து கோடைகால ஒலிம்பிக்கும் குளிர்கால ஒலிம்பிக்கும் ஒரே ஆண்டில் நடைபெற்றன, 1986ம் ஆண்டு ஒலிம்பிக் ஆணையகம் இரண்டையையும் 1994ம் ஆண்டிலிருந்து இரு ஆண்டுகள் இடைவெளியில் வெவ்வேறு ஆண்டுகளில் (இரட்டை வருடங்கள்) நடத்த முடிவுசெய்தது. 1996 கோடைகால ஒலிம்பிக் அவ்வாண்டில் குளிர்கால ஒலிம்பிக் இல்லாமல் நடைபெற்ற முதல் கோடைகால ஒலிம்பிக்காகும். குளிர்கால ஒலிம்பிக் 1992 க்கு பிறகு நான்கு ஆண்டுகளுக்கு பதிலாக இரு ஆண்டுகள் இடைவெளியில் 1994ம் ஆண்டு நோர்வே நாட்டில் நடைபெற்றது. அதன் பின் மீண்டும் நான்கு ஆண்டுகள் இடைவெளியில் நடைபெற்றது. அட்லாண்டா நகரில் நடைபெறும் ஒலிம்பிக் அமெரிக்காவில் நடைபெறும் ஐந்தாவது ஒலிம்பிக்கும் மூன்றாவது கோடைகால ஒலிம்பிக்கும் ஆகும்.

செப்டம்பர் 18, 1990ம் ஆண்டு டோக்கியோவில் நடந்த ஒலிம்பிக் ஆணையகத்தின் 96வது அமர்வில் அட்லாண்டா 1996ம் ஆண்டு கோடைகால ஒலிம்பிக்கை நடத்த தேர்ந்தெடுக்கப்பட்டது. முதல் ஒலிம்பிக் 1896ம் ஆண்டு ஏதென்சில் நடைபெற்றது. ஒலிம்பிக்கிற்கு இது நூறாவது ஆண்டு ஆகும். எனவே இப்போட்டியை இவ்வாண்டு நடத்த பல நகரங்கள் விரும்பின. 

பங்குகொண்டவைகளில் 79 நாடுகள் பதக்கம் பெற்றன

1996 ஒலிம்பிக்கில் 197 நாடுகளும் 10,318 வீரர்களும் பங்கேற்றனர் . இருபத்தி நான்கு நாடுகள் முதல் முறையாக ஒலிம்பிக்கில் பங்கேற்றன, இவற்றில் பதினொன்று நாடுகள் 1992 ஒலிம்பிக்கில் ஐக்கிய அணி மூலம் போட்டியிட்ட முன்னால் சோவியத் ஒன்றித்தை சார்தவை. உருசியா உருசியப் பேரரசாக இருந்த பொழுது தனி நாடாக இதற்கு முன்னர் 1912ம் ஆண்டு ஒலிம்பிக்கில் போட்டியிட்டு உள்ளது. யுகோசுலேவியா யுகோசுலேவிய கூட்டமைப்பு என்ற பெயரில் தனி நாடாக போட்டியிட்டுள்ளது.

சோவியத் ஒன்றியத்தை சாராத முதல் முறையாக பங்கெடுத்த பதினான்கு நாடுகள்: அசர்பைஜான், புருண்டி, கேப் வர்டி, கொமொரோசு, டொமினிக்கா, கினி-பிசாவு, மாக்கடோனியக் குடியரசு, நவூரு, பாலஸ்தீனம், செயிண்ட் கிட்சும் நெவிசும், செயிண்ட் லூசியா, சாவோ டொமே மற்றும் பிரின்சிப்பி, தஜிகிஸ்தான், துருக்மெனிஸ்தான். 1994ம் ஆண்டு குளிர்கால ஒலிம்பிக்கில் பங்கெடுத்து கோடைகால ஒலிம்பிக்கில் முதல் முறை பங்கெடுத்தவை ஆர்மீனியா, பெலருஸ், செக் குடியரசு, சியார்சியா (நாடு), கசக்ஸ்தான், கிர்கிசுத்தான், மல்தோவா, சிலோவாக்கியா, உக்ரைன், உசுபெக்கிசுத்தான். செக் குடியரசும் சிலோவாக்கியாவும் செக்கோசிலோவாக்கியா உடைந்தபின் தனி நாடுகளாக பங்கேற்றன. எசுத்தோனியா, லாத்வியா , லித்துவேனியா ஆகியவை சோவியத் ஒன்றியம் உருவாவதற்கு முன் தனி நாடுகளாக போட்டியிட்டுள்ளன.


</doc>
<doc id="213977" url="https://ta.wikipedia.org/wiki?curid=213977" title="கச்சபால ஐயர்">
கச்சபால ஐயர்

கச்சபால ஐயர் என்பவர் காஞ்சிபுரத்தில் வாழ்ந்த தமிழ்ப் புலவர். இவரது ஐந்து பாடல்கள் தனிப்பாடல் திரட்டு நூலில் இடம் பெற்றுள்ளன. விநாயகப் பெருமான்மீது பற்றுக் கொண்டவர். கணாபத்தியம் இவரது வழிபாடு. 18 ஆம் நூற்றாண்டில் வாழ்ந்தவர். தனிப்பாடல் திரட்டு நூலில் இவரது பெயர் "மகாவித்வான்" என்னும் பட்டப்பெயருடன் உள்ளது. 

இவரது பாடல்கள் திரிபு அணிச்-சுவை மிக்கனவாகக் காணப்படுகின்றன. பாடல்களில் விருத்தம், கட்டளைக் கலித்துறை ஆகிய பாவினங்கள் காணப்படுகின்றன. இவரது பாடல்கள் திரட்டு நூலில் உள்ளமையாலும், பாடல்கள் கோவை நூல் பாடல் யாப்பமைதியைக் கொண்டிருப்பதாலும் இவரது நூல் விநாயகர் கோவை என்பது ஆகலாம்.

தனிப்பாடல் திரட்டு நூல் பக்கம் 113


</doc>
<doc id="213978" url="https://ta.wikipedia.org/wiki?curid=213978" title="ஜிம் விரிச்">
ஜிம் விரிச்

ஜிம் விரிச் (Jim Weirich) (நவம்பர் 18, 1956 - பிப்ரவரி 19, 2014]) ரூபி நிரலாக்க மொழி சமூகத்தின் ஒரு நிரலாளர், பேச்சாளர், ஆசிரியர் மற்றும் ரூபி நிராலாக்க மொழியின் பங்களிப்பாளராக அறியப்பட்டவராவார். ரேக் (Rake (software)) எனப்படும் ரூபி நிராலாக்க மொழிக்கான கட்டுமானக் கருவியை உருவாக்கியுள்ளார். அவர் அமெரிக்கா, ஆசியா, தென் அமெரிக்கா மற்றும் ஐரோப்பா உள்ளிட்ட உலகம் முழுவதும் ரூபி சமூகத்தில் தீவிரமாக பங்காற்றியுள்ளார்.

விரிச் நியோ சின்சினாட்டி அலுவலகத்தில் வேலை பார்த்து வந்தார், நியோ இன்னோவேஷனின் தலைமை விஞ்ஞானியாக இருந்தார்.


</doc>
<doc id="213980" url="https://ta.wikipedia.org/wiki?curid=213980" title="திரிபணி">
திரிபணி

திரிபணி (திரிபு-அணி) தமிழில் போற்றப்பட்ட அணியிலக்கண வகைகளில் ஒன்று. இது சொல்லணி வகை. இது மடக்கணியிலிருந்து சற்றே வேறுபாடு உடையது. மடக்கணியில் ஒரு பாடல் அடியில் உள்ள சில சீர்கள் அடுத்த அடியில் வரும்போது முன்னதன் எதுகையையும் மோனையையும் அப்படியே கொண்டதாக இருக்கும். திரிபணியில் மோனை மாறி வர எதுகை மட்டும் அப்படியே வரும். 

எடுத்துக்காட்டு


</doc>
<doc id="213986" url="https://ta.wikipedia.org/wiki?curid=213986" title="நோஸ்வான்ஸ்டைய்ன் கோட்டைமனை">
நோஸ்வான்ஸ்டைய்ன் கோட்டைமனை

நோஸ்வான்ஸ்டைய்ன் கோட்டைமனை ("Neuschwanstein Castle", , , ) என்பது செருமனியின் தென்மேற்கு பவேரியாவிலுள்ள கொநோஸ்வாங்கா கிராமத்தில் அமைந்துள்ள பத்தொன்பதாம் நூற்றாண்டு ரோமனெஸ்க் எழுச்சி கட்டிடக்கலை அரண்மனையாகும். இவ்வரண்மனை ஓய்விடமாகவும் ரிச்சார்ட் வாக்னருக்கு அஞ்சலி செலுத்தவும் பவேரியாவின் இரண்டாம் லுட்விக்கினால் பணிக்கப்பட்டது. லுட்விக் தன் சொந்த நிதியில் இதனைக் கட்டினார்.

இதை ஒரு சிறிய குன்று ஒன்றின் மீது கட்ட 1869 இல் அடிக்கல் நாட்டப்பட்டது. சில பகுதிகளின் வேலை பாக்கியிருந்த நிலையிலும் 1884 இல் மன்னர் லுட்விக், நியுஸெவான்ஸ்டெய்ன் கோட்டைமனையில் குடிபுகுந்தார்.



</doc>
<doc id="213987" url="https://ta.wikipedia.org/wiki?curid=213987" title="மரக்காணசோ">
மரக்காணசோ

மரக்காணசோ ("Maracanazo", ) என்று பரவலாக 1950 உலகக்கோப்பையின் இறுதிக் குழுநிலை வெற்றியாளரை முடிவு செய்த உருகுவை எதிர் பிரேசில் ஆட்டம் குறிப்பிடப்படுகிறது. போர்த்துக்கேய மொழியில் இதன் பொருள் ஏறத்தாழ "மரக்கானா அடி" என்பதாகும். இந்த காற்பந்தாட்டம் பிரேசிலின் இரியோ டி செனீரோ நகரில் உள்ள மரக்கானா விளையாட்டரங்கில் சூலை 16, 1950இல் நடந்தது. மற்ற உலகக்கோப்பைகளைப் போலன்றி, 1950 உலகக்கோப்பையின் வெற்றியாளரை நான்கு அணிகள் பங்கேற்ற தொடர் சுழல்முறையில் ஆடப்பட்ட இறுதிநிலை குழு ஆட்டங்களிலிருந்து தேர்ந்தெடுப்பதாயிருந்தது. இந்த ஆட்டத்திற்கு முன்னதாக பிரேசில் உருகுவையை விட ஒரு புள்ளி முன்னணியில் இருந்ததால் உலகக்கோப்பையை வெல்ல பிரேசில் ஆட்டத்தை சமன் செய்தால் போதுமானதாக இருந்தது. உருகுவைக்கு ஆட்டத்தை வெல்ல வேண்டிய தேவை இருந்தது. மேலும் பிரேசில் போட்டியை நடத்தும் நாடாகவும் முன்னதாக பலராலும் வலிமையான அணியாக மதிப்பிடப்பட்டும் இருந்ததால் பிரேசிலே கோப்பையை எளிதாக வெல்லும் என எதிர்பார்க்கப்பட்டது. 

ஆட்டத்தின் இரண்டாவது அரைப்பகுதி துவங்கிய சிறிது நேரத்தில் "பிரியாகா" மூலம் பிரேசில் முதல் இலக்கை (கோல்) அடித்தது. இதனை இரண்டாவது அரைப்பகுதியின் நடுவில் உருகுவையின் "யுவான் ஆல்பெர்ட்டோ சியாஃபினோ" சமன் செய்தார். ஆட்டம் முடிவதற்கு 11 நிமிடங்கள் இருக்கும்போது உருகுவையின் "ஆல்சிடெசு கிக்கியா" வெற்றிதரும் இலக்கை அடித்தார். இது காற்பந்தாட்ட வரலாற்றிலேயே மிகவும் ஏமாற்றம் தரும் தோல்வியாக அமைந்தது. இந்த ஆட்டமும் மரக்காணசோ என அழைக்கப்படலாயிற்று. 


</doc>
<doc id="213992" url="https://ta.wikipedia.org/wiki?curid=213992" title="புனிதர்களின் மன்றாட்டுமாலை">
புனிதர்களின் மன்றாட்டுமாலை

புனிதர்களின் மன்றாட்டுமாலை (; ) என்பது கத்தோலிக்க திருச்சபை, மரபுவழி திருச்சபை, லூதரனியம், மற்றும் சில ஆங்கிலிக்க திருச்சபைகள் ஆகியவற்றில் பயன்படுத்தப்படும் ஒருவகை மன்றாட்டாகும். இது தூய கன்னி மரியா, இறை தூதர்கள், மறைசாட்சியர் மற்றும் பிற புனிதர்களின் பரிந்துரையினை வேண்டுவதாக அமைந்துள்ளது. இது திருப்பலியில் பாஸ்கா திருவிழிப்பு, புனிதர் அனைவர் பெருவிழா மற்றும் திருப்பட்டங்கள் அளிக்கப்படும் திருவழிபாட்டில் பயன்படுத்தப்படுகின்றது. இச்செபத்தின் அதிகாரப்பூர்வ வடிவம் திருச்சடங்கு புத்தகத்தில் உள்ளது. இதுவே திருமுழுக்கு போன்ற திருவருட்சாதனங்களில் பயன்படுத்தப்படும்.


</doc>
<doc id="213993" url="https://ta.wikipedia.org/wiki?curid=213993" title="கால்பந்து விளையாட்டு">
கால்பந்து விளையாட்டு

கால்பந்து என்று ஒரு பந்தை இலக்கு நோக்கி எடுத்துச் சென்று புள்ளிகள் பெற்று விளையாடப்படும், ஒரேவகையான துவக்கங்களிலிருந்து உருவான, பல ஒரேவகை அணி விளையாட்டுக்கள் அறியப்படுகின்றன:

கால்பந்து என்பது :



</doc>
<doc id="213995" url="https://ta.wikipedia.org/wiki?curid=213995" title="அடங்காப்பற்று (வன்னி) வரலாறு (நூல்)">
அடங்காப்பற்று (வன்னி) வரலாறு (நூல்)

அடங்காப்பற்று (வன்னி) வரலாறு என்னும் நூல் 2004 ஆம் ஆண்டில் இருந்து 2010 ஆம் ஆண்டு வரையான காலப் பகுதியில் ஐந்து பாகங்களாக வெளியிடப்பட்ட ஒரு வரலாற்று நூல். இலங்கைத் தமிழரின் பாரம்பரியப் பிரதேசத்துள் அடங்கும் அடங்காப்பற்று என அழைக்கப்படும் வன்னிப் பகுதியின் வரலாறு குறித்த தகவல்களை இந்நூல் தொகுத்துத் தருகின்றது. இதை ஒரு இதழியலாளரும், எழுத்தாளருமான அருணா செல்லத்துரை எழுதியுள்ளார்.

அடங்காப்பற்று பற்றிய வரலாறுகளைப் பதிந்து வைக்க வேண்டும் என்ற ஆர்வத்தில் வரலாற்றுப் பதிவுகளை இந்த நூலினூடாகத் தொகுப்பதே நூலாசிரியரின் நோக்கம் என்பது அவர் இந்நூலின் முதலாம் பாகத்துக்கான முன்னுரையின் குறிப்பிட்டிருப்பதில் இருந்து தெரிகிறது. அத்துடன், கிறித்துவுக்கு முற்பட்ட காலத்தில் இருந்து தொடங்கும் இலங்கைத் தமிழர்களின் பண்டைய வரலாற்றை அறிந்து கொள்ளவும், மேலும் ஆய்வுகளைச் செய்து தமிழர்களின் தாயக பூமிக்கான சான்றுகளைப் பெற்றுக்கொள்ளவும் உதவுவதை இந்நூல் நோக்கமாகக் கொண்டிருப்பதையும் அறிய முடிகிறது.

ஐந்து பாகங்களைக்கொண்ட இந்த நூலின் ஒவ்வொரு பாகமும் தனித்தனியாக 2004 ஆம் ஆண்டிலிருந்து வெளியிடப்பட்டன. இந்த ஐந்து பாகங்களுடைய விபரங்களை அவை வெளியிடப்பட்ட ஆண்டுகளுடன் கீழே கணலாம். 




</doc>
<doc id="213999" url="https://ta.wikipedia.org/wiki?curid=213999" title="நைதரசனீரொட்சைடு">
நைதரசனீரொட்சைடு

நைதரசனின் பல்வேறு ஒக்சைடு வகைகளுள் நைதரசனீர் ஒக்சைடும் (நைதரசன்+ஈர்+ஒக்சைடு) ஒன்று. இதன் மூலக்கூற்று வாய்ப்பாடு NO ஆகும். நைத்திரிக் அமில உற்பத்தியில் இவ்வாயு இடைவிளைபொருளாக உற்பத்தி செய்யப்படுகின்றது. இவ்வாயுவை இதற்குரிய செங்கபில நிறத்தால் கண்டறியலாம். அறை வெப்பநிலையில் NO வாயுவும் இவ்வாயுவும் இரசாயன சமநிலையில் கலந்து காணப்படுகின்றன. நைதரசனீர் ஒக்சைடு மிகவும் ஆபத்தான நச்சு வாயுவாகும். 

இதன் மூல் திணிவு கிட்டத்தட்ட 46 ஆகும். இது வளியை விட அடர்த்தி கூடிய வாயுவாகும். இதன் மூலக்கூற்றின் நடுவிலுள்ள நைதரசன் அணுவுக்கும் ஒக்சிசன் அணுவுக்குமிடையே 119.7 pm (பைக்கோ மீற்றர்:10 m) தூரமுள்ளது. நைதரசனுக்கும் ஒக்சிசனுக்குமிடையில் ஓசோன் போன்ற ஒற்றை மற்றும் இரட்டைப் பிணைப்புகள் மாறி மாறி வரும் பிணைப்பு வகை உள்ளது.

நைத்திரிக் ஆக்சைடை வளியில் வெளியேற்றினால் வளியிலுள்ள ஒக்சிசனுடன் தன்னிச்சையாகத் தாக்கமடைந்து நைதரசனீர் ஒக்சைடைத் தரும்.:

நைத்திரிக் அமிலத்தை நீரகற்றுவதன் மூலம் இதனை உருவாக்கலாம். நைத்திரிக் அமிலத்தை நீரகற்றும் போது உருவாகும் இரு நைதரசன் பென்டா ஒக்சைடு பின்னர் வெப்பப் பிரிகையடைந்து நைதரசனீர் ஒக்சைடை உருவாக்கும்.:

சில உலோகங்களின் நைத்திரேற்றுக்களைச் சூடாக்குவதாலும் ஆய்வுகூடத்தில் இதனை உருவாக்கலாம். இதன் போது இவை ஆக வெப்பப்பிரிகையடைகின்றன.:

செறிந்த நைத்திரிக் அமிலத்தை ஒரு உலோகத்தால் தாழ்த்துவதாலும் நைதரசனீர் ஒக்சைடை உருவாக்கலாம். பொதுவாக ஆய்வுகூடப் பரிசோதனையில் செம்பு பயன்படுத்தப்படுகின்றது:

வெள்ளீயத்தின் மீது செறிந்த நைத்திரிக் அமிலத்தைத் துளித்துளியாகச் சேர்ப்பதனாலும் இவ்வாயுவை உருவாக்கலாம்.

பொதுவாக வாயுவுடன் வாயுவும் கலந்திருக்கும். இவை இரசாயன சமநிலையிலிருப்பதே இதற்குக் காரணமாகும்.:

இது ஒரு புறவெப்பத்தாக்கமாகும். வெப்பநிலை அதிகமாக இருந்தால் கலவையில் NO வீதம் அதிகமாக இருக்கும். குறைவான வெப்பநிலையில் NO இன் வீதம் அதிகமாகும். NO வாயு செங்கபில நிறமானது, ஆனால் NO வாயு நிறமற்றதாகும். எனவே அதிக வெப்பநிலையில் கடுங்கபில நிறமாவதுடன் குறைவான வெப்பநிலையில் வெளிறிய கபில நிறத்தை வாயுக்கலவை அடைகின்றது.

At 150 °C, வெப்பநிலையில் வாயு ஒக்சிசனை வெளியேற்றி நைத்திரிக் ஒக்சைட்டாகப் பிரிகையடையும். இத்தாக்கம் அகவெப்பத்தாக்கமென்பதால் தாக்கம் தொடர்ந்து நடைபெறுவதற்குத் தொடர்ந்து வெப்பத்தைப் பிரயோகிக்க வேண்டும். (ΔH = 114 kJ/mol):

வின் பலங்குன்றிய N-O பிணைப்பு காரணமாக இது சிறப்பான ஒக்சியேற்றும் பொருளாக உள்ளது. இதனால் வாயு நிலையிலுள்ள ஐதரோகார்பன்களுடன் வெடிக்கும் வகையில் தாக்கமடையும் இயல்புடையது.

இவ்வாயு நீரில் கரைந்தால் நைத்திரிக் அமிலத்தையும், நைத்திரசு அமிலத்தையும் கொடுக்கும். இப்பண்பு காரணமாகவே இவ்வாயு அமில மழையை ஏற்படுத்தும் வாயுக்களில் ஒன்றாக உள்ளது.:

உருவாக்கப்படும் நைத்திரிக் அமிலம் பின்னர் மெதுமெதுவாக மீண்டும் நைதரசனீர் ஒக்சைடாக மாறும். இதனாலேயே அய்வுகூடங்களில் நைத்திரிக் அமில மாதிரியில் ஒரு கபில நிறச் சாயல் தென்படுகின்றது.:

உலோக ஒக்சைடுகளுடன் தாக்கமடைந்து உலோக நைத்திரேற்று உருவாகின்றது. இத்தாக்கச் சமன்பாட்டில் M என்பது உலோகத்தைக் குறிக்கின்றது.

அல்கைல்களுடனும் உலோக ஹேலைட்டுகளுடனும் தாக்கமடைந்து உரிய நைத்திரைட்டு உருவாகின்றது:


</doc>
<doc id="214002" url="https://ta.wikipedia.org/wiki?curid=214002" title="மலாயக் குடிபெயர்வும் யாழ்ப்பாணச் சமூகமும் (நூல்)">
மலாயக் குடிபெயர்வும் யாழ்ப்பாணச் சமூகமும் (நூல்)

மலாயக் குடிபெயர்வும் யாழ்ப்பாணச் சமூகமும் என்னும் நூல் 19 ஆம் நூற்றாண்டின் பிற்பகுதியிலும், 20 ஆம் நூற்றாண்டின் முற்பகுதியிலும் தொழில் காரணமாக யாழ்ப்பாணத்தவர் பலர் மலாயாவுக்குக் குடிபெயர்ந்து சென்றதனால் யாழ்ப்பாணச் சமூகத்தில் ஏற்பட்ட தாக்கங்கள் பற்றிய ஒரு ஆய்வு நூல் ஆகும். யாழ்ப்பாணப் பல்கலைக் கழகத்தில் வரலாற்றுத்துறைப் பேராசிரியரான சமாதிலிங்கம் சத்தியசீலன் இந்நூலை எழுதியுள்ளார். ஐக்கிய இராச்சியத்தைச் சேர்ந்த அயோத்தி நூலக சேவை இந்த நூலை 2006 ஆம் ஆண்டில் வெளியிட்டது.

இந்த நூலின் அடிப்படை, இந்நூலாசிரியர் தனது முதுகலைப் பட்டத்துக்காகச் செய்த ஆய்வுகளும், அதனைத் தொடர்ந்து 1980 ஆம் ஆண்டு யாழ்ப்பாணப் பல்கலைக்கழகத்துக்குச் சமர்ப்பித்த ஆய்வுக் கட்டுரையும் ஆகும். மேற்குறித்த ஆய்வுக்குரிய காலத்தின் பின் எல்லை 1940ல் இருந்து1957 வரை விரிவாக்கப்பட்டு இந்நூலில் கூடுதலான தகவல்கள் சேர்க்கப்பட்டுள்ளன.

அண்மைக் காலத்தில் யாழ்ப்பாணத்தில் இருந்து கனடா, ஆசுத்திரேலியா மற்றும் பல ஐரோப்பிய நாடுகளுக்குக் குடிப்பெயர்ந்து வாழும் இலங்கைத் தமிழர்களுடைய வாழ்வில் காணப்படும் பண்புகளுக்கும், மலாயக் குடிபெயர்வுக் காலத்து வாழ்வில் கண்ட பண்புகளுக்கும் இடையே ஒத்த தன்மைகள் இருப்பதாகக் கூறும் நூலாசிரியர், இக்காலச் சூழலில் இந்த ஆய்வு, நூல் வடிவில் வெளிவரவேண்டியதன் முக்கியத்துவத்தை உணர்ந்த நண்பர்கள் தன்னை ஊக்குவித்ததாகக் குறிப்பிட்டுள்ளார்.

இந்த நூலில் எடுத்துக்கொண்ட பொருள் குடிபெயர்ந்தமைக்கான காரணிகள், மலாயாவில் யாழ்ப்பாணத்தவர், அவர்களது வாழ்க்கை, மலாயத் தொடர்பும் யாழ்ப்பாணச் சமூகமும் ஆகிய தலைப்புக்களில் ஆராயப்பட்டுள்ளது. இதன் உள்ளடக்கம் ஒன்பது அத்தியாயங்களைக் கொண்டது. இவற்றுள் அறிமுகம், முடிவுரை என்பவற்றுக்கான அத்தியாயங்களைத் தவிர்த்து, எஞ்சிய ஏழு அத்தியாயங்கள் பின்வருமாறு பிரிக்கப்பட்டுள்ளன.




</doc>
<doc id="214008" url="https://ta.wikipedia.org/wiki?curid=214008" title="சிமியோன்">
சிமியோன்

சிமியோன் என்பவர் லூக்கா நற்செய்தியின்படி இயேசுவின் பிறப்பின்போது எருசலேமில் வாழ்ந்தவர். இவரை நேர்மையானவர் எனவும் இறைப்பற்றுக் கொண்டவர் எனவும் அந்த நற்செய்தி குறிக்கின்றது. இவர் 'ஆண்டவருடைய மெசியாவைக் காணுமுன் அவர் சாகப்போவதில்லை' என்று தூய ஆவியால் உணர்த்தப்பட்டிருந்தார் எனவும் விவிலியம் குறிக்கின்றது. இயேசுவைக் கோவிலில் அர்ப்பணிக்க மரியாவும், யோசேப்புவும் கோவிலுக்கு வந்தபோது அவர்களை இவர் எதிர்கொண்டார். அப்போது இவர் குழந்தையைக் கையில் ஏந்திக் கடவுளைப் போற்றி, ஒரு பாடல் படினார். கத்தோலிக்க திருச்சபை, கிழக்கு மரபுவழி திருச்சபை உட்பட பல கிறித்தவ பிரிவுகளில் இவர் புனிதர் என ஏற்க்கப்படுகின்றார். கத்தோலிக்க திருச்சபையின் பொது நாள்காட்டியில் இவரின் விழா நாள் பெப்ரவரி 3.


</doc>
<doc id="214009" url="https://ta.wikipedia.org/wiki?curid=214009" title="இயேசுவின் விருத்தசேதனம்">
இயேசுவின் விருத்தசேதனம்

இயேசுவின் விருத்தசேதனம் என்பது லூக்கா நற்செய்தியின்படி இயேசு கிறித்துவின் வாழ்வில் நடந்த ஒரு நிகழ்வு ஆகும். இதன் படி இயேசு பிறந்த எட்டாம் நாள் தூய்மைச் சடங்கை நிறைவேற்றி அவருக்கு விருத்த சேதனம் செய்து அவரை ஆண்டவருக்கு அர்ப்பணிக்க அவரின் பெற்றோர் எருசலேமுக்குக் அவரை கொண்டு சென்றார்கள். இந்த நாளிலேயே அவருக்கு "இயேசு" என்னும் பெயரும் இடப்பட்டது. இந்த நிகழ்வு கிறித்தவக் கலையில் 10ஆம் நூற்றாண்டு முதல் இடம்பெறத்துவங்கியது. முதலில் இயேசுவின் வாழ்க்கைச்சக்கரத்தில் ஒரு பகுதியாக மட்டுமே சித்தரிக்கப்பட்டாலும், பின்னாட்களில் இந்த நிகழ்வே தனி கருப்பொருளாக மாறியது.

இந்த நிகழ்வு "இயேசுவின் விருத்த சேதன விழா" என்னும் பெயரில் கிழக்கு மரபுவழி திருச்சபை மற்றும் ஆங்கிலிக்க ஒன்றியத்தில் ஜனவரி 1 அன்றும், கத்தோலிக்க திருச்சபையில் ஜனவரி 3 அன்றும் விருப்ப நினைவு நாளாக ஜனவரி 3அன்று "இயேசுவின் திருப்பெயர்" எனவும் கொண்டாடப்படுகின்றது.


</doc>
<doc id="214010" url="https://ta.wikipedia.org/wiki?curid=214010" title="கட்கி">
கட்கி

கட்கி என்பது இந்திய நகரமான புனேயின் ஒரு பகுதி. இங்கு இந்திய அரசின் இராணுவ தளம் உள்ளது. இது கிர்கீ என்ற பெயரால் அழைக்கப்பட்டது. இங்கு போர் நினைவுக் கல்லறையும், போர் நினைவகமும் உள்ளன.

இங்குள்ள கன்டோன்மென்ட் பகுதி, கட்கி கன்டோன்மென்ட் என அழைக்கப்படுகிறது. இங்கு தான் போரின் போது இறந்தவர்களுக்கான கல்லறைகளும் உள்ளன. இங்கு இராணுவ தளமும் உள்ளது.

இங்கு ஹாக்கி விளையாட்டு முக்கியத்துவம் பெற்றுள்ளது. இங்கு 75,000த்திற்கும் அதிகமான மக்கள் வசிக்கின்றனர்.

மும்பை-புனே ரயில் பாதையில் அமைந்துள்ளது கட்கி ரயில் நிலையம். புனே பன்னாட்டு விமான நிலையமே அருகிலுள்ள வான்வழிப் போக்குவரத்து வசதி.



</doc>
<doc id="214019" url="https://ta.wikipedia.org/wiki?curid=214019" title="ரக்பி (நகரம்)">
ரக்பி (நகரம்)

இரக்பி ("Rugby") இங்கிலாந்தின் வார்விக்சையரில் உள்ளதோர் சந்தைப் பட்டினம் ஆகும். ஏவான் ஆற்றின் கரையில் இது அமைந்துள்ளது. நகரத்தின் மக்கட்தொகை 2011ஆம் ஆண்டு கணக்கெடுப்பின்படி 70,628 ஆகும்.) இது வார்விக்சையர் கௌன்ட்டியில் இரண்டாவது மக்கட்தொகை மிகுந்த நகரமாகும். இதை அடக்கியுள்ள இரக்பி பரோவின் மக்கட்தொகை 91,600 (2005 மதிப்பீடு).

கவன்ட்ரியிலிருந்து கிழக்கே இரக்பி 13 மைல்கள் (21 கிமீ) தொலைவில் வார்விக்சையரின் கிழக்கு மூலையில் உள்ளது. நார்த்தாம்ப்டன்சையர் மற்றும் லீசெஸ்டர்சையர் கவுன்டிகளின் எல்லைகளின் அண்மையில் உள்ளது. 

இரக்பி காற்பந்தின் பிறப்பிடமாக இது கருதப்படுகிறது.

நகரத்தில் காணவேண்டிய சில இடங்கள்:


</doc>
<doc id="214022" url="https://ta.wikipedia.org/wiki?curid=214022" title="2 ஸ்டேட்ஸ்: தி ஸ்டோரி ஆஃப் மை மேரேஜ்">
2 ஸ்டேட்ஸ்: தி ஸ்டோரி ஆஃப் மை மேரேஜ்

2 ஸ்டேட்ஸ்: தி ஸ்டோரி ஆஃப் மை மேரேஜ் என்பது சேத்தன் பகத் எழுதிய நாவல். இந்த கதையை தழுவி, 2 ஸ்டேட்ஸ் என்ற பெயரில் திரைப்படம் உருவானது. இது இந்தியாவின் இரு வேறு மாநிலங்களைச் சேர்ந்த ஆணுக்கும் பெண்ணுக்குமான காதலைப் பற்றிய கதை.

கிரிஷ் பஞ்சாபைச் சேர்ந்த இளைஞன். அனன்யா, தமிழகத்தின் சென்னையைச் சேர்ந்த இளம்பெண். இவர்களுக்கு இடையிலான காதலை, தன்வரலாறு வடிவில் எழுதியிருக்கிறார் ஆசிரியர்.

இருவரும் அகமதாபாத்தில் உள்ள ஐ.ஐ.எம் கல்லூரியில் படிக்கின்றனர்
அவள் உணவு விடுதியில் வழங்கப்பட்ட உணவைப் பற்றி புகார் கூறி வாதிடுகிறாள். இதை காண்கிறான் கிரிஷ். சில நாட்களிலேயே இருவரும் நண்பர்களாகின்றனர். அந்த ஆண்டின் சிறந்த பெண் என்ற பட்டத்தைப் பெறுகிறாள். ஒவ்வொரு இரவும் இணைந்து படிக்க முடிவெடுக்கின்றனர். இதற்கிடையில், இருவருக்கும் காதல் மலர்கிறது. இருவருக்கும் பணி வாய்ப்புகள் கிடைக்கின்றன.

கிரிஷ் தன் காதலியின் பெற்றோரை சமாளித்து, திருமணம் செய்ய விரும்புகிறான். அவள் குடும்பத்தைச் சேர்ந்தோருக்கு உதவி, அவர்களின் மனதில் இடம் பெறுகிறான். பின்னர், கிரிஷின் குடும்பத்தை சமாளிக்கிறான். ஆனால், மதராசியை (தென்னிந்தியப் பெண்) திருமணம் செய்விக்க மறுக்கின்றனர். அனன்யா, அவர்களின் குடும்பத்திற்கு உதவி அவர்களின் விருப்பத்தைப் பெறுகிறாள்.
இரு குடும்பத்தினரும் கோவா செல்கின்றனர். கிரிஷின் குடும்பத்தின் மீதான சந்தேகத்தில், அனன்யாவின் அம்மா திருமணத்தை தடை செய்கிறார். பின்னர், கிரிஷின் அப்பா இரு குடும்பத்தையும் சமாளித்து, திருமணம் செய்து வைக்கிறார். கதையின் முடிவில், அனன்யாவிற்கு இரு குழந்தைகள் பிறக்கின்றன. இவை இரண்டும் "இந்தியா" என்ற நிலப்பகுதியைச் சேர்ந்தன என்று கதை முடிகிறது. தமிழ், பஞ்சாபி பண்பாடுகளை நகைச்சுவை கலந்த தொனியில் எழுதியிருக்கிறார் ஆசிரியர்.

அதிகாரப்பூர்வ இணையதளம்


</doc>
<doc id="214027" url="https://ta.wikipedia.org/wiki?curid=214027" title="தொல்லியல் நோக்கில் இலங்கைத் தமிழர் பண்பாடு (நூல்)">
தொல்லியல் நோக்கில் இலங்கைத் தமிழர் பண்பாடு (நூல்)

தொல்லியல் நோக்கில் இலங்கைத் தமிழர் பண்பாடு என்னும் நூல் யாழ்ப்பாணப் பல்கலைக்கழகப் பேராசிரியரான ப. புஷ்பரட்ணத்தால் எழுதப்பட்டது. இந்நூலின் முதற் பதிப்பு 2000 ஆவது ஆண்டிலும், இரண்டாவது பதிப்பு 2003 ஆம் ஆண்டிலும் வெளியானது. பவானி பதிப்பகம் இதனை வெளியிட்டிருந்தது.

இந்த நூலில் வட இலங்கையில் வன்னிப் பகுதியின் வரலாறு, பண்பாடு ஆகியவை தொடர்பான புதிய கருத்துக்களைப் புதிதாகக் கிடைத்த தொல்லியல் சான்றுகளின் அடிப்படையில் நூலாசிரியர் முன்வைத்துள்ளார். எடுத்தாளப்பட்டுள்ள தொல்லியற் சான்றுகளுட் பல நூலாசிரியரால் வட இலங்கையில் மேற்கொள்ளப்பட்ட கள ஆய்வுகள் மூலம் கிடைத்தவை என்பது குறிப்பிடத்தக்கது.

இந்த நூலில் உள்ள கட்டுரைகள் நூலாசிரியர் வன்னிப்பகுதியில் மேற்கொண்ட கள ஆய்வுகளில் கிடைத்த தொல்லியற் சான்றுகளை அடிப்படையாகக் கொண்டவை. இச்சான்றுகளை அடிப்படையாகக் கொண்டு பல்வேறு கட்டுரைகளை நூலாசிரியர் யாழ்ப்பாணத்திலும், தமிழ்நாட்டிலும் இடம்பெற்ற கருத்தரங்குகளில் சமர்ப்பித்திருந்தார். இவ்வாறான கட்டுரைகளில் அவர் முன்வைத்த பல புதிய கருத்துக்களை வரலாற்று அறிஞர்கள் நிதானமாகவே அணுகியதாகத் தெரிகிறது. அத்துடன், கள ஆய்வுகளில் கிடைத்த பல சான்றுகளை முறையாக ஆராய்வதற்கான வாய்ப்பும் வசதிகளும் யாழ்ப்பாணப் பல்கலைக் கழகத்தில் கிடைக்காத ஒரு நிலையும் நிலவியது. 

பின்னர் நூலாசிரியர் தஞ்சாவூர்த் தமிழ்ப் பல்கலைக்கழகத்தில் ஆய்வு மாணவனாக இருந்தபோது கிடைத்த வாய்ப்புக்களையும், வரலாற்றியல், தொல்லியல், நாணயவியல், கல்வெட்டியல் போன்ற துறைசார் அறிஞர்களுடன் ஏற்பட்ட தொடர்புகளையும் பயன்படுத்திக்கொண்டு இந்த நூல் எழுதப்பட்டது. முன்னர் எழுதிய கட்டுரைகள் புதிய சான்றுகளுடன் மேலும் விரிவாக்கப்பட்டு இந்நூலில் பயன்படுத்தப்பட்டுள்ளன.

இந்நூலில், எல்லாமாக எட்டுக் கட்டுரைகள் உள்ளன. இக்கட்டுரைகள் சங்க காலம் முதல், யாழ்ப்பாண அரசர் காலம் வரையிலான காலப்பகுதிகள் தொடர்பானவை. இக்கட்டுரைகள் பின்வருமாறு:




</doc>
<doc id="214029" url="https://ta.wikipedia.org/wiki?curid=214029" title="சீருடை (சங்கக் காற்பந்து)">
சீருடை (சங்கக் காற்பந்து)

சங்கக் காற்பந்தில், மற்ற விளையாட்டுக்களைப் போலவே, சீருடை என்பது விளையாட்டாளர்கள் அணிகின்ற சீர்தர உடைகளையும் உபகரணங்களையும் குறிக்கும். இதனை ஆங்கிலத்தில் கிட் ("kit"), இசுட்ரிப் ("strip") எனக் குறிப்பிடுகின்றனர். காற்பந்தாட்டச் சட்டங்கள் ஓர் விளையாட்டாளர் அணிந்திருக்க வேண்டிய குறைந்த பட்ச உடைகளைக் குறிப்பிடுகிறது. மேலும் விளையாட்டாளருக்கும் பிற பங்கேற்பாளருக்கும் எவ்வித ஆபத்தும் விளைவிக்கக் கூடிய எதனையும் தரிப்பதை தடை செய்கிறது. காற்பந்துப் போட்டி நடத்தும் அமைப்புக்கள் இவற்றைத் தவிர கூடுதலாக சட்டைகளில் காட்சிப்படுத்தப்படும் வணிகச் சின்னங்கள், அவற்றின் அளவுகள் ஆகியவற்றை வரையறுக்கலாம். மேலும் ஆட்டத்தில் இறங்கும் இரு அணிகளின் சீருடை வண்ணங்களும் ஒன்றாக அல்லது ஒத்து இருந்தால் வெளியூரிலிருந்து வந்து ஆடும் அணி வேறு வண்ண உடைகளை அணிவது கட்டாயமாகும்.

காற்பந்து வீரர்கள் பொதுவாக தங்கள் சட்டையின் பின்புறத்தில் தங்களை அடையாளப்படுத்தும் எண்களை அணிவது வழக்கமாக உள்ளது. துவக்கத்தில் அணி உறுப்பினர்கள் 1 முதல் 11 வரையான, கிட்டத்தட்ட தங்களின் விளையாடும் இடத்தைப் பொறுத்து, எண்களை மட்டுமே அணிந்து வந்தனர். இது பின்னர் ஒரு குழுவின் அங்கத்தினர்களுக்கு ஓர் பருவம் முழுமையும் ஒரே எண் வழங்கப்படும் முறைக்கு மாறியது. தொழில்முறை கழகங்கள் தங்கள் விளையாட்டாளரின் சட்டையில் அவரது பெயரை (அல்லது செல்லப் பெயரை) எண்ணிற்கு மேலாக (மிகச் சிறிய நேரங்களில் கீழாக) காட்சிப்படுத்துகின்றனர்.

ஆரம்ப காலங்களிலிருந்து காற்பந்து சீருடைகள் மிகவும் பரிணாம வளர்ச்சி அடைந்துள்ளன. தடித்த பருத்திச் சட்டைகள், முழங்கால் காற்சராய்கள், கனமான, நெகிழ்வில்லாத, தோல் மூடுகாலணிகளையும் பயன்படுத்திய காலகட்டத்திலிருந்து உடைத் தொழில்நுட்ப மற்றும் அச்சிடல் மேம்படுத்தல்களால் மெல்லிய செயற்கை இழைகளாலான வண்ணமிகு சட்டைகள், உடலியக்கத்திற்கு தடை செய்யாத வடிவமைப்புகள், குறைவான நீளம் கொண்ட காற்சட்டைகள், இலகுவான மிருதுவான காலணிகள் என இருபதாம் நூற்றாண்டில் முன்னேறியுள்ளது. 20ஆம் நூற்றாண்டில் விளம்பர முறைமைத் தழுவலால் புரவலர்களின் வணிகச் சின்னங்கள் சட்டைகளில் தோன்றத் துவங்கின. தொழில்முறைக் கழகங்கள் விளையாட்டு வீரர்களின் உடைகளின் நகல்களை இரசிகர்களுக்கு விற்று குறிப்பிடத்தக்க வருமானத்தை ஈட்ட முடிந்தது.



</doc>
<doc id="214039" url="https://ta.wikipedia.org/wiki?curid=214039" title="நசீருத்தீன் அத்-தூசீ">
நசீருத்தீன் அத்-தூசீ

குவாஜா முகம்மது இப்னு முகம்மது இப்னு ஹசன் தூசீ ("Khawaja Muhammad ibn Muhammad ibn Hasan Tūsī", 18 பெப்ரவரி 1201 – 26 சூன் 1274), சுருக்கமாக நசீருத்தீன் அத்-தூசீ ("Nasīr al-Dīn Tūsī", ; அல்லது துசி), என்பவர் பாரசீக பல்துறை வல்லுனரும், படைப்பாற்றல் மிக்க எழுத்தாளரும் ஆவார். இவர் தடம் பதித்த துறைகள்: கட்டடக்கலை, வானவியல், உயிரியல், வேதியியல், இயற்பியல், கணிதம், இசுலாமிய மெய்யியல், அறிவியல், இறையியல் போன்றவையாகும். இசுலாமிய அறிஞர் இப்னு கல்தூன் (1332–1406) இவரை மிகப் பெரும் பாரசீக அறிஞர் எனக் குறிப்பிட்டுள்ளார்.


</doc>
<doc id="214040" url="https://ta.wikipedia.org/wiki?curid=214040" title="மார்வெல் ஸ்டுடியோ">
மார்வெல் ஸ்டுடியோ

மார்வெல் ஸ்டுடியோ இந்த நிறுவனத்தை 1993ம் ஆண்டு இருந்து 1996ம் ஆண்டு வரை எல்லோரும் மார்வெல் பிலிம்ஸ் என அறியப்பட்டது. இது ஒரு அமேரிக்கா நாட்டு திரைப்பட நிறுவனம் ஆகும். மார்வெல் ஸ்டுடியோ தயாரித்துள்ள திரைப்படங்களில் பெரும்பாலான திரைப்படங்கள் தமிழில் மொழி மற்றம் செய்யப்பட்டு வெளியிடப்பட்டது என்பது குறிப்பிடத்தக்கது.


</doc>
<doc id="214041" url="https://ta.wikipedia.org/wiki?curid=214041" title="இருபுற வெடிக்கனி">
இருபுற வெடிக்கனி

இருபுற வெடிக்கனி அல்லது லெகூம் (legume), பெபேசி (லேகூமினேசி) குடும்ப வகையைச்சார்ந்த தாவரங்களாகும். கனியின் அல்லது விதையின் வெளிபுறத்தோலானது இருபுறமும் சமமாக பிளவுறும் தன்மையுடையகனி "இருபுற வெடிகனி" என்கிறோம். இவை சூல்வித்திலையின் இருந்து உருவாகி இரண்டு பக்கங்களிலும் ஒரு மடிப்பு சேர்ந்து திறக்கும். வேர் முண்டுகளில் நைட்ரஜனை நிலைப்படுத்தும் தாவரங்கள் இவ்வகயைச்சார்ந்தவை. அல்ஃப்அல்ஃபா, தீவனப்புல், பட்டாணி, பீன்ஸ், கீரை, லூப்பின், சோயாபீன்ஸ், வேர்கடலை, புளி, முதலிய தாவரங்கள் இவ்வகையில் அடங்கும்.

இருபுற வெடிகனிகளான (அல்ஃப்அல்ஃபா, தீவனப்புல், பட்டாணி , அவரைகள், பருப்புகள், சோயா, வேர்க்கடலை, முதலியவற்றின் வேர்பகுதிகளில் முடிச்சு போன்ற அமைப்புகள் காணப்பெறும். இம்முண்டுகளில் நன்மை செய்யும் பாக்ட்ரியாக்கள் கூட்டுயிரிகளாக வாழுகின்றன. இவற்றுக்கு ரைசொபியா அல்லது நைட்ரசனை நிலைப்படுத்தும் பாக்டீரியங்கள் (எ.கா:"ரைசோபியம் லெகுமினோசாரம்" (Rhizobium leguminosarum)) என்று பெயர். 
ரைசொபியங்கள் வளிமண்டலத்தில் உள்ள நைட்ரசனை (N) நிலைப்படுத்தி நைட்ரசன் ஊட்டச்சத்து (அம்மோனியா(NH)க்களைக் கிடைக்கச் செய்கின்றன.

வேதிவினை பின்வருமாறு:

தாவரம் பயன்படுத்துதற்கு ஏதுவாக அம்மோனியா பிறகு அம்மோனியமாக (NH)மாற்றப்பட்டு வேர்முண்டுகளில், 
நிலைப்படுத்தப்படுகிறது.

இதன் மூலம் நைட்ரசன், இருபுற வெடிகனிகளின் வேர் முண்டுகளில் தாவரபுரதத்தின் உற்பத்தி மூலமான அமினோஅமிலங்களை நிலைப்படுத்துவதை அறியலாம். இதன் காரணமாகவெ இருபுற வெடிகனிகள் ஏனய தாவரங்களை விடவும் புரதச்சத்து மிகுந்தவையாக உள்ளன.

இருபுற வெடிகனி தாவரங்களின் இறந்த உடலங்கள் நைட்ரசன் மிகுந்த உரமாகப் பயன்படுகின்றன. சான்றாக, அறுவடையின் பிறகு எஞ்சியுள்ள தாவரக் கழிவுகளில் அமினோ அமிலங்கள் உள்ளன. இவை நைட்ரேட்டுகளாக(NO) மாற்றப்பட்டு, தாவரங்களுக்கு உரமாக பயன்படுத்தப்படுகின்றன.

பல மரபு மற்றும் இயற்கை வேளாண்மை முறைகளில் லெகூம் பயிர்சுழற்சி முறை வழக்கமான ஒன்றாகும். இரு வரிசைகளில் லெகூம் தாவரங்களும், மாற்று வரிசைகளில் லெகூம் அல்லாத தாவரங்களும் சாகுபடி செய்யப்படுகின்றன. இதன் மூலம் நைட்ரசன் சத்துக்கள் லெகூம் அல்லாத தாவரங்களும் பெற்று பயன்பெறும். எனவே இத்தாவரங்கள் "பசுந்தாள் உரங்கள்" என போற்றப்படுகின்றன.

கருவுறுதல் நிகழ்ச்சிக்குப் பிறகு. "அராக்கிசு ஃகைபோசியா (Arachis hypogaea)" தாவரமலரின் சூற்பைக் காம்பு, ஆக்கத்திசுவாக மாறி, வளர்ச்சி அடைந்து, கருவுற்ற சூற்பையை மண்ணிற்குள் செலுத்துகிறது. எனவே, வேர்க்கடலை மண்ணிற்கு அடியில் உற்பத்தியாகிறது.
கீழ்க்கண்ட இருபுற வெடிக்கனியின் சிற்றினங்களால், நமது அன்றாட வாழ்வின் புரதச்சத்து தேவை பூர்த்தியாகி, வாழ்க்கையும் சீராக்குகிறது.



</doc>
<doc id="214042" url="https://ta.wikipedia.org/wiki?curid=214042" title="இயேசுவின் இறுதி இராவுணவு">
இயேசுவின் இறுதி இராவுணவு

இயேசுவின் இறுதி இராவுணவு ("Last Supper") என்பது கிறித்தவ நம்பிக்கைப்படி இயேசு கிறித்து எருசலேம் சென்று துன்பங்கள் அனுபவித்து சிலுவையில் அறையப்பட்டு உயிர்துறந்ததற்கு முன்னால் தம் சீடர்களோடு சேர்ந்து இறுதியாக உணவு அருந்திய நிகழ்ச்சியைக் குறிக்கும்.

இயேசு அருந்திய இறுதி இராவுணவை நினைவுகூர்ந்து கிறித்தவர்கள் ஆண்டுதோறும் புனித வியாழன் விழாவைக் கொண்டாடுகின்றனர்.மேலும், கிறித்தவர் ஆண்டு முழுவதும் கொண்டாடுகின்ற நற்கருணை, திருப்பலி நிகழ்ச்சிகளுக்கு விவிலிய அடிப்படை இந்நிகழ்ச்சியில் உள்ளது. எனவே நற்கருணைக் கொண்டாட்டத்தை “ஆண்டவரின் இராவுணவுக் கொண்டாட்டம்” என்று அழைப்பதும் வழக்கம்.

கிறித்தவ விவிலியத்தின் புதிய ஏற்பாட்டில் காணப்படுகின்ற முதல் கொரிந்தியர் திருமடலில்தான் இயேசுவின் இறுதி இராவுணவு பற்றிய குறிப்பு முதன்முறையாகப் பதிவானது. மேலும், அம்மடலுக்குச் சற்றே பிற்காலத்தில் எழுதப்பட்ட நற்செய்தி நூல்களின்படி இறுதி இராவுணவு எப்போது நடந்தது என்பது இவ்வாறு குறிக்கப்படுகிறது: இயேசுவின் மண்ணுலக வாழ்வின் இறுதி வாரத்தில் அவர் வெற்றிவீரராக எருசலேம் நகருக்குள் நுழைகின்றார். தம் திருத்தூதர்களோடு பந்தி அமர்ந்து இராவுணவு உண்கின்றார். கைது செய்யப்பட்டு, துன்பங்கள் அனுபவிக்கிறார். சிலுவையில் அறையப்பட்டு கொல்லப்படுகிறார். உணவு உண்ட பொழுது அவர் தம்மை யூதாசு இஸ்காரியோத்து காட்டிக்கொடுப்பார் என்பதை முன்னறிவித்தார். அடுத்த நாள் விடியும் முன்னர் தம்மைப் பேதுரு மும்முறை மறுதலிப்பார் என்பதையும் முன்னறிவித்தார். 

கொரிந்தியர் திருமுகமும், மத்தேயு, மாற்கு, லூக்கா நற்செய்திகளும் கூறுவதுபோல, இயேசு இராவுணவின்போது, அப்பத்தை எடுத்து, பிட்டு, தம் சீடருக்கு அளித்து, “இது என் உடல். இதை வாங்கி உண்ணுங்கள்” என்று கூறி நற்கருணை என்னும் அருட்சாதனத்தை ஏற்படுத்தினார் என்பது கிறித்தவர்களின் நம்பிக்கை.

மேற்கூறிய நிகழ்ச்சியை யோவான் நற்செய்தி பதிவு செய்யவில்லாவிட்டாலும், அதில் வேறு சில தகவகல்கள் உள்ளன. அதாவது, இயேசு தம் திருத்தூதர்களின் காலடிகளைக் கழுவி, “நீங்கள் ஒருவர் அன்பு செய்யுங்கள்” என்ற கட்டளையைக் கொடுக்கின்றார். அவர்களைப் பணியாளர்கள் என்று அழைக்காமல் “நண்பர்கள்” என்று அழைத்து, பிரியாவிடை உரை நிகழ்த்துகின்றார். இவ்வாறு, தாம் அவர்களை விட்டுப் பிரிந்து சென்றாலும் அவர்களை விட்டு நீங்காவிதத்தில் நிலைத்திருப்பதாக வாக்களிக்கின்றார்.

இயேசுவின் இராவுணவினை “நற்கருணைக் கொண்டாட்டத்தின் அடித்தளமாக” அறிஞர்கள் கருதுகின்றனர். இயேசுவின் சீடர்கள் அந்த இராவுணவின் நினைவையும், அதற்குமுன்னால் இயேசு தம்மோடு சேர்ந்து உணவருந்திய நேரங்களையும் கருத்தில் கொண்டு, வழிபாட்டின்போது நற்கருணைக் கொண்டாட்டத்தை மையமாகக் கருதியிருக்க வேண்டும்.

வேறு சிலர் கூற்றுப்படி, முதல் நூற்றாண்டுக் கிறித்தவர்கள் தம் வழிபாட்டின்போது நற்கருணைக் கொண்டாட்டத்தை மையப்படுத்தியதோடு, அந்தப் பாணியைக் கண்முன் வைத்து இராவுணவு பற்றிய விவரங்களைப் பதிவு செய்தனர்.

புதிய ஏற்பாட்டில் “இறுதி இராவுணவு” என்னும் சொற்றொடர் காணப்படவில்லை. ஆயினும், இயேசு தம் இறப்புக்கு முன் தம் சீடரோடு அருந்திய விருந்தினை “இறுதி இராவுணவு” என்று அழைப்பது கிறித்தவ மரபு ஆயிற்று.

புரட்டஸ்டாண்டு கிறித்தவர்கள் “இறுதி இராவுணவு” என்பதைக் குறிக்கும்போது, இயேசு பல தடவைகள் தம் சீடரோடு உணவு அருந்தியதையும் கருத்தில் கொண்டு “இறுதி” என்னும் அடைமொழி உள்ளதாகக் கூறுவர். மேலும், இயேசு பற்றி விவிலியம் தருகின்ற கூற்றுகளுக்கு ஏற்ப, “இறுதி இராவுணவு” இயேசுவின் வாழ்க்கையில் நடந்த ஒரு நிகழ்ச்சியையும் அதே நேரத்தில் இன்று கிறித்தவ சபையினர் கொண்டாடுகின்ற “நற்கருணை” வழிபாட்டையும் குறிப்பதாக ஏற்பர்.

கிழக்கு மரபுவழித் திருச்சபை இயேசு அருந்திய இறுதி இராவுணவையும் நற்கருணைக் கொண்டாட்டத்தையும் குறிக்க “ஆன்மிக இராவுணவு” என்னும் சொல்தொடரைப் பயன்படுத்துகிறது.

இயேசு தம் சீடரோடு அமர்ந்து இறுதி இராவுணவு அருந்திய நிகழ்ச்சியை புதிய ஏற்பாட்டின் நான்கு நற்செய்தி நூல்களும் பதிவு செய்துள்ளன. அப்பகுதிகள்: மத்தேயு 26:17-30; மாற்கு 14:12-26; லூக்கா 22:7-39; யோவான் 13:1-17:26 என்பவை ஆகும்.

இந்நிகழ்ச்சிதான் கிறித்தவ மரபில் “ஆண்டவரின் இறுதி இராவுணவு” என்ற பெயரைப் பெறலாயிற்று.வழிபாட்டுக்காகக் கூடிய தொடக்க காலக் கிறித்தவர்கள் இயேசுவின் இறுதி இராவுணவு எவ்வாறு நிகழ்ந்தது என்னும் வரலாற்றுக்குத் தம் வழிபாட்டு நிகழ்ச்சியின் அடிப்படையில் வடிவம் கொடுத்ததோடு, அந்த வரலாற்று நிகழ்ச்சியின் நினைவாகத் தம் வழிபாட்டைச் சடங்குமுறையில் நிகழ்த்தினார்கள் என்றும் அறிஞர் விளக்குகின்றனர். 

நற்செய்தி நூல்கள் எழுதப்படுவதற்கும் சில ஆண்டுகளுக்கு முன்னர் பவுல் கொரிந்தியருக்கு முதல் திருமுகம் எழுதியதாக அறிஞர் கூறுகின்றனர். அந்த மடலில் பவுல் இயேசுவின் இறுதி இராவுணவின் பொருள் என்னவென்பதை இறையியல் பார்வையில் விளக்குகின்றார். இயேசுவின் இறுதி இராவுணவின் பின்னணியையோ அந்நிகழ்ச்சி எவ்வாறு நடந்தது என்பது பற்றிய தகவல்களோ அங்கு அதிகம் இல்லை.

இயேசு அருந்திய இராவுணவின் பின்னணி இது: தம் வாழ்வின் இறுதி வாரத்தின் தொடக்கத்தில் இயேசு எருசலேம் நகருக்குள் வெற்றி வீரராக நுழைகின்றார். பல நபர்களை சந்திக்கிறார். அவர்களுள் யூத சமயத் தலைவர்களும் அடங்குவர். இயேசு தம் சீடர்களோடு வார இறுதியில் உணவு உட்கொள்கின்றார். உணவு அருந்திய பின் இயேசு காட்டிக்கொடுக்கப்படுகிறார். கைது செய்யப்படுகிறார். விசாரணைக்கு உட்படுத்தப்படுகிறார். சிலுவையில் அறையப்பட்டு கொலை செய்யப்பட வேண்டும் என்று தீர்ப்பிடப்படுகிறார்.

இராவுணவு தொடர்பானவை இவை: உணவுக்கான தயாரிப்புகளைச் செய்ய இயேசு தம் சீடர்களை முன்னே அனுப்புகிறார். யூதாசு தம்மைக் காட்டிக் கொடுப்பார் என்று இயேசு முன்னறிவிக்கிறார். அதுபோலவே, பேதுரு தம்மை மும்முறை மறுதலிப்பார் என்பதையும் இயேசு முன்னறிவிக்கிறார்.

இந்நிகழ்ச்சி பற்றிய குறிப்புகள் மத்தேயு 26:24-25; மாற்கு 14:18-21; லூக்கா 22:21-23; யோவான் 13:21-30 ஆகிய பகுதிகளில் உள்ளன. 

ஒவ்வொரு திருத்தூதரும் தாம் இயேசுவைக் காட்டிக் கொடுக்கப்போவதில்லை என்று ஆணித்தரமாகக் கூறுகின்றனர். ஆனால் அங்கு இருந்தவர்களுள் ஒருவர் தம்மைக் காட்டிக்கொடுப்பார் என்று இயேசு உறுதியாகச் சொல்கிறார். மேலும் அவ்வாறு காட்டிக்கொடுக்கும் ஆள் “பன்னிருவருள் ஒருவன்; என்னுடன் பாத்திரத்தில் தொட்டு உண்பவன்” என்று கூறியதோடு இயேசு, ”மானிடமகன் தம்மைப் பற்றி மறைநூலில் எழுதியுள்ளவாறே போகிறார். ஆனால் ஐயோ! அவரைக் காட்டிக் கொடுக்கிறவனுக்குக் கேடு! அம்மனிதன் பிறவாதிருந்தால் அவனுக்கு நலமாய் இருந்திருக்கும்” என்றும் கூறுகிறார் (மாற்கு 14:20-21).

இவ்வாறு இயேசுவைக் காட்டிக்கொடுக்கப் போகிறவரின் பெயர் “யூதாசு இஸ்காரியோத்து” என்பதாம் என்ற குறிப்பு மத்தேயு 26:23-25 பகுதியிலும், யோவான் 13:26-27 பகுதியிலும் வருகிறது. யோவான் நற்செய்தியில் யூதாசின் பெயர் வராவிட்டாலும் வேறு தகவல் தரப்படுகிறது. ”இயேசு மறுமொழியாக, ’நான் யாருக்கு அப்பத் துண்டைத் தோய்த்துக் கொடுக்கிறேனோ அவன்தான்’ எனச் சொல்லி, அப்பத் துண்டைத் தோய்த்துச் சீமோன் இஸ்காரியோத்தின் மகனாகிய யூதாசுக்குக் கொடுத்தார். அவன் அப்பத் துண்டைப் பெற்றதும் சாத்தான் அவனுக்குள் நுழைந்தான். இயேசு அவனிடம், ’நீ செய்யவிருப்பதை விரைவில் செய்’ என்றார்.” (யோவான் 13:26-27).

”அப்பம் பிட்கின்ற சடங்கு” () என்று அழைக்கப்பட்ட நிகழ்ச்சியைக் கொண்டாடுவதற்காக தொடக்க கால கிறித்தவர்கள் எருசலேமில் கூடுவது வழக்கமாக இருந்தது (எ.டு: திருத்தூதர் 2:46). புனித பவுலும் துரோவா என்னும் நகருக்குச் செல்லும் வழியில் அச்சடங்கை நிறைவேற்றினார் (திருத்தூதர் பணிகள் 20:7). இந்த “அப்பம் பிட்கின்ற சடங்கு” என்பது இயேசு நிறுவிய நற்கருணை நிகழ்ச்சியின் நினைவுக் கொண்டாட்டம் என்பது கிறித்தவ மரபு ஆகும்.

இயேசு நற்கருணையை ஏற்படுத்திய நிகழ்ச்சி ஒத்தமை நற்செய்தி நூல்களில் பதிவு செய்யப்பட்டுள்ளது. மேலும், கொரிந்தியருக்கு எழுதிய முதல் திருமுகத்திலும் அச்செய்தி உள்ளது. அந்நிகழ்ச்சியின்போது இயேசு பயன்படுத்திய சொற்கள் சிறிய மாற்றங்களோடு பதிவுசெய்யப்பட்டுள்ளன. மாற்கு நற்செய்தியின் மரபை மத்தேயு நற்செய்தியும், பவுல் வழி வரும் மரபை லூக்கா நற்செய்தியும் எதிரொளிப்பதாக அறிஞர் கூறுகின்றனர். மேலும், லூக்கா 22:19ஆ-20 என்னும் பகுதி ஓர் இடைச்செருகலாக இருக்குமோ என்று சில அறிஞர் ஐயுறுகின்றனர்.

ஒத்தமை நற்செய்திகள் மற்றும் கொரிந்தியர் முதல் திருமுகம் ஆகிய புதிய ஏற்பாட்டு நூல்களில் இயேசுவின் இறுதி இராவுணவு பற்றிப் பேசுகின்ற பகுதிகள் கீழே ஒப்புப் பார்வைக்காகத் தரப்படுகின்றன. இடைச்செருகலாக இருக்கலாம் என்று கருதப்படுகின்ற லூக்கா 22:19ஆ-20 பகுதி சாய்வெழுத்துகளில் தரப்படுகிறது.

இயேசு தம் சீடர்களுடன் அமர்ந்து உணவு அருந்திய பொழுது அவர்களோடு அப்பத்தையும் இரசத்தையும் பகிர்ந்து கொண்டார். இந்த நிகழ்ச்சியைக் கிறித்தவர்கள் பழைய ஏற்பாட்டு நூலான எசாயாவில் வருகின்ற ஒரு பகுதியோடு இணைத்துக் காண்கின்றனர். 53:12 என்னும் அப்பகுதியில் கீழ்வருமாறு உள்ளது: ”அவர் தம்மையே சாவுக்குக் கையளித்தார்; கொடியவருள் ஒருவராகக் கருதப்பட்டார்; ஆயினும் பலரின் பாவத்தைச் சுமந்தார்; கொடியோருக்காகப் பரிந்து பேசினார்.” இதில் குறிக்கப்படுகின்ற “இரத்தப் பலி” விடுதலைப் பயண நூலின் 24:8 பகுதியில் விளக்கப்படுகிறது: “அப்போது மோசே இரத்தத்தை எடுத்து மக்கள் மேல் தெளித்து, ‘இவ்வனைத்து வார்த்தைகளுக்குமிணங்க, ஆண்டவர் உங்களோடு செய்துள்ள உடன்படிக்கையின் இரத்தம் இதோ’ என்றார்.” 

இவ்வாறு, இயேசு மட்டுமே உடலளவில் துன்பங்கள் அனுபவித்து, அனைவரின் பாவங்களையும் சுமந்து பலியாக இறந்தார் என்றாலும், அவருடைய சீடர்களும் தம்மை அந்தப் பலியோடு ஒன்றுபடுத்திக் கொண்டு, உடன்-பலியாக மாறிட அழைக்கப்படுகிறார்கள் என்று பிரவுன் போன்ற அறிஞர் விளக்கம் தருகின்றனர்.

நான்காம் நற்செய்தி நூலாகிய யோவான் நற்செய்தியில் பிற மூன்று நற்செய்தி நூல்களில் உள்ளது போன்றும், புனித பவுல் குறிப்பது போன்றும், இயேசு நற்கருணையை ஏற்படுத்திய நிகழ்ச்சி பதிவு செய்யப்படவில்லை. ஆனால், இயேசு மக்களை நோக்கி, “நானே வாழ்வு தரும் அப்பம்” என்று கூறி விளக்கம் அளித்த நிகழ்ச்சி “நற்கருணையை ஏற்படுத்திய நிகழ்ச்சிக்கு” ஒப்பாகும் என்று அறிஞர் விளக்குகின்றனர். “எனது சதை உண்மையான உணவு. எனது இரத்தம் உண்மையான பானம். எனது சதையை உண்டு எனது இரத்தத்தைக் குடிப்போர் என்னோடு இணைந்திருப்பர். நானும் அவர்களோடு இணைந்திருப்பேன்...விண்ணகத்திலிருந்து இறங்கி வந்த உணவு இதுவே...” (யோவான் 6:54-58). 

இயேசுவின் தலைமைச் சீடரான பேதுரு தம்மை மறுதலிப்பார் என்று இயேசு முன்னறிவித்த நிகழ்ச்சி நான்கு நற்செய்தி நூல்களிலும் பதிவு செய்யப்பட்டுள்ளது: மத்தேயு 26:33-35; மாற்கு 14:29-31; லூக்கா 22:33-34; யோவான் 13:36-38. 

மத்தேயு 26:33-35: “’நான் உயிருடன் எழுப்பப்பட்ட பின்பு உங்களுக்கு முன்பே கலிலேயாவுக்குப் போவேன்’ என்றார். அதற்குப் பேதுரு அவரிடம் ‘எல்லாரும் உம்மை விட்டு ஓடிப்போய்விட்டாலும் நான் ஒருபோதும் ஓடிப்போக மாட்டேன்’ என்றார். இயேசு அவரிடம், ‘இன்றிரவில் சேவல் கூவுமுன் மும்முறை நீ என்னை மறுதலிப்பாய் என உறுதியாக உனக்குச் சொல்கிறேன்’ என்றார். பேதுரு அவரிடம், ‘நான் உம்மோடு சேர்ந்து இறக்க வேண்டியிருந்தாலும் உம்மை ஒருபோதும் மறுதலிக்க மாட்டேன்’ என்றார். அவ்வாறே சீடர்கள் அனைவரும் சொன்னார்கள்.” 

இயேசு முன்னறிவித்தவாறே, அவர் கைது செய்யப்பட்ட பின், பேதுரு “இயேசுவை எனக்குத் தெரியாது” என்று கூறி மும்முறை மறுதலித்தார் என்று ஒத்தமை நற்செய்தி நூல்கள் கூறுகின்றன. மூன்றாம் முறை மறுதலித்ததும் சேவல் கூவிற்று. உடனே “சேவல் கூவுமுன் நீ என்னை மும்முறை மறுதலிப்பாய்” என்று இயேசு கூறியதைப் பேதுரு நினைவுகூர்ந்தார். வெளியே சென்று மனம்நொந்து அழுதார் (மத்தேயு 26:69-75).

இயேசு நிசான் மாதம் 15ஆம் நாள், புளிப்பற்ற அப்ப விழாவின் முதல் நாள் இறுதி இராவுணவை உண்டதாக ஒத்தமை நற்செய்தி நூல்கள் (மத்தேயு, மாற்கு, லூக்கா) கூறுகின்றன (காண்க: மத்தேயு 26:12; மாற்கு 14:12; லூக்கா 22:7). ஆனால் யோவான் நற்செய்தியில், இயேசு இறுதி இராவுணவு அருந்தியது நிசான் மாதம் 14ஆம் நாள் என்று உள்ளது. அதாவது, யோவான் கூற்றுப்படி, இயேசு பாஸ்கா ஆட்டுக்குட்டி பலியாகக் கொல்லப்பட்ட நாளில் இறுதி இராவுணவை அருந்தினார் என்று வருகிறது. இந்த இரு தகவல்களை ஒன்றோடொன்று எவ்வாறு இசைவிப்பது என்பது குறித்து பல காலமாக விவாதம் நிகழ்ந்துள்ளது. யோவான் கூறும் கால வரிசை சரி என்றால், இயேசுவே உண்மையான பாஸ்கா ஆட்டுக்குட்டி என்பது இறையியல் அடிப்படையில் உண்மையாகும். அதுபோலவே, எல்லா நற்செய்தியாளர்கள் பார்வையிலும் இயேசு புதிய பாஸ்கா விழாவைத் தொடங்கினார் என்பதும் தெளிவாகும்.

இறுதி இராவுணவை அருந்துமுன் இயேசு தம் சீடர்களின் காலடிகளைக் கழுவினார் என்னும் செய்தியை யோவான் நற்செய்தி மட்டுமே தருகிறது (யோவான் 13)அந்த நிகழ்ச்சியில், இயேசு தம் காலடிகளைக் கழுவுவது தமக்கு விருப்பம் இல்லை என்று பேதுரு தடுக்கப்பார்க்கிறார். ஆனால் இயேசு அவரை நோக்கி, “நான் உன் காலடிகளைக் கழுவாவிட்டால் என்னோடு உனக்குப் பங்கு இல்லை” என்று கூறிவிட்டதைத் தொடர்ந்து, பேதுரு, இயேசு தம் காலடிகளைக் கழுவ பேதுரு இசைகிறார் (யோவான் 13:5-8).

மேலும், யோவான் நற்செய்தியில், இராவுணவின்போது யூதாசு இஸ்காரியோத்து வெளியே சென்றதும், இயேசு எஞ்சிய பன்னிரு சீடரையும் பார்த்து, தாம் அவர்களோடு சிறிது காலமே இருக்கப்போவதாகக் கூறுகிறார் (யோவான் 13:33). பின்னர் அவர்களுக்குப் புதியதொரு கட்டளை கொடுக்கிறார்: “‘ஒருவர் மற்றவரிடம் அன்பு செலுத்துங்கள்’ என்னும் புதிய கட்டளையை நான் உங்களுக்குக் கொடுக்கிறேன். நான் உங்களிடம் அன்பு செலுத்தியது போல நீங்களும் ஒருவர் மற்றவரிடம் அன்பு செலுத்துங்கள். நீங்கள் ஒருவர் மற்றவருக்குச் செலுத்தும் அன்பிலிருந்து நீங்கள் என் சீடர்கள் என்பதை எல்லாரும் அறிந்துகொள்வர்’ என்றார்” (யோவான் 13:34-35).அதன் பிறகும் இயேசு அன்புக் கட்டளையை வலியுறுத்துகிறார்: ”நான் உங்களிடம் அன்பு கொண்டிருப்பதுபோல நீங்களும் ஒருவர் மற்றவரிடம் அன்புகொண்டிருக்க வேண்டும் என்பதே என் கட்டளை” (யோவான் 15:12). “நீங்கள் ஒருவர் மற்றவரிடம் அன்பு கொள்ள வேண்டும் என்பதே என் கட்டளை” (யோவான் 15:17).

யோவான் நற்செய்தியில் காணப்படும் இன்னொரு கூறு என்னவென்றால், இயேசு தம் சீடர்களுக்கு நீண்டதோர் உரையாற்றுகின்றார் (யோவான் 14-16). இந்த உரை ஒரு “பிரியாவிடை உரை” போல் உள்ளது. ஒரு குலத்தினரின் தந்தையோ, சமயத் தலைவரோ தாம் இறக்கும் தறுவாயில், தம்முடைய மக்களுக்கு/சீடர்களுக்கு அறிவுரைகள் கூறும் விதத்தில் அளிக்கின்ற சொற்பொழிவு “பிரியாவிடை உரை” ஆகும். 

இந்த உரை “இயேசுவின் பிரியாவிடை உரை” என்று கிறித்தவ மரபில் கருதப்பட்டு வந்துள்ளது. இது இயேசு கிறித்து என்பவர் யார் என்பதைப் புரிந்து கொள்வதற்கும் அவர் பற்றிய போதனையை எடுத்துரைப்பதற்கும் உகந்த ஆதாரமாகக் கொள்ளப்படுகிறது. இதில் யோவான் 17:1-26 என்னும் பகுதி “இயேசுவின் பிரியாவிடை வேண்டுதல்” என்று அழைக்கப்படுகிறது. அதையே “பெரிய குருவான இயேசுவின் வேண்டுதல்” என்றும் அழைப்பர். இதில் இயேசு தம் சீடர் குழுவுக்காக இறைவனிடம் மன்றாடுகிறார்.இந்த இறைவேண்டலில் இயேசு, தந்தை தம் மகன் இயேசுவை மகிமைப்படுத்த வேண்டும் என்று கேட்கிறார். தந்தை தம் மகனிடம் ஒப்படைத்த பணியைத் தாம் நிறைவேற்றிவிட்டதாக இயேசு கூறுகிறார். அதே நேரத்தில் தம்முடைய சீடர்களைத் தீயோனின் வல்லமையினின்று காக்க வேண்டும் என்றும் தந்தையிடம் வேண்டுகிறார்.

இயேசு சிலுவையில் அறையப்பட்டு உயிர்நீத்த ஆண்டு கி.பி. 30-36 ஆகும் என்பது அறிஞர் கருத்து. வானிலை ஆய்வுப் பின்னணியில் பார்த்தால் இயேசு கி.பி. 36ஆம் ஆண்டில் இறந்திருக்க முடியாது என்று கோலின் ஹம்ப்ரீஸ் () என்னும் இயற்பியல் அறிஞர் நிறுவியுள்ளார்.வேறு பல தகவல்களின் அடிப்படையில் அவர் இயேசு சிலுவையில் அறையப்பட்டது யூத நாட்காட்டியின்படி, நிசான் மாதம் 14ஆம் தேதி ஆகும் என்று காட்டுகிறார். இயேசு இறந்த ஆண்டில் நிசான் 14ஆம் தேதி ஏப்ரல் 33ஆம் நாள் வெள்ளிக்கிழமையாக இருந்தது. அந்த நாளில் பிற்பகலில் இயேசு சிலுவையில் அறையப்பட்டதாக ஹம்ப்ரீஸ் காட்டுகிறார்.

நற்செய்தி நூல்கள் தருகின்ற சான்றுகளின்படி, இயேசு இறந்தது ஒரு வெள்ளிக் கிழமை. அவருடைய உடல் மறுநாளான சனிக்கிழமை (யூதரின் ஓய்வுநாள்) முழுவதும் கல்லறையிலேயே இருந்தது (காண்க: மாற்கு 15:42; 16:1-2). ஒத்தமை நற்செய்தி நூல்கள் இயேசு இறுதி இராவுணவு அருந்திய நாளாக “புளிப்பற்ற அப்ப விழாவின் முதல் நாளைக்” காட்டுகின்றன (காண்க: மத்தேயு 26:17; மாற்கு 14:1-2; லூக்கா 22:1-15). இயேசு துன்புற்று இறப்பதற்கு முந்திய நாள் மாலையில் இராவுணவு நடைபெற்றதாக அவை சுட்டுகின்றன.

மேற்கூறியது சரி என்றால், புளிப்பற்ற அப்ப விழா (நிசான் மாதம் 15ஆம் நாள்) இக்காலத்தில் வியாழக்கிழமை என்று அழைக்கப்படுகின்ற நாளில் கதிரவன் மறையும் வேளை தொடங்கி, வெள்ளிக் கிழமை கதிரவன் மறையும் வேளை வரை நீடித்தது என்று கொள்ள வேண்டும் (யூதர்கள் ஒரு நாளைக் கணக்கிடுவது நள்ளிரவிலிருந்து அல்ல, மாறாக, கதிரவன் மறையும் நேரத்திலிருந்து ஆகும்). 

இது இவ்வாறிருக்க, யோவான் நற்செய்தியின்படி, இயேசு இறந்த நாளின் பிற்பகலுக்குப் பின் வந்த மாலைப் பொழுதில் புளிப்பற்ற விழா தொடங்கியது. இது சரி என்றால், இயேசு சிலுவையில் இறந்த வெள்ளிக் கிழமை (அதாவது, நிசான் மாதம் 14ஆம் நாள்) புளிப்பற்ற அப்ப விழாவுக்கான தயாரிப்பு நாளே தவிர, புளிப்பற்ற அப்ப விழா நாள் இன்னும் தொடங்கியிருக்கவில்லை. 

எனவே, ஒத்தமை நற்செய்தி நூல்கள் தரும் தகவலுக்கும் யோவான் நற்செய்தி தரும் தகவலுக்கும் இடையே உள்ள வேறுபாட்டை எவ்வாறு இசைவிப்பது என்பது குறித்து பல தீர்வுகள் பரிந்துரைக்கப்பட்டுள்ளன. அவற்றுள் சிலவற்றை பிரான்சிஸ் மெர்ஷ்மான் என்பவர் தொகுத்துத் தருகின்றார்..
1950களில் ஆன்னி ஜோபர்ட் (Annie Jaubert) என்னும் அறிஞர் கீழ்வரும் கருத்துகளைத் தெரிவிக்கின்றார். அதாவது, இயேசு இறந்த ஆண்டு யூதர்கள் வழக்கமாகக் கணிக்கின்ற சந்திர நாட்காட்டி முறைப்படி, புளியாத அப்ப விழா வெள்ளிக் கிழமை மாலையில் தொடங்கியது எனலாம். அதே சமயத்தில் 365 நாட்கள் கொண்ட நாட்காட்டியும் வழக்கத்தில் இருந்தது. இத்தகைய நாட்காட்டியைக் கும்ரான் துறவியர் குழுவினர் பயன்படுத்தினர். அந்த நாட்காட்டியின்படி இயேசு புளியாத அப்ப விழாவைக் கொண்டாடி இருந்தால் அது அந்த நாட்காட்டியின் வழக்கப்படி ஒரு செவ்வாய்க் கிழமை மாலை நிகழ்ந்திருக்கும். 

கோலின் ஹம்ப்ரீஸ் என்பவர் இன்னொரு விளக்கம் தருகிறார். அதன்படி, இயேசு எருசலேமில் வெற்றிவீரராக நுழைந்த நிகழ்ச்சி ஞாயிற்றுக் கிழமையில் அல்லாமல் திங்கள் கிழமை நிகழ்ந்தது. இயேசு இராவுணவு அருந்தியது கி.பி. 33ஆம் ஆண்டில் ஏப்ரல் மாதம் முதல் நாள் புதன்கிழமை மாலை ஆகும். 

மேற்கூறிய இரு அறிஞர்களும் கூறுவதுபோல, இயேசு இராவுணவை அருந்தியது செவ்வாய் மாலை (ஜோபெர்ட்) அல்லது புதன் மாலை (ஹம்ப்ரீஸ்) என்று கொண்டால், பிலாத்துவின் முன்னிலையில் இயேசுவின் விசாரணை நிகழ்ந்ததற்கும் இயேசு வெள்ளிக் கிழமையன்று சிலுவையில் அறையப்பட்டு உயிர்துறந்ததற்கும் இடையே போதிய நேரம் கிடைத்திருக்கும் எனலாம். 

பிற்காலத்தில் எழுந்த மரபுப்படி, இயேசு இறுதி இராவுணவு அருந்திய இடம் பழைய எருசலேம் நகருக்கு வெளியே அமைந்துள்ள சீயோன் மலையின் மீது உள்ள “மேலறை” என்னும் இடம் ஆகும். இது ஒத்தமை நற்செய்தி நூல்களில் வருகின்ற தகவல்களின்படி அடையாளம் காட்டப்படுகின்ற இடம் ஆகும். இயேசு தம் சீடருள் இருவரை அனுப்பி பாஸ்கா விருந்துண்ண இடம் ஏற்பாடு செய்ய “நகருக்கு” அனுப்புகிறார். தண்ணீர் சுமந்து வரும் ஓர் ஆளைச் சந்திப்பார்கள். அவருக்குப் பின்னே சென்று ஒரு வீட்டிற்குள் நுழைவார்கள். அங்கே வீட்டு உரிமையாளர் ஏற்கனவே தயார் நிலையில் இருக்கும் “மேல்மாடி பெரிய அறையைக்” காட்டுவார். அங்கே “பாஸ்கா விருந்துக்கு ஏற்பாடு” செய்ய இயேசு கேட்டார் (காண்க: மாற்கு 14:13-15). 

இந்த விவரங்கள் தவிர இயேசு இராவுணவு உண்ட இடம் பற்றிய நில அமைப்புத் தகவல்கள் வேறு எதுவும் புதிய ஏற்பாட்டில் இல்லை. அங்கே “நகரம்” என்று குறிப்பிடப்படுவது பெத்தானியா போன்ற எருசலேம் நகரத்தின் புறப்பகுதியாக இருக்கலாம். கிறித்தவ மரபு சுட்டிக்காட்டுகின்ற இராவுணவு இடம் அமைந்திருக்கும் நிலப்பகுதி அகழ்வாய்வுப்படி எஸ்ஸேனியர்கள் இருந்த இடமாகத் தெரிகிறது. இயேசுவுக்கும் எஸ்ஸேனிய துறவிகளுக்கும் இடையே தொடர்பு இருந்தது என்று கூறுவோர் இதையும் கருத்தில் கொள்கிறார்கள்.(Kilgallen 265).

இன்று எருசலேம் நகரில் புனித மாற்கு சிரிய மரபுவழித் திருச்சபைக் கோவில் அமைந்திருக்கின்ற இடம் இயேசு இராவுணவு அருந்திய இடமாக இருக்கலாம் என்று கூறுவோரும் உண்டு. அங்கே காணப்படுகின்ற ஒரு கிறித்தவக் கல்வெட்டிலிருந்து அங்கு பண்டைக்காலத்திலிருந்தே வணக்கம் செலுத்தப்பட்டு வருவது தெரிகிறது. இன்று பொதுவாக ஏற்கப்படுகின்ற இடத்தில் 12ஆம் நூற்றாண்டு சிலுவைப்போர் வீரர்கள் காலத்துக் கட்டடம் உள்ளது. புனித மாற்கு கோவில் இடம் அதைவிடப் பழமையானது. அங்கே இயேசு இராவுணவு உண்டதாகக் கருதப்படும் இடம் நில மட்டத்திற்குக் கீழே உள்ளது. அதன் நில மட்ட உயரமும் பொருத்தமானதாக உள்ளது. இன்றைய எருசலேம் நகர் இருக்கும் நில மட்டத்திலிருந்து பண்டைய எருசலேம் நில மட்டம் சுமார் குறைந்தது 12 அடியாவது கீழே இருந்தது என்பதைக் கருதும்போது அன்றைய ஒரு கட்டடத்தின் மேல் மாடியும் இன்றைய அளவைப்படி நில மட்டத்திற்குக் கீழேயே இருக்கும். மேலும், புனித மாற்கு கோவில் இடத்தில் மக்களின் வணக்கத்திற்கு வைக்கப்பட்டுள்ள அன்னை மரியா திருவோவியம் ஒன்றுளது. அது புனித லூக்கா வரைந்தது என்பது மரபு.

பார்ஜில் பிக்ஸ்னர் என்பவர் கருத்துப்படி, இன்று சீயோன் மலையில் அமைந்துள்ள “மேலறை” என்னும் கட்டடத்திற்குக் கீழே இயேசு இராவுணவு உண்ட இடம் அமைந்திருந்தது.

புனித அக்வீனோ தோமா என்னும் தலைசிறந்த இறையியலார் இயேசுவின் இராவுணவு பற்றிய இறையியலை வகுத்தளித்ததில் முன்னிலை வகிக்கிறார். மூவொரு கடவுள், தந்தை மகன் தூய ஆவி, மனிதர்களுக்கு போதனை வழங்குவது சொற்களால் மட்டுமன்று, தாம் புரிகின்ற செயல்கள் வழியாகவும் அவர்கள் மனிதருக்குக் கற்பிக்கின்றனர். இயேசு அருந்திய இராவுணவும் அவர் உயிர்துறந்த சிலுவையும் மனிதருக்குப் போதனைகளை வழங்குகின்றன. அக்குறியீடுகள் வழியாக கடவுளின் ஞானம் மிகு போதனையும் அறிவுரையும் உள்ளார்ந்த சக்தியாக நமக்கு வழங்கப்படுகின்றன. 

இயேசு தம் இறுதி இராவுணவின் வழியாக நமக்குக் கற்பிப்பவை தாழ்ச்சி மற்றும் சுய அர்ப்பணம் ஆகியவை. குருவும் ஆசிரியருமான அவர் தம்மையே ஓர் அடிமையின் நிலைக்குத் தாழ்த்திக்கொண்டு தம் சீடர்களின் காலடிகளைக் கழுவிய செயல் அவருடைய தாழ்ச்சிக்குத் தலைசிறந்த எடுத்துக்காட்டு. அதுபோல, மனித குலத்தின் மீட்புக்காகத் தம்மையே கையளித்து, தம்மை உணவாகவும் பானமாகவும் கொடுத்து, சிலுவையில் உயிர்நீத்ததன் வழியாக இயேசு தம் சுய அர்ப்பணத்தின் முழுமையைக் காட்டுகிறார். இவ்வாறு, தம் சீடர்களின் வாழ்க்கை முறை அமைய வேண்டிய பாணியை அவரே தம் செயல்கள் மூலம் காட்டுகின்றார். 

”இனி நான் உங்களைப் பணியாளர் என்று சொல்ல மாட்டேன்...உங்களை நான் நண்பர்கள் என்றேன்” - இவ்வாறு இயேசு தம்மோடு பந்தியில் அமர்ந்திருந்த சீடர்களை நோக்கிக் கூறினார் (காண்க: யோவான் 15:15). இச்சொற்களை விளக்கி உரைக்கும் அக்வீனோ தோமா பின்வருமாறு கூறுகிறார்: இறுதி இராவுணவின்போது இயேசுவோடு பந்தியமர்ந்து, அவர் அளித்த உணவில் பங்கேற்ற சீடர்களுக்கு இயேசு உரைத்த சொற்கள் இன்றைக்கும் பொருந்தும். இன்று நற்கருணை விருந்தில் பங்கேற்று, இயேசுவின் திருவுடலையும் திரு இரத்தத்தையும் அருந்துவோர் உண்மையிலேயே இயேசுவின் “நண்பர்களாக” மாறுகின்றார்கள்.மேலும், நற்கருணைக் கொண்டாட்டத்தில் பங்கேற்று நற்கருணை விருந்தினை உண்போரின் வாழ்வில் இயேசு உடன் இருப்பதாக வாக்களித்துள்ளார். அதுபோலவே, நற்கருணை அப்பத்திலும் இயேசுவின் உடனிருப்பு தொடர்கிறது.இவ்வாறு, அக்வீனோ தோமா வழங்குகின்ற இறையியல் விளக்கம் கத்தோலிக்க திருச்சபையின் கொள்கையாகும்.

புரட்டஸ்தாந்து சீர்திருத்த வாதிகளுள் ஒருவரான ஜான் கால்வின் என்பவர் கருத்துப்படி, இயேசு இரண்டு அருட்சாதனங்களை மட்டுமே ஏற்படுத்தினார். அவை திருமுழுக்கு மற்றும் நற்கருணை (”ஆண்டவரின் இறுதி இராவுணவு”) என்பவை ஆகும். இயேசு அருந்திய இறுதி இராவுணவின் பொருள் என்னவென்பதை கால்வின் நுணுக்கமாக ஆய்ந்து அதைத் தம் இறையியலின் ஒரு மைய அம்சமாக அமைத்துள்ளார்.மேலும், கால்வின் இயேசுவின் இறுதி இராவுணவு பற்றி ஒத்தமை நற்செய்தி நூல்கள் தருகின்ற செய்திகளோடு யோவான் நற்செய்தித் தகவல்களையும் (யோவான் 6:35 - “வாழ்வு தரும் உணவு நானே. என்னிடம் வருபவருக்குப் பசியே இராது”) இணைத்துப் பொருளுரைக்கின்றார்.

இறுதி இராவுணவின்போது, இயேசு அப்பத்தைப் பிட்டு சீடர்களுக்கு வழங்குவதற்கு முன்னால் இறைபுகழ் கூறி நன்றி செலுத்தினார் (காண்க: 1கொரிந்தியர் 11:24). அதுபோலவே ஆண்டவரின் விருந்தில் கலந்துகொள்ளச் செல்வோர் இறைவன் தமக்குச் செய்துவருகின்ற அனைத்து நன்மைகளையும் நினைவுகூர்ந்து நன்றி செலுத்த வேண்டும், மகிழ்ச்சியால் நிரம்ப வேண்டும். - இவ்வாறு கால்வின் விளக்கம் தருகின்றார்.

இயேசு தம் சீடர்களோடு அமர்ந்து இறுதி இராவுணவு உண்ட நிகழ்ச்சியையும் அப்போது நற்கருணை என்னும் அருட்சாதனத்தை நிறுவிய நிகழ்ச்சியையும் கிறித்தவர்கள் பெரிய வியாழன் என்னும் விழாவின்போது சிறப்பாகக் கொண்டாடுகிறார்கள். 

மேலும், கத்தோலிக்க திருச்சபை, செபமாலை என்னும் தொடர் மன்றாட்டின்போது ”ஒளியின் மறைபொருள்கள்” என்னும் பிரிவில் இயேசுவின் இறுதி இராவுணவையும் சேர்த்துள்ளது. அதுபோலவே, விவிலிய சிலுவைப் பாதை என்னும் தியான மன்றாட்டின் முதல் நிலையாக இயேசுவின் இறுதி இராவுணவு அமைகின்றது.

மேலும், பல கிறித்தவ சபைகள் இயேசுவின் இறுதி இராவுணவை இயேசு கொணர்ந்த புதிய உடன்படிக்கையின் தொடக்கமாகக் கருதுகின்றன. இத்தகைய புதியதோர் உடன்படிக்கை பற்றி எரேமியா இறைவாக்கினர் ஏற்கெனவே முன்னறிவித்தார் (காண்க: எரேமியா 31:31-34). இராவுணவின்போது இயேசுவும் சீடர்களும் “உண்டுகொண்டிருந்த பொழுது இயேசு அப்பத்தை எடுத்து, கடவுளைப் போற்றி அதைப் பிட்டு, அவர்களுக்குக் கொடுத்து, ‘இதைப் பெற்றுக்கொள்ளுங்கள்; இது எனது உடல்’ என்றார். பின்பு அவர் கிண்ணத்தை எடுத்துக் கடவுளுக்கு நன்றி செலுத்தி அவர்களுக்குக் கொடுத்தார். அனைவரும் அதிலிருந்து பருகினர். அப்பொழுது அவர் அவர்களிடம், ‘இது எனது உடன்படிக்கையின் இரத்தம்; பலருக்காகச் சிந்தப்படும் இரத்தம்...’ என்றார்” (மாற்கு 14:22-24; மேலும், மத்தேஉய் 26:26-28; லூக்கா 22:19-20). இவ்வாறு, இயேசு எரேமியா போன்ற இறைவாக்கினர்களால் முன்னறிவிக்கப்பட்ட புதிய உடன்படிக்கையை நிறைவுசெய்தார் என்று கிறித்தவர்கள் கொள்கின்றனர்.

இசுரயேல் மக்கள் கொண்டாடிய புளிப்பற்ற அப்ப விழாவும், பாஸ்கா ஆட்டுக்குட்டியைப் பலியாக்கும் விழாவும் இயேசுவின் வருகையால் புதிய முறையில் நிறைவேறியதாகவும் கிறித்தவர்கள் நம்புகின்றனர். “உண்மையில் நீங்கள் புளிப்பற்ற மாவாய்த்தான் இருக்கிறீர்கள். ஏனெனில் நம் பாஸ்கா ஆடாகிய கிறிஸ்து பலியிடப்பட்டிருக்கிறார்” (1 கொரிந்தியர் 5:7). இயேசுவின் பலியில் பங்கேற்பதன் வழியாகப் புதிய உடன்படிக்கையில் பங்கேற்பதாக கிறித்தவர்கள் நம்புகின்றனர்.

நற்கருணை விருந்தில் பங்கேற்கின்ற நிகழ்ச்சி வரலாற்று வளர்ச்சி பெற்று, இன்று கத்தோலிக்கர் நடுவே திருப்பலி என்னும் கொண்டாட்டமாகச் சிறப்பிக்கப்படுகிறது. ஒவ்வொரு ஞாயிற்றுக் கிழமையும் கிறித்தவ விசுவாசிகள் கூடிவந்து, விவிலிய வாசகங்களுக்குச் செவிமடுத்து, நற்கருணை விருந்தில் பங்கேற்கின்றனர். பல கோவில்களில் ஒவ்வொரு நாளும் ஒரு முறை அல்லது பல முறை திருப்பலி நிகழ்வது வழக்கம். 

இதே திருப்பலிச் சடங்கு கீழை மரபுத் திருச்சபையால் “தெய்விக வழிபாடு” (Divine Liturgy) என்னும் பெயரில் நிகழ்கிறது. திருப்பலியிலும் தெய்விக வழிபாட்டிலும் கிறித்தவர்கள் நற்கருணை என்னும் அருட்சாதனத்தைக் கொண்டாடுகின்றனர். இது உண்மையில் ஒரு “நன்றிப் பலி”யாகச் சிறப்பிக்கப்படுகிறது. கிரேக்க மொழியில் இக்கொண்டாட்டம் "εὐχαριστία" (eucharistia) என்று அழைக்கப்படுகிறது. அதற்கு “நன்றி வழிபாடு” என்பதே பொருள்.

தொடக்க காலத் திருச்சபையில் “அன்பு விருந்து” () என்றொரு விழா கொண்டாடப்படுவது வழக்கம். அன்பு என்னும் கருத்தை வெளிப்படுத்த கிரேக்க மொழியில் நான்கு வேறுபட்ட சொற்கள் பயன்படுகின்றன. அவை காமம், காதல், நட்பு, பாசம் என்று அறியப்படுகின்றன. கிறித்தவ வழக்கத்தில் “அன்பு” என்பது கடவுள் மனிதர் மட்டில் காட்டுகின்ற நிபந்தனையற்ற, தன்னலமற்ற உறவு குறிக்கப்படுகிறது. அவ்வாறே கிறித்தவர்களும் கைம்மாறு கருதாமல் அன்பு காட்ட வேண்டும் என்ற கருத்து அன்பில் உள்ளடங்கும். பண்டைக்காலத் திருச்சபையில் “அன்பு விருந்து” ஞாயிறு தோறும் நிகழ்ந்தது. ஒவ்வொருவரும் உணவு கொண்டு வந்தனர். ஒரு பொது அறையில் அமர்ந்து அனைவரும் ஒரு குடும்பமாக இணைந்து அந்த உணவை உண்டனர். “ஆண்டவரின் நாள்” என்று ஞாயிறு அழைக்கப்பட்டது. அதாவது ஞாயிற்றுக் கிழமையன்று இயேசு கிறித்து சாவினின்று உயிர்பெற்றெழுந்த நிகழ்ச்சி அப்போது கொண்டாடப்பட்டது. இயேசு எம்மாவு நகர் நோக்கிச் சென்ற சீடர்களோடு அமர்ந்து உணவு உண்டதையும், புனித தோமாவுக்கும் பிற சீடர்களுக்கும் காட்சியளித்ததையும், ஐம்பதாம் நாளில் தூய ஆவி இறங்கிவந்ததையும் நினைவுகூரும் விதத்தில் அந்த ஞாயிறு கொண்டாட்டம் நிகழ்ந்தது.

இயேசு தம் சீடர்களோடு அமர்ந்து இறுதி இராவுணவை உட்கொண்டதற்கு ஒப்பான பிற கொண்டாட்டங்கள் உளவா என்று அறிஞர்கள் ஆய்ந்துள்ளனர். ரெய்மண்ட் பிரவுன் என்னும் அறிஞர் கீழ்வருமாறு கூறுகிறார்: யூதர்கள் கொண்டாடுகின்ற “பாஸ்கா செதெர்” () என்னும் சடங்கின்போது புளியாத அப்பத்தை உண்பதற்கு முன்னால் முதல் இரசக் கிண்ணத்திலிருந்து பருகுவர். ஆனால் இயேசுவின் இராவுணவின்போது, அப்பம் உண்டபின்னர்தான் கிண்ணத்திலிருந்து இரசம் அருந்தப்பட்டது. எனவே, நிசான் மாதம் 15ஆம் நாள் நிகழ்கின்ற முதல் பாஸ்கா செதெர் உணவை இயேசுவின் இராவுணவு குறிக்கவில்லை எனலாம். மாறாக, புனித யோவான் தருகின்ற கால வரிசைப்படியான நிசான் 14ஆம் நாள் நிகழ்வாக அது இருக்கலாம். அல்லது, இயேசு வேண்டுமென்றே யூத வழக்கத்தை மாற்றியமைத்து அதற்குப் புதிய பொருள் கொடுத்திருக்கலாம்.

கீழை மரபுத் திருச்சபையின் கருத்துப்படி, இயேசுவின் இராவுணவு யூதர்களின் பாஸ்கா செதெர் அல்ல, மாறாக ஒரு தனித்தன்மை வாய்ந்த உணவருந்தும் நிகழ்ச்சி.

பிரெஸ்பிட்டேரியன் சபையும் இயேசுவின் இராவுணவுக்கும் யூத பாஸ்கா செதெர் நிகழ்வுக்கும் தொடர்பு இல்லை என்றே கருதுகிறது.

திருக்குரானின் ஐந்தாம் அதிகாரம் ("Al-Ma'ida" - (the table)) ஒரு விருந்து பற்றிய குறிப்பைக் கொண்டுள்ளது (காண்க: Sura 5:113). அதாவது, அல்லா வானிலிருந்து ஈஷாவுக்கும் (இயேசு) இயேசுவின் சீடர்களுக்கும் உணவு வைக்கப்பட்ட ஒரு மேசையை இறங்கச் செய்கிறார். என்றாலும், இயேசு தாம் இறப்பதற்கு முன் சீடர்களோடு இராவுணவு அருந்தினார் என்ற தகவல் அங்கே இல்லை.

இக்கேள்வியையும் அறிஞர்கள் எழுப்பியுள்ளனர். “ஆண்டவரின் இராவுணவு” என்ற பெயரில் தொடக்க காலத் திருச்சபை கொண்டாடிய நிகழ்ச்சி இயேசு அருந்திய இறுதி இராவுணவோடு தொடர்புடையது அல்லவென்றும், பிற இனத்தார் நடுவே இறந்தோர் நினைவாகக் கொண்டாடப்பட்ட விருந்தின் பாணியில் அமைந்ததே அது என்று சில அறிஞர் வாதாடியுள்ளனர்.இக்கருத்தின்படி, இறுதி இராவுணவு என்னும் மரபு தூய பவுல் பிற இனத்தாரிடையே நிறுவிய திருச்சபைகளிடமிருந்து தோன்றியது, யூத கிறித்தவர்கள் நடுவில் தோன்றிய மரபு அன்று.

லூக்கா நற்செய்தியில் மட்டும் தான் இயேசு, அப்பத்தையும் இரசத்தையும் சீடர்களுக்கு அளித்து, "இது என் உடல், இது என் இரத்தம்" என்று கூறி, "இதை என் நினைவாகச் செய்யுங்கள்" என்றும் அறிவுறுத்துவதாக உள்ளது.பார்ட் டி. ஏர்மான் என்பவர் கருத்துப்படி, இயேசு தம் நினைவாகச் செய்யும்படி கேட்டது சில பழைய பிரதிகளில் இல்லை என்பதால் பிற்கால இடைச் செருகலாக இருக்கலாம்.

ஆனால், கி.பி. முதல் நூற்றாண்டிலிருந்தே இயேசு நற்கருணை அப்பத்திலும் இரசத்திலும் உடனிருக்கிறார் என்றும், அந்த உடனிருப்பு தொடர்ந்து நீடிப்பது என்றும் திருச்சபை நம்பி வந்துள்ளது. கி.பி. முதல் நூற்றாண்டைச் சார்ந்த தந்தையர்களான மறைச்சாட்டி யுஸ்தீன் மற்றும் இரனேயு என்பவர்கள் அளிக்கும் சான்று இதை உறுதிப்படுத்துகிறது.இந்தப் போதனை திருச்சபையின் பல பொதுச் சங்கங்களாலும் வலியுறுத்தப்பட்டுள்ளது.

இயேசுவின் இராவுணவு கிறித்தவ வரலாற்றில் பல கலைஞர்களால் தம் படைப்புகள் வழியாகச் சிறப்பிக்கப்பட்டுள்ளது. கிறித்தவத்தின் தொடக்க காலத்திலிருந்தே இயேசுவின் இராவுணவு பற்றிய கலைப்படைப்புகள் உருவாக்கப்பட்டு வந்துள்ளன. உரோமை நகரின் சுரங்கக் கல்லறைகளில் இத்தகைய கலைப்படைப்புகள் உண்டு. 

பிசான்சிய கலைஞர்களின் படைப்புகளில், விருந்து அருந்துவதற்காக சாய்ந்து இருப்பதுபோலன்றி, திருத்தூதர்கள் நற்கருணை பெற்றுக்கொள்வது போல் உள்ளனர். 

மறுமலர்ச்சிக் காலத்தில் பல கலைஞர்கள் இயேசுவின் இராவுணவு என்னும் பொருளைக் கலைப்படைப்புகளாக ஆக்கினர். குறிப்பாக இத்தாலியக் கலைஞர்களின் படைப்புகள் சிறப்பு வாய்ந்தன.

இயேசுவின் இராவுணவு பற்றிய கலைப்படைப்புகள் மூன்று பாணியில் உள்ளன. அவை:<br>

1) இயேசு தம் சீடர்களுள் ஒருவர் தம்மைக் காட்டிக்கொடுப்பார் என்று கூறியதைத் தொடர்ந்து சீடர்கள் "நானா, நானா" என்று கேட்கின்ற பரபரப்பான பாணி <br>

2) இயேசு நற்கருணையை ஏற்படுத்துகின்ற பாணி. இது அமைதி சூழ்ந்த ஒரு சூழமையில் அமைந்தது. ஒருவித ஆன்மிகச் சூழலை அங்கே காணலாம். <br>

3) இயேசு தம் சீடர்களுக்குப் பிரியாவிடை உரை நல்குகின்ற பாணி. இதில் பதினொரு திருத்தூதர்கள் மட்டுமே இடம் பெறுகின்றனர். யூதாசு இஸ்காரியோத்து உணவறையை விட்டு ஏற்கெனவே வெளியே போய்விட்டார். இயேசு தம் சீடர்களை விட்டுப் பிரிந்து செல்லும் வேளை நெருங்கிவிட்டதால் ஒரு வித சோக உணர்வு இங்கே காணப்படுகிறது. <br>

4) மேலும், இயேசு தம் சீடர்களின் காலடிகளைக் கழுவுகின்ற காட்சி போன்ற சித்திரங்களும் உண்டு.

1) எல்லாவற்றிலும் மிகப்புகழ் பெற்ற கலைப்படைப்பு லியொனார்டோ டா வின்சி வரைந்த சுவர் ஓவியம் ஆகும். - இறுதி இராவுணவு (லியொனார்டோ டா வின்சி). இது உயர் மறுமலர்ச்சிக் காலத்தின் முதல் கலைப்படைப்பாகக் கருதப்படுகிறது. படத்தில் உள்ள நபர்கள், பின்னணி, இயற்கைக் காட்சி போன்றவற்றை மிகவும் பொருத்தமாக, அளவைமுறை விகிதத்தை மதித்து உருவாக்கப்பட்ட சிறப்புமிக்க ஓவியம் இது.<br>

2) டிண்டொரெட்டோ என்னும் கலைஞர் வரைந்த இராவுணவு ஓவியம். இதில் இயேசு, சீடர்கள் ஆகிய மையப் பாத்திரங்கள் தவிர, மேசையிலிருந்து உணவுத் தட்டுகளை எடுத்துச் செல்கின்ற பணியாளர்களும் சித்தரிக்கப்பட்டிருப்பது சிறப்பு - (.<br>

3) இறுதி இராவுணவு அருட்சாதனம் (ஓவியம்) என்னும் படைப்பை உருவாக்கியவர் சால்வதோர் தாலி ஆவார். இதில் கிறித்தவ அருட்சாதனமான நற்கருணையை இயேசு நிறுவுவதை ஓவியர் புதுக் கலைப்பாணியில் உருவாக்கியுள்ளார்.





</doc>
<doc id="214044" url="https://ta.wikipedia.org/wiki?curid=214044" title="தொண்டைக் கட்டு">
தொண்டைக் கட்டு

தொண்டைக் கட்டு அல்லது குரல்வளை, மூச்சுக்குழாய் அழற்சி (Croup or Laryngotracheobronchitis) என்பது சுவாசத் தொகுதியில் ஏற்படும் ஒரு மருத்துவ நிலைமையாகும். இதன்போது தொண்டை, குரல்வளை, மூச்சுக்குழல் போன்ற சுவாசப்பாதையின் மேல் பகுதிகளில் அழற்சி ஏற்படுகின்றது. இது சுவாசப்பாதையில், தீவிரமாக இருக்கும் தீநுண்ம நோய்த்தொற்றினாலேயே வழக்கமாகத் தூண்டப்படுகின்றது. இந்தத் தொற்றானது தொண்டையின் உள்ளாக வீக்கத்தை ஏற்படுத்தி, இயல்பான சுவாசத்திற்கு இடையூறு செய்து “குரைத்தல்” போன்ற இருமல், மிகைமூச்சொலி (Stridor), மற்றும் கீச்சுக்குரல் (hoarseness) போன்ற நிலைகளை ஏற்படுத்துகிறது. இது மிதமான, நடுத்தரமான அல்லது கடுமையான அறிகுறிகளை உண்டாக்கலாம். இவை பெரும்பாலும் இரவில் மோசமாகலாம். பெரும்பாலும் வாய்வழி உட்கொள்ளும் தெரோயிட்டு (steroids) மருந்தை ஒரு தடவை அளிப்பதன் மூலம் சிகிச்சையளிக்கப்படுகிறது. கடுமையான நிகழ்வுகளில் எப்போதாகிலும் எப்பினஃப்ரீன் (epinephrine) மூச்சிழுத்தல் மூலம் உள்ளெடுக்கப்படல் பயன்படுத்தப்படுகிறது. மருத்துவமனையில் சேர்ப்பித்தல் அரிதாகவே இருக்கும்.

குரல்வளை மூடியழற்சி (epiglottitis), சுவாச வழியில் வெளிப் பொருட்களால் ஏற்படும் அடைப்பு (airway foreign body) போன்ற மிகக் கடுமையான காரணங்கள் இல்லையென்று அறியப்பட்ட பின்னரே பொதுவாக மருத்துவ அடிப்படையிலேயே தொண்டைக்கட்டு அடையாளம் காணப்படுகிறது. இரத்தப் பரிசோதனைகள், எக்சு-கதிர், மற்றும் வளர்ப்பூடகத்தில் மாதிரி எடுத்து வளர்த்தல் போன்ற மேலதிக ஆய்வுப் பரிசோதனைகள் வழக்கமாகத் தேவைப்படுவதில்லை. இது பெரும்பாலும் 6 மாதங்கள் முதல், 5-6 வயதுக்கு இடைப்பட்ட குழந்தைகளில் 15 சதவீதத்தினரை ஏதேனும் ஒரு தருணத்தில் பாதிக்கின்ற ஒரு சாதாரண மருத்துவ நிலைமை ஆகும். வளர் இளம் பருவத்தினர் அல்லது வயதுக்கு வந்தவர்களில் இது பெரும்பாலும் காணப்படுவதில்லை. முன்பு இது தொண்டை அழற்சி (diphtheria) நோய்க்கான முதன்மைக் காரணமாக இருந்தது. ஆனால் தற்போது தடுப்பு மருந்தேற்றத்தின் வெற்றி காரணமாகவும், மேம்படுத்தப்பட்ட சுகாதாரம் மற்றும் வாழ்க்கைத் தரத்தினாலும் மேலைத்தேய நாடுகளில் சரித்திரத்தில் மட்டுமே இடம் பெற்ற ஒன்றாக இப்போது கருதப்படுகிறது.

தொண்டைக் கட்டானது “குரைத்தல்” ஒலியுடன் வரும் இருமல், மிகைமூச்சொலி, கீச்சுக்குரல், குறுகிய மூச்சு அல்லது மூச்சிரைப்பு போன்ற மூச்சுவிடலில் ஏற்படும் கடினத்தன்மை போன்ற அறிகுறிகளைக் கொண்டிருக்கின்றது. இந்த அறிகுறிகள் இரவில் மோசமடைகிறது. ”குரைத்தல்” போன்ற ஒலியானது பொதுவாகக் கடல்நாய் அல்லது கடற்சிங்கத்தின் ஒலியைப் போல் இருப்பதாகக் கூறப்படுகின்றது. வேறுபட்ட மிகைமூச்சொலியானது ஒலியானது கலக்கம், அழுகை போன்ற நிலைகளில் மோசமடைகிறது. அவ்வாறு இல்லாமல் ஓய்வாக இருக்கையிலேயே இது உணரப்படுமாயின், அது சுவாசப்பாதையின் குறுக்கம் சிக்கலான நிலைக்குப் போவதைச் சுட்டிக்காட்டுவதாக இருக்கும். தொண்டைக்கட்டு மோசமடையும்போது, மிகைமூச்சொலி அறிகுறி கணிசமாகக் குறையக்கூடும். 

காய்ச்சல், மூக்கின் உள்ளாக இருக்கும் சீதச்சவ்வில் ஏற்படும் அழற்சி (தடிமன் இருக்கும்போது ஏற்படுவது போன்ற நிலை), மற்றும் நெஞ்சுச் சுவர் உள்வாங்குதல் என்பவை ஏனைய அறிகுறிகளாகும். எச்சில் வடிதல் அல்லது உடல்நிலை மோசமடைந்த தோற்றம் ஆகியவையும் காணப்படும்.

தொண்டைக்கட்டானது வழமையாகத் தீநுண்மத் தொற்று ஒன்றின் காரணமாக ஏற்படுவதாகவே கருதப்படுகிறது.. ஆனாலும் பொதுவாகத் தொண்டைக் கட்டு என்பது, தீவிரமான கீழ்த்தொண்டை-மூச்சுக்குழல் தொற்று, சீரற்ற தொண்டைக்கட்டு (spasmodic croup), கீழ்த்தொண்டை அழற்சி, பாக்டீரியாவால் வரும் மூச்சுக்குழல் அழற்சி, கீழ்த்தொண்டை-மூச்சுக்குழல்-மூச்சுக் கிளைக்குழாய் அழற்சி, மற்றும் கீழ்த்தொண்டை-மூச்சுக்குழல்-மூச்சுக் கிளைக்குழாய்-நுரையீரல் அழற்சி ஆகிய அனைத்தையும் குறிப்பிடுவதாக இருக்கின்றது. முதல் இரண்டு நிலைமைகள் தீநுண்மத் தொற்றுடன் சம்பந்தப்பட்டதாகவும், அறிகுறிகள் காணும் இயலின்படி பொதுவாகவே மிதமானவையாகவும், ஏனைய நான்கும் பாக்ட்டீரியா தொற்றின் காரணமாக ஏற்படுபவையாகவும், வழக்கமாகச் சற்று கடுமையானவையும் இருக்கும் நிலைமைகளாகும்.

தீநுண்மத்தால் வரும் தொண்டைக்கட்டு அல்லது தீவிரமான கீழ்த்தொண்டை-மூச்சுக்குழல் அழற்சி parainfluenza virus இனால் ஏற்படுகிறது. 75% நிகழ்வுகளில் வகை1 அல்லது 2 இனால் உருவாகும். இன்ஃபுளுவென்சா A மற்றும் B, தட்டம்மை, மற்றும் (RSV) முதலானவையும் தொண்டைக் கட்டை உருவாக்கும். சீரற்ற தொண்டைக்கட்டானது தீவிரமான கீழ்த்தொண்டை-மூச்சுக்குழல் அழற்சிக்கான அதே தீநுண்ம வகையினால் உருவாகின்றதாயினும், தொற்றுக்கான வழமையான அறிகுறிகள் (காய்ச்சல், கரகரப்பான தொண்டை மற்றும் அதிகரித்த முழுமையான குருதி எண்ணிக்கை) போன்றவற்றைக் கொண்டிருப்பதில்லை. சிகிச்சையும், சிகிச்சைக்கான விளைவும் ஒன்றாகவே இருக்கும்.

பாக்டீரியாவினால் ஏற்படும் தொண்டைக்கட்டானது கீழ்த்தொண்டை அழற்சி, மூச்சுக்குழல் அழற்சி, கீழ்த்தொண்டை-மூச்சுக்குழல்-மூச்சுக் கிளைக்குழாய் அழற்சி மற்றும் கீழ்த்தொண்டை-மூச்சுக்குழல்-மூச்சுக் கிளைக்குழாய்-நுரையீரல் அழற்சியெனப் பிரிக்கப்படுகிறது. கீழ்த்தொண்டை அழற்சி என்னும் பாக்டீரியாவினால் ஏற்படுகின்றது. ஏனையவை பொதுவாக ஆரம்பத்தில் தீநுண்மத் தொற்று ஏற்பட்டு, பின்னர் இரண்டாம் தொற்றாகப் பாக்டீரியாத் தொற்று ஏற்படும்போது உருவாகும் நிலைகளாகும். இவற்றில் மிகப்பொதுவானவை , , , ஆகியனவாகும்.

தொண்டைக்கட்டினை உண்டாக்கும் தீநுண்மம் வெள்ளை அணுக்களின் (குறிப்பாக , நிணநீர்க் குழியம், , மற்றும் நடுவமைநாடி) ஊடுருவல் காரணமாகக் குரல்வளை, மூச்சுக்குழாய், மற்றும் அகன்ற மூச்சுக் கிளைக்குழாய்கள் (Bronchi) ஆகியவற்றின் வீக்கத்திற்கு காரணமாக உள்ளது. வீக்கமானது சுவாசப்பாதையில் தடைப்படுத்தலை ஏற்படுத்தி இழைப்பு எனச்சொல்லப்படுகின்ற சுவாசித்தல் பணிக்கு அதிக பளுவையும், தனித் தன்மையான கொந்தளிப்பையும், இரைச்சலுடன் கூடிய வளிம ஓட்டத்தையும் ஏற்படுத்துகின்றது

தொண்டைக்கட்டானது மருத்துவரீதியான நோய்கண்டறிதலாகும். இதன் முதல் படியானது மேற்புற சுவாசக்காற்றுப்பாதையின் இதர தடைகளை ஒதுக்கிவிடுதல் ஆகும். குறிப்பாகக் குரல்வளை மூடியழற்சி (epiglottitis), சுவாச வழியில் வெளிப் பொருட்களால் ஏற்படும் அடைப்பு, , , , மற்றும் பாக்டீரியாவால் ஏற்படும் மூச்சுக்குழாய் அழற்சி போன்ற மிகக் கடுமையான காரணங்கள் இல்லையெனத் தீர்மானித்த பின்னரே, இது தொண்டைக்கட்டா என்பது பற்றி ஆராயப்படும்.

வழமையாகக் கழுத்தின் முன்புறத்தில் எக்சு-கதிர் சோதனை செய்யப்படுவதில்லை. அப்படிச் செய்யும்போது, தொண்டைக்கட்டிற்குச் சிறப்பியல்பான, என அழைக்கப்படும் மூச்சுக்குழாய் ஒடுக்கத்தைக் காட்டும். மூச்சுக்குழாய் ஒடுக்கமானது கூம்பு வடிவத்தைக் கொண்டிருப்பதனாலேயே இவ்வகையில் அடையாளப்படுத்தப்படுகின்றது. இந்த அறிகுறியானது நோய்கண்டறிதலுக்கான ஒரு காரணியாகக் கூறப்பட்டாலும், தொண்டைக்கட்டுள்ளோரில் பாதிப்பேருக்கு இந்த அறிகுறி இருப்பதில்லை.

குருதிப் பரிசோதனைகள் மற்றும் தீநுண்ம வளர்ப்பு போன்ற பிற சோதனைகள், தேவையற்ற உதறலை ஏற்படுத்தி ஏற்கெனவே சிரமப்படும் சுவாசக்காற்றுப்பாதையை மோசமடையச் செய்வதால், இவற்றை மேற்கொள்ளுமாறு ஆலோசனை கூறப்படுவதில்லை. மூக்கு, மேல் தொண்டையிலிருந்து உறிஞ்சல் மூலம் பெறப்படும் தீநுண்ம வளர்ப்புக்கள் சரியான காரணியை அறிய உதவுமாயினும், பொதுவாக இவை ஆராய்ச்சிப் பணிகளின்போது மட்டுமே மேற்கொள்ளப்படுகின்றன. வழமையான சிகிச்சையளித்தும், நோய்நிலையில் முன்னேற்றம் பெறப்படவில்லையானால், பாக்டீரியா தொற்று இருக்கின்றதா என்பது அறியப்பட வேண்டும்; இந்த நிலையில், மேலதிக சோதனைகளுக்கு ஆலோசனை அளிக்கப்படலாம். 

தொண்டைக்கட்டின் தீவிரத்தன்மையை வகைப்படுத்துவதற்காகப் பொதுவாகப் பயன்படுத்தப்படும் கட்டமைப்பு திட்டம் வெஸ்ட்லி மதிப்பெண் (Westley score) ஆகும். மருத்துவ பழக்கங்களைக் காட்டிலும் ஆராய்ச்சி நோக்கங்களுக்காகவே இது முதன்மையாகப் பயன்படுத்தப்படுகிறது. இது ஐந்து காரணிகளுக்காண புள்ளிகளின் கூட்டுத்தொகையாகும், அக்காரணிகள்: சுயநினைவின் மட்டம், சயனோசிஸ், செருமல், காற்று நுழைதல், மற்றும் திரும்பி வருதல். வலது பக்கம் இருக்கும் அட்டவணையில் ஒவ்வொரு காரணிக்கும் கொடுக்கப்படும் புள்ளிகள் பட்டியலிடப்பட்டுள்ளன, இறுதி மதிப்பெண் 0 யத்திலிருந்து 17 வரை இருக்கிறது. 


அவசரச் சிகிச்சைப் பிரிவுக்குக் கொண்டுவரப்படும் 85% குழந்தைகளுக்கு, பொதுவாக இலேசான நோயெ இருக்கும். தீவிரமான தொண்டைக்கட்டு அரிதாகவே இருக்கும். (<1%).

தொண்டைக்கட்டின் பல நிகழ்வுகள் இன்ஃபுளுவென்சா மற்றும் க்காகச் செய்யப்படும் நோய்த் தடுப்பாற்றலைத் தூண்டும் முறைகளால் தடுக்கப்படுகின்றது. ஒரு காலத்தில், தொண்டைக்கட்டு diphtheria என்றே குறிக்கப்பட்டது. ஆனாலும் தற்போது Diptheria நோயானது வளர்ந்த நாடுகளில், நோய்த் தடுப்பாற்றலை உடலில் உருவாக்கும் தடுப்பு மருந்து மூலம் முற்றாக இல்லாமல் செய்யப்பட்டுள்ளது.

தொண்டைக்கட்டு கொண்ட குழந்தைகள் கூடிய மட்டில் அமைதியாக இருக்கச் செய்யப்படுகிறார்கள். பொதுவாக ஸ்டெராய்டுகள் கொடுக்கப்படுகிறது. கடுமையான நிகழ்வுகளில் எபிநெப்ரின் பயன்படுத்தப்படுகின்றது. 92% க்கு குறைவாக நீரில் உயிர்வளி நிரம்பல்கள் உள்ள குழந்தைகள் ஆக்சிசனைப் பெற வேண்டும். தீவிரமான தொண்டைக்கரகரப்பு கொண்டவர்கள் மருத்துவமனையில் சேர்க்கப்பட்டு கண்காணிக்கப்படுதல் வேண்டும். ஆக்சிசன் தேவைப்பட்டால், உடன் – ஊதுதலைச் செய்வது (ஆக்சிசன் ஆதாரம் ஒன்றை குழந்தையின் முகத்தின் அருகில் பிடித்தல்) பரிந்துரைக்கப்படுகிறது; இது ஆக்சிசன் மூடியை (Oxygen mask) பயன்படுத்துவதைக் காட்டிலும் குறைவான இரைப்பினை ஏற்படுத்துகிறது. சிகிச்சையளிக்கப்படுபவர்களில் 0.2% க்கும் குறைவானவர்களுக்கே தேவைப்படுகிறது.

களான மற்றும் போன்றவற்றால் பல்வேறு தீவிரத்தன்மை கொண்ட குழந்தைகளின் நிலை மேம்படுகிறது. மருந்து குடுத்தபின் சற்றேறக்குறைய 6 மணி நேரத்திற்குப் பின்னர் குறிப்பிடத் தக்க நிவாரணம் கிடைக்கிறது. வாய் வழியாகவோ, ஊசி மூலமாகவோ, அல்லது உள்சுவாசிப்பு மூலமாகக் கொடுக்கப்படுவதில் வாய்வழி முறையே விளையப்படுகிறது ஒரு சொட்டு மருந்தளவே போதுமானது, இவ்வளவே பாதுகாப்பானதாகவும் உள்ளது. 0.15, 0.3 and 0.6 மிகி/கிகி அளவுள்ள சொட்டு மருந்தும் இந்நோயிற்கு உகந்தது.

ஓரளவு முதல் கடுமையானது வரையிலான தொண்டைக்கட்டு உறிஞ்சக்கூடிய எபிநெப்ரின் கொண்டு தற்காலிகமாக மேம்படுத்தப்படலாம். எபிநெப்ரின் 10 -30 நிமிடங்களுக்குள் குறிப்பிடத் தக்க அளவு தொண்டைக்கட்டில் குறைப்பினை ஏற்படுத்தினாலும், இதன் பலன்கள் 2 மணி நேரத்திற்கு மட்டுமே நீடிக்கும். நிலைமையானது 2–4  மணி நேரத்திற்கு மேம்பட்ட நிலையிலிருந்து, பிற சிக்கல்கள் எழாமல் இருந்தால், குழந்தை மருத்துவமனையிலிருந்து விடுவிக்கப்படுவார். 

தொண்டைக்கட்டுக்கான இதர சிகிச்சைகளை ஆய்ந்ததில் அவை பயன்பாட்டுக்கு ஏற்றது என்பதற்கான உரிய நிருபணம் கிடைக்கவில்லை. நீராவி பிடித்தல் அல்லது ஈரபதமூட்டி கொண்டு பாரம்பரியமான சிகிச்சை செய்தாலும் மருத்துவ ஆய்வுகள் இம்முறை நோயைக் குணப்படுத்துபவை என்று தெரிவிக்கவில்லை. மற்றும் தற்போது இவை அரிதாகவே பயன்படுத்தப்படுகின்றன. மற்றும்/அல்லது போன்றவற்றைக் கொண்டிருக்கும் இருமல் மருந்துகளைத் தொண்டைக்கட்டிற்கு பயன்படுத்துவதும் தவிர்க்க அறிவுறுத்தப்படுகிறது. மூச்சுவிடும்போது, மூச்சுவிடுதலுக்கான சுமையைக் குறைப்பதற்காக, கடந்த காலத்தில், ஈலியம் ஆக்சிசன் ஆகியவற்றின் கலவையான ஈலியோக்சு பயன்படுத்தப்பட்டு வந்தாலும், இதன் தாக்கம்குறித்து சிறிய ஆதாரமே உள்ளது. தொண்டைக்கட்டானது பொதுவாகத் தீநுண்மத்தினால் வரும் நோயாக இருப்பதால், பாக்டீரியா தொற்று இருப்பதாகச் சந்தேகித்தால் தவிர, நுண்ணுயிர் எதிர்ப்பி பயன்படுத்தப்படுவதில்லை இரண்டாம் நிலை பாக்டீரியா தொற்று எனும் பட்சத்தில், மற்றும் ஆகிய நுண்ணுயிர் எதிர்ப்பிகள் பரிந்துரைக்கப்படுகின்றன. இன்ஃபுளுவென்சா  A அல்லது B யுடன் தொடர்புடைய கடுமையான நிகழ்வுகளில் புகட்டப்படலாம். 

தீநுண்மத்தினால் வரும் தொண்டைக்கட்டானது குறித்த காலத்தில் தானாகவே சரியாகும் நோயாகும். கிட்டத்தட்ட 50% மானவை ஒரு நாளிலும், பெரும்பாலானவை (80%) இரண்டு நாட்களுக்குள் சரியாகிவிடும். இந்நோயால் மூச்சுத் தொகுதி செயலிழப்பு மற்றும்/அல்லது மாரடைப்பு போன்றவற்றால் மரணம் நிகழ்வது மிகவும் அரிதாகவே நடக்கும். நோய் சரியாவதற்கான அறிகுறிகள் இரண்டு நாட்களுக்குள் தெரிய ஆரம்பித்தாலும் இவ்வறிகுறி ஏழு நாட்கள் வரை நீடிக்கலாம். பாக்டீரியாவினால் ஏற்படும் மூச்சுக்குழாய் அழற்சி, நுரையீரல் அழற்சி, நுரையீரல் திரவக் கோர்வை போன்றன இந்நோயின் காரணமாக ஏற்படக்கூடிய வழமையற்ற சிக்கல்களாகும்.

தொண்டைக்கட்டு 6 மாதங்கள் மற்றும் 5 -6 வயதுக்கு இடையில் உள்ள 15% குழந்தைகளைப் பாதிக்கிறது. மருத்துவமனையில் சேர்க்கப்படும் குழந்தைகளில் 5% இதனால் பாதிப்படைந்தவர்கள். அரிதான நிகழ்வுகளில், 3 மாதக் குழந்தை முதல் 15 வயதான பாலகருக்கும் கூட உண்டாகலாம். பெண் குழந்தைகளைக் காட்டிலும் ஆண்குழந்தைகளில் 50% அதிகாமானோர் அடிக்கடி பாதிக்கப்படுகின்றனர். இலையுதிர் காலத்தில் இதன் தாக்கம் அதிகம் இருக்கிறது.
”தொண்டைக் கட்டு” எனும் வார்த்தைக்கான ஆங்கிலச் சொல்லான Croup என்பது லிருந்து வந்த, “கம்மிய குரலில் அழுவது” எனப் பொருள்படும் வினைச்சொல்லாகும்; இந்தப்பெயரானது முதன்முதலாக இசுக்கொட்லாந்தில் இருந்த நோய்க்குப் பயன்படுத்தப்பட்டு 18 ஆம் நூற்றாண்டில் புழக்கத்திற்கு வந்தது. ஓமரின் பண்டைய கிரேக்க காலம் தொட்டு டிப்தீரியா ரீதியான தொண்டைக்கட்டு தெரியவந்திருக்கிறது. 1826 வரை இந்தத் தீநுண்மத்தால் வரும் தொண்டைக்கட்டானது, காரணமான தொண்டைகட்டு என்றே நம்பப்பட்டு வந்தது. இவற்றை என்பவரே வேறுபடுத்திக் காட்டினார் தீநுண்மத்தினால் உருவாகும் தொண்டைக்கட்டு பின்னர் பிரெஞ்சுக்கார்களால் "faux-தொண்டைக்கட்டு" என அழைக்கப்பட்டது. பின்னர் டிப்தீரியாவானது பாக்டீரியாவினால் உண்டாக்கப்படுவது எனக் கண்டுபிடிக்கப்பட்டது. திறன் மிக்க நோய்தடுப்பாற்றல் உருவாக்கப்பட்டதன் காரணமாக டிப்தீரியா மூலம் உண்டாகும் தொண்டைக்கட்டு கிட்டத்தட்ட ஒழிக்கப்பட்டது


</doc>
<doc id="214054" url="https://ta.wikipedia.org/wiki?curid=214054" title="1992 கோடைக்கால ஒலிம்பிக் விளையாட்டுப் போட்டிகள்">
1992 கோடைக்கால ஒலிம்பிக் விளையாட்டுப் போட்டிகள்

1992 ஒலிம்பிக் விளையாட்டு போட்டிகள் எசுப்பானியாவின் பார்சிலோனா நகரத்தில் சூலை 25 முதல் ஆகத்து 9 வரை நடைபெற்றதது. அதிகாரபூர்வமாக இப்போட்டி XXV ஒலிம்பிக் என அழைக்கப்பட்டது. 1924 லிருந்து ஒரே ஆண்டில் குளிர்கால ஒலிம்பிக்கும் கோடைகால ஒலிம்பிக்கும் நடத்துவதை விடுத்து இரண்டையும் இரு ஆண்டுகள் இடைவெளியில் வெவ்வேறு ஆண்டுகளில் நடத்துவது என்று 1986 இல் கூடிய ஒலிம்பிக் ஆணையகம் முடிவெடுத்தது. 1994ல் குளிர்கால ஒலிம்பிக்கை நடத்த முடிவெடுத்தது. 1992ம் ஆண்டே கோடைகால ஒலிம்பிக்கும் குளிர்கால ஒலிம்பிக்கும் ஒரேயாண்டில் நடந்த கடைசி ஆண்டாகும். பனிப்போர் முடிவுற்றதால் 1972க்கு பிறகு எந்த நாட்டின் புறக்கணிப்பு இல்லாமல் நடந்த ஒலிம்பிக்காகவும் இது திகழ்ந்தது. சோவியத் ஒன்றியம் கலைக்கப்பட்ட பின் நடைபெற்ற முதல் ஒலிம்பிக்கான இதில் முன்னாள் சோவியத் ஒன்றிய நாடுகள் ஐக்கிய அணி என்ற பெயரில் போட்டியிட்டன. இவ்வணி அதிகளவு பதக்கங்களைப் பெற்று ஒலிம்பிக்கில் முதல் இடத்தை கைப்பற்றியது. 

சுவிட்சர்லாந்தில் அக்டோபர் 17, 1986ம் ஆண்டு நடந்து ஒலிம்பிக் ஆணையத்தின் 91வது அமர்வில் எசுப்பானியாவின் இரண்டாவது பெரிய நகரான பார்சிலோனா 1992ம் ஆண்டின் கோடைகால ஒலிம்பிக்கை நடத்த தேர்வுபெற்றது. 1936ம் ஆண்டு கோடைகால ஒலிம்பிக்கை நடத்த போட்டியிட்டு பெர்லினிடம் தோற்றது.








169 நாடுகள் இப்போட்டிக்கு வீரர்களை அனுப்பின. சோவியத் ஒன்றியம் கலைக்கப்பட்டதால் அதிலிருந்த பன்னிரண்டு நாடுகள் ஐக்கிய அணி என்று ஒன்றாக போட்டியிட்டன. ஆனால் சோவியத் ஒன்றியத்தில் இருந்த பால்ட்டிக் கடல் பகுதியைச்சேர்ந்த நாடுகள் எசுத்தோனியா, லாத்வியா, லித்துவேனியா ஆகியவை தனியாக கலந்து கொண்டன. சோசலிச யுகோசுலோவிய கூட்டமைப்பு கலைக்கப்பட்டதால் முதல் முறையாக குரோவாசியா, சுலோவீனியா, பொசுனியா எர்செகோவினா ஆகியவை தனி நாடுகளாக ஒலிம்பிக்கில் பங்கேற்றன. கிழக்கு செருமனியும் மேற்கு செருமனியும் 1990ல் இணைந்ததை தொடர்ந்து 1964ம் ஆண்டுக்கு பிறகு ஜெர்மனி ஒரே அணியை அனுப்பியது. நமீபியாவுக்கும் இது முதல் ஒலிம்பிக் ஆகும். பல ஆண்டுகளாக வடக்கு யேமன் தெற்கு யேமன் என்று பிரிந்திருந்த யேமன் ஒன்றுபட்ட அணியை அனுப்பியது. 32 ஆண்டுகளுக்கு பின் தென் ஆப்பிரிக்கா ஒலிம்பிக்கில் கலந்து கொண்டது. ஆப்கானித்தான், சோமாலியா, லைபீரியா, புருணை ஆகியவை இந்த ஒலிம்பிக்கிற்கு தங்கள் வீரர்களை அனுப்பவில்லை.

யூகோஸ்லாவிய சோசலிசக் கூட்டாட்சிக் குடியரசு ஐக்கிய நாடுகளால் தடை விதிக்கப்பட்டதால் அதன் வீரர்கள் அந்நாட்டின் சார்பாக அல்லாமல் தனிப்பட்ட முறையில் ஒலிம்பிக் கொடியின் கீழ் கலந்துகொண்டனர். 



பங்குகொண்டவைகளில் 64 நாடுகள் பதக்கம் பெற்றன'

அ. ஐக்கிய அணி என்பது பால்டிக் நாடுகளை தவிர்த்த முன்னால் சோவியத் ஒன்றியத்திலுள்ள நாடுகளின் கூட்டு அணியாகும், 1992 குளிர்கால ஒலிம்பிக்கிலும் ஐக்கிய அணி என்றே அவை போட்டியிட்டன.


</doc>
<doc id="214056" url="https://ta.wikipedia.org/wiki?curid=214056" title="தண்டனை அட்டை">
தண்டனை அட்டை

தண்டனை அட்டை, தண்டனைச் சீட்டு அல்லது "பெனால்ட்டி கார்டு" ("penalty card") பல விளையாட்டுக்களில் விளையாட்டாளர், பயிற்றுனர் அல்லது அணி அலுவலருக்கு எச்சரிக்கை விடுக்கவோ, கடிந்துரைக்கவோ, தண்டனை தரவோ மொழியற்ற முறையில் தெரிவிக்கப் பயன்படுத்தப்படுகிறது. பொதுவாக ஓர் விளையாட்டாளர் குற்றமிழைக்கும்போது அதனைச் சுட்டிக் காட்ட ஆட்டநடுவர்கள் தண்டனை அட்டைகளைப் பயன்படுத்துகின்றனர். நடுவர் குற்றமிழைத்த விளையாட்டாளரை நோக்கியவாறோ சுட்டியபடியோ தனது தலைக்கு மேலே சீட்டைக் காண்பித்து அவருக்கு வழங்கப்படும் தண்டனையைத் தெரிவிப்பார். ஆட்ட அலுவலர் காட்டும் தண்டனை அட்டைகளின் வண்ணம் அல்லது வடிவத்தைக் கொண்டு குற்றத்தின் வகை அல்லது தீவிரம் வெளிப்படுவதோடு அதற்கான தண்டனை அளவும் தெரியப்படுத்தப்படுகிறது. 

சில நேரங்களில் விளையாட்டுத் தவிர மற்ற துறைகளிலும் இது பயனாகிறது. காட்டாக, சில வானொலிகளின் நேயர் பங்கேற்பு நிகழ்ச்சிகளில் விதியை மீறி பேசுவோருக்கு மஞ்சள் அட்டை தரப்படுவதைக் குறிக்கலாம்.
அனைத்து மொழியினருக்கும் பொதுவான வகையில் வண்ண அட்டைகளைத் தொடர்பாடலுக்குப் பயன்படுத்தும் எண்ணம் முதன்முதலில் பிரித்தானிய காற்பந்து நடுவர் கென் ஆசுட்டனுக்கு எழுந்தது. பன்னாட்டுக் கால்பந்து சங்கங்களின் கூட்டமைப்பின் நடுவர்கள் குழுவிற்கு நியமிக்கப்பட்ட ஆசுட்டன் 1966 உலகக்கோப்பையின் அனைத்து நடுவர்களுக்கும் பொறுப்பாளராக பணியாற்றினார். இந்த உலகக்கோப்பையின் காலிறுதி ஆட்டமொன்று வெம்பிளி விளையாட்டரங்கில் இங்கிலாந்திற்கும் அர்கெந்தீனாவிற்கும் இடையே நடைபெற்றது. ஆட்டத்திற்குப் பின்னால் நாளிதழ்கள் பதிப்புகளில் ஆட்டநடுவர் ருடோல்ஃப் கிரீட்லென் அர்கெந்தீனா ஆட்டக்காரர் அன்டோனியோ ராட்டினை வெளியேற்றியது மட்டுமன்றி பாபி சார்லடன், ஜாக் சார்லடன் ஆகிய இருவரையும் எச்சரித்ததாக வெளிவந்தது. ஆட்டத்தின்போது நடுவர் தனது முடிவைத் தெளிவுபடுத்தவில்லை என இங்கிலாந்தின் மேலாளர் ஆல்ஃப் ராம்சே ஃபிஃபாவை நாடினார். இந்த நிகழ்வு ஆட்டநடுவரின் முடிவுகளை விளையாட்டாளர்களுக்கும் பார்வையாளர்களுக்கும் தெளிவுறத் தெரியப்படுத்தும் வழிவகைகளைக் குறித்து ஆராய ஆசுட்டனைத் தூண்டியது. ஆசுட்டன் போக்குவரத்தில் பயன்படும் சைகை விளக்குகளை ஒட்டிய வண்ண அட்டைகள் (மஞ்சள் - எச்சரிக்கை, சிவப்பு - நிறுத்தம்) மொழி எல்லைகளைத் தாண்டி ஆட்டக்காரர்களுக்கும் பார்வையாளர்களுக்கும் ஒருசேர குற்றமிழைத்தவர் எச்சரிக்கப்பட்டாரா அல்லது வெளியேற்றப்பட்டாரா என்பதைத் தெளிவுபடுத்தும் என்றுணர்ந்தார். இதன் விளைவாக, மஞ்சள் அட்டைகள் எச்சரிக்கைக்காகவும் சிவப்பு அட்டைகள் வெளியேற்றத்தைக் குறிக்கவும் மெக்சிக்கோவில் நடந்த 1970 உலகக்கோப்பை காற்பந்து போட்டிகளில் முதன்முதலாகப் பயன்படுத்தப்பட்டன. தண்டனை அட்டைகளைப் பயன்படுத்தும் இந்த முறைமையை விரைவிலேயே மற்ற பல விளையாட்டுக்களும் தங்கள் சட்டங்களுக்கேற்ப மாறுதல்களுடன் பின்பற்றத் தொடங்கின.

மஞ்சள் அட்டை ஆனது பல்வேறு விளையாட்டுகளில் உபயோகிகப்படும் தண்டனை அட்டை. விளையாட்டிற்கு ஏற்ப அதன் அர்த்தம் மாறுபடும். பொதுவாக ஒரு விளையாட்டு வீரரின் நடவடிக்கைகாக அவர்களுக்கு கொடுக்கப்படும் எச்சரிக்கை அல்லது தற்காலிக ஆட்ட நீக்கம் ஆக இருக்கலாம்.

சிவப்பு அட்டை பல்வேறு விளையாட்டுகளில் தண்டனை அட்டையாக வழங்கப்படினும் அதன்  அர்த்தம் ஆனது ஒரு விளையாட்டு வீரர் மோசமான தவறு இழைத்ததனால் அந்நபரை ஆட்டத்தை விட்டு நிரந்தரமாக   நீக்குதல் ஆகும்.

பச்சை அட்டையானது ஒரு சில விளையாட்டுகளில், விளையாட்டு வீரர் இழைத்த சிறிய தவுறுகளுக்கு (விபரீதமற்ற) வழங்கப்படும் முறையான  எச்சரிக்கை அட்டை ஆகும்.


</doc>
<doc id="214067" url="https://ta.wikipedia.org/wiki?curid=214067" title="பியாவர்">
பியாவர்

பியாவர் என்பது இந்திய மாநிலமாகிய ராஜஸ்தானில் உள்ள நகரம். ராஜஸ்தானின் ஒரு பகுதி, மேர்வாரா என்ற தனி அரசாக முற்காலத்தில் இருந்தது. அதன் தலை நகரமாக விளங்கியது பியாவர் நகரம். தற்போது, இங்கு 1,25,000 மக்கள் வசிக்கின்றனர். 

ராஜஸ்தான் தலைநகரான ஜெய்ப்பூரில் இருந்து 184 கி.மீ தொலைவில் உள்ளது. இங்கு பருத்தி உற்பத்தி அதிகம் என்பதால், இது பருத்தி விற்பனை மையமாகவும் திகழ்ந்தது. வடக்கு இந்தியாவிலேயே அதிக சிமென்ட் உற்பத்தியைக் கொண்டது இந்த நகரம். இங்கு தாது வளம் அதிகம்.

இங்கு, எள்ளுருண்டையைப் போன்றே இருக்கும், தில்பட்டி என்ற இனிப்பு, சிறப்பு மிக்கது.

இன்னர் பியாவர் சிட்டி: இந்த நகரின் உட்பக்தி, வரலாற்றுச் சிறப்பு மிக்கது. இங்கு தான் அதிகளவிலான வியாபாரம் நடக்கிறது.

அவுட்டர் பியாவர் சிட்டி: இது வளர்ந்து வரும் பகுதி. இங்கு குடியிருப்புகள் அதிகம் உள்ளன.
வெளியூர்களுக்கான பேருந்து போக்குவரத்து வசதிகள் இங்குள்ளன.


</doc>
<doc id="214100" url="https://ta.wikipedia.org/wiki?curid=214100" title="பந்து விளையாட்டு">
பந்து விளையாட்டு

பந்து விளையாட்டுக்கள், ("Ball games", "ball sports") பந்தை மையப்படுத்தி விளையாடப்படும் ஆட்டம் அல்லது உடல் திறன் விளையாட்டு ஆகும். இவற்றில் சங்கக் கால்பந்து (சாக்கர்), அடிப்பந்தாட்டம், கூடைப்பந்தாட்டம், அமெரிக்கக் காற்பந்தாட்டம் போன்றவை அடங்கும். ஒன்றுக்கொன்று தொடர்பற்ற துவக்கங்களை உடைய இந்த விளையாட்டுக்கள் பல்வேறுப்பட்ட வரலாறுகள், சட்டங்கள் கொண்டுள்ளன. இவற்றை பல விரிவான விதங்களில் வகைப்படுத்தலாம்:



</doc>
<doc id="214102" url="https://ta.wikipedia.org/wiki?curid=214102" title="கேப்டன் அமெரிக்கா">
கேப்டன் அமெரிக்கா

கேப்டன் அமெரிக்கா மார்வெல் காமிக்ஸ் வெளியிட்ட அமெரிக்க புனைவு வரைகலை கதாப்பாத்திரமாகும். கேப்டன் அமெரிக்கா காமிக்ஸ் #1 (1941 மார்ச்) ல் முதன்முதலாக இக்கதாப்பாத்திரம் அறிமுகமானது. 1940களில் ஜோய் சிமோன் மற்றும் ஜாக் கிரிபை ஆகியோர் மார்வெல் காமிக்ஸின் டைம்லி காமிக்ஸில் இக்கதாப்பாத்திரத்தினை உருவாக்கினர்.

இக்கதாப்பாத்திரத்தினை மையமாகக் கொண்ட திரைப்படங்கள்.



</doc>
<doc id="214104" url="https://ta.wikipedia.org/wiki?curid=214104" title="முகமூடி (திரைப்படம்)">
முகமூடி (திரைப்படம்)

முகமூடி 2012ல் வெளிவந்த இந்திய தமிழ் சூப்பர் ஹீரோ திரைப்படமாகும். இதனை எழுதி, இயக்கியவர் மிஷ்கின். இதில் ஜீவா (திரைப்பட நடிகர்), பூஜா ஹெக்டே மற்றும் நரேன் ஆகியோர் நடித்துள்ளனர். இத்திரைப்படம் முதல் தமிழ் சூப்பர் ஹீரோ திரைப்படமாகும்.



</doc>
<doc id="214119" url="https://ta.wikipedia.org/wiki?curid=214119" title="அனுபமா குமார்">
அனுபமா குமார்

அனுபமா குமார் (பிறப்பு 4 டிசம்பர் 1974) இந்திய திரைப்பட நடிகையும், வடிவழகியும் ஆவார். இவர் 300க்கும் மேற்பட்ட தொலைக்காட்சி விளம்பரங்களில் நடித்துள்ளார். 2004ல் பாலிவுட் திரைப்படத்தில் நடிகையாக நடிக்கத் தொடங்கினார். தமிழ் திரைப்படங்களிலும் நடித்துள்ளார். பல மொழி தொலைக்காட்சி நாடகங்களில் நடித்துள்ளார். 

இவர் ஜி. சிவகுமார் என்பவரை திருமணம் செய்துகொண்டார். இவர்களுக்கு ஆதித்யா என்ற மகன் இருக்கிறார். தற்போது சென்னையில் வசிக்கின்றனர்.


</doc>
<doc id="214124" url="https://ta.wikipedia.org/wiki?curid=214124" title="பொன்மாலைப் பொழுது">
பொன்மாலைப் பொழுது

பொன்மாலைப் பொழுது 2013 இந்தியத் தமிழ்த் திரைப்படமாகும். இதனை ஏசி துரை இயக்கியிருந்தார். உண்மைச் சம்பவத்தினை அடிப்படையாக கொண்டு தயாரிக்கப்பட்டது. ஆதவ் கண்ணதாசன், காயத்ரி ஆகியோர் இத்திரைப்படத்தில் நடித்திருந்தனர். ஏஜி கிரியேசன்ஸ் தயாரித்த இப்படத்திற்கு சி. சத்யா இசையமைத்திருந்தார்.


</doc>
<doc id="214140" url="https://ta.wikipedia.org/wiki?curid=214140" title="ஆவூரான்">
ஆவூரான்

ஆவூரான் ஆத்திரேலியாவின் மெல்பர்ன் நகரில் வசிக்கும் தமிழ் எழுத்தாளர். கவிதைகள், சிறுகதைகள், கட்டுரைகள் எழுதி வருகிறார். இவர் இலங்கையில் யாழ்ப்பாண மாவட்டம், நெடுந்தீவில் பிறந்தவர். இவரது முதல் சிறுகதைத் தொகுப்பு ’ஆத்மாவைத் தொலைத்தவர்கள்’ என்ற பெயரில் 2008 ஆம் ஆண்டில் வெளிவந்தது..



</doc>
<doc id="214145" url="https://ta.wikipedia.org/wiki?curid=214145" title="சூரத்துல் ஃபீல்">
சூரத்துல் ஃபீல்

சூரத்துல் ஃபீல் யானை என்பது திருக்குர்ஆனின் 105வது அத்தியாயம் ஆகும்.
திருமறையின் சில அத்தியாயங்கள் நபிகளாரின் மக்கா வாழ்க்கையின் போதும், சில அத்தியாயங்கள் மதீனா வாழ்க்கையின் போதும் அருளப்பட்டன. மக்கா வாழ்க்கையின் போது அருளப்பட்டவை ‘மக்கிய்யா’ (மக்காவுடன் தொடர்புடயவை) எனவும், ’மதனிய்யா’ (மதீனாவுடன் தொடர்புடைவை) எனவும் குறிப்பிடப்படும்.

திருக்குர்ஆனின் 105 அத்தியாயமாகத் திகழும் சூரத்துல் ஃபீல் (யானை) மக்கா வாழ்வின் போது அருளப்பட்டதால் இது மக்கிய்யா வகையைச் சார்ந்ததாகும்.

 சூரத்துல் ஃபீல் அரபுச் சொல்லுக்கு யானை எனப் பொருள்.


</doc>
<doc id="214148" url="https://ta.wikipedia.org/wiki?curid=214148" title="ரசா நூலகம்">
ரசா நூலகம்

ராம்பூர் ரசா நூலகம் என்பது இந்திய, இசுலாமிய பாரம்பரியங்களைப் பற்றிய நூல்களைக் கொண்ட நூலகம். இது உத்தரப் பிரதேசத்தின் ராம்பூர் நகரில் உள்ளது. தற்போது, இந்திய அரசின் கட்டுப்பாட்டில் உள்ளது.
இங்கு அரிய ஆவணங்களும், ஓவியங்களும் உள்ளன. அரேபிய பாரசீக மொழிகளில் எழுதப்பட்ட நூல்களும் உள்ளன. இவை தவிர, சமசுகிருதம், இந்தி, உருது, பஷ்து, தமிழ், துருக்கிய மொழிகளில் எழுதப்பட்ட நூல்களும் உள்ளன. 

நவாப் ஃபைசுல்லா கான் என்ற அரசர், ராம்பூரை ஆட்சி செய்தார். இவரிடம் இருந்த நூல்களைக் கொண்டு நூலகம் ஒன்றை அமைத்தார்.
பின்னர் ஆண்ட மன்னர்களும், தங்களுடைய ஆவணங்களையும், நூல்களையும் சேகரித்தனர்.
நவாப் முகமது சயீத் கான் என்ற அரசர், நூலகத்தைப் புதுப்பித்து, அதை நிர்வகிக்க ஆட்களையும் நிறுவினார்.

ராம்பூர் இந்தியாவுடன் இணைக்கப்பட்டபோது, இந்த நூலகத்தை அறக்கட்டளையினர் நிர்வகித்தனர். பின்னர், இந்திய அரசு பராமரிக்கத் தொடங்கியது.



</doc>
<doc id="214153" url="https://ta.wikipedia.org/wiki?curid=214153" title="பியர் தெ குபர்த்தென்">
பியர் தெ குபர்த்தென்

பியர் தெ ஃபிரெடி, குபர்த்தென் பிரபு ("Pierre de Frédy, Baron de Coubertin", ; 1 சனவரி 1863 – 2 செப்டம்பர் 1937) பிரெஞ்சுக் கல்வியாளரும் வரலாற்றாளரும், பன்னாட்டு ஒலிம்பிக் குழுவின் நிறுவனரும் ஆவார். தற்கால ஒலிம்பிக் விளையாட்டுக்களின் தந்தை எனப் போற்றப்படுகிறார். பிரெஞ்சு உயர்குடிக் குடும்பத்தில் பிறந்த குபர்த்தென் கல்வி, வரலாறு போன்ற பல விரிவானத் துறைகளில் பயின்று கல்வியாளராக விளங்கினார்.


</doc>
<doc id="214158" url="https://ta.wikipedia.org/wiki?curid=214158" title="கோடைக்கால ஒலிம்பிக் விளையாட்டுக்கள்">
கோடைக்கால ஒலிம்பிக் விளையாட்டுக்கள்

கோடைக்கால ஒலிம்பிக் விளையாட்டுக்கள் ("Summer Olympic Games") அல்லது ஒலிம்பியட்டின் விளையாட்டுக்கள் ("Games of the Olympiad") பன்னாட்டு ஒலிம்பிக் குழுவால் நான்காண்டுகளுக்கு ஒருமுறை நடத்தப்படும் பன்னாட்டு விளையாட்டு நிகழ்வாகும். ஒவ்வொரு முறையும் வெவ்வேறு நகரங்களில் நடத்தப்படுகிறது. ஒலிம்பிக் விளையாட்டுக்களை ஏற்று நடத்தக் கொடுக்கப்படும் வாய்ப்பை இந்த நகரங்கள் பெரும் கௌரவமாகக் கருதுகின்றன. கோடைக்கால ஒலிம்பிக் விளையாட்டுக்களுக்கு இரண்டாண்டுகள் கழித்து குளிர்கால ஒலிம்பிக் விளையாட்டுக்கள் நடத்தப்படுகின்றன. இவை குளிர் பிரதேசங்களில், மலைப்பாங்கான நகரங்களில் நடத்தப்படுகின்றன. குளிர்கால ஒலிம்பிக்கை விட கோடைக்கால ஒலிம்பிக் விளையாட்டுக்களில் பெரும்பான்மையான நாடுகள் பங்கேற்கின்றன. 

இரண்டாயிரம் ஆண்டுகளுக்கு முன்னரே பண்டைக் கிரேக்கத்தில் ஒலிம்பிக் விளையாட்டுக்கள் நடந்துள்ளன. கிரேக்க இராச்சியங்களின் வீழ்ச்சியால் பல நூற்றாண்டுகளாக தடைபட்டிருந்த ஒலிம்பிக் விளையாட்டுக்களை பத்தொன்பதாம் நூற்றாண்டின் இறுதியில் பியர் தெ குபர்த்தென் மீண்டும் நிறுவினார். தற்கால கோடை ஒலிம்பிக் விளையாட்டுகள் ஏதென்ஸ் நகரில் 1896இல் முதன்முதலாக நடத்தப்பட்டது. இதனைத் தொடர்ந்து நான்கு ஆண்டுகளுக்கு ஒருமுறை இந்த விளையாட்டுப் போட்டிகள் நடத்தப்பட்டு வருகின்றன. முதல் ஒலிம்பிக் போட்டிகளில் 200 கிரேக்கப் போட்டியாளர்களும் 13 நாடுகளிலிருந்து 45 போட்டியாளர்களும் பங்கேற்றனர். 1904 முதல் முதல் மூன்று இடங்களை எட்டிய போட்டியாளர்களுக்கு (அல்லது அணிகளுக்கு) பதக்கங்கள் வழங்கப்பட்டு வருகின்றன. 

துவக்ககால ஒலிம்பிக் போட்டிகளில் 42 போட்டிகளே இருந்தன; ஆனால் பெய்ஜிங்கில் நடந்த ஒலிம்பிக்கில் 302 போட்டிகளில் 10,500 போட்டியாளர்கள் கலந்து கொண்டனர்.

கோடைக்கால ஒலிம்பிக்கை மற்றெந்த நாடுகளை விட ஐக்கிய அமெரிக்கா நான்கு முறை ஏற்று நடத்தியுள்ளது. ஐக்கிய இராச்சியம் மூன்றாம் முறையாக 2012இல் ஏற்று நடத்தியுள்ளது. இதன் தலைநகர் இலண்டன் மூன்று முறையும் இந்தப் போட்டிகளை ஏற்று நடத்தி இவ்வாறு மூன்று முறை ஒலிம்பிக் போட்டிகளை நடத்திய ஒரே நகரமாக விளங்குகிறது. ஆத்திரேலியா, பிரான்சு, செருமனி மற்றும் கிரீசு கோடைக்கால ஒலிம்பிக்கை இருமுறைகள் நடத்தியுள்ளன. கோடைக்கால ஒலிம்பிக் விளையாட்டுப் போட்டிகளை ஏற்று நடத்திய மற்ற நாடுகளாவன; பெல்ஜியம், சீனா, கனடா, பின்லாந்து, இத்தாலி, ஜப்பான், மெக்சிக்கோ, நெதர்லாந்து, தென் கொரியா, எசுப்பானியா, சோவியத் ஒன்றியம் மற்றும் சுவீடன். 2016இல், தென் அமெரிக்காவில் முதன்முறையாக இரியோ டி செனீரோ நகரம் இந்தப் போட்டிகளை ஏற்று நடத்தவிருக்கிறது. மூன்று நகரங்கள் இருமுறை இந்தப் போட்டிகளை ஏற்று நடத்தி உள்ளன: லாஸ் ஏஞ்சலஸ், பாரிஸ் மற்றும் ஏதென்ஸ். சுவிடனின் ஸ்டாக்ஹோம் இரு கோடைக்கால ஒலிம்பிக் விளையாட்டுக்களின் போட்டிகளை நடத்தியுள்ளது; 1912இல் முழுமையாகவும் 1956 கோடைக்கால ஒலிம்பிக் விளையாட்டுக்களில் குதிரையேற்ற நிகழ்வுகளை மட்டும் நடத்தி உள்ளது. இதேபோல் 1920 கோடைக்கால ஒலிம்பிக் விளையாட்டுக்கள் போது பாய்மரப் படகோட்டப் போட்டிகள் நெதர்லாந்தின் ஆம்ஸ்டர்டம் நகரத்திலும் 2008 ஒலிம்பிக் விளையாட்டுப் போட்டிகள் போது குதிரையேற்றப் போட்டிகள் மட்டும் ஹாங்காங்கிலும் நடத்தப்பட்டன. 

அனைத்து கோடைக்கால ஒலிம்பிக் போட்டிகளிலும் ஐந்து நாடுகள் – கிரீசு, பிரான்சு, பெரிய பிரித்தானியா, சுவிட்சர்லாந்து மற்றும் ஆத்திரேலியா – தொடர்ச்சியாக பங்கேற்றுள்ளன. அனைத்து ஒலிம்பிக் போட்டிகளிலும் குறைந்தது ஒரு தங்கப் பதக்கமாவது பெற்ற நாடாக பெரிய பிரித்தானியா விளங்குகிறது.

பன்னாட்டு ஒலிம்பிக் குழுவின் அலுவல்பூர்வ தரவுகளின்படி முதல் பத்து நாடுகளின் பதக்கப் பட்டியல்.

     இப்போதில்லாத நாடுகள்

"குறிப்பு: 1916, 1940, மற்றும் 1944 ஆண்டுகளில் விளையாட்டுப் போட்டிகள் கைவிடப்பட்டாலும் அவற்றிற்கும் உரோம எண்கள் கொடுக்கப்பட்டுள்ளன;இது ஒலிம்பிக் சாசனத்தின்படி விளையாட்டுக்களை எண்ணாது ஒலிம்பியடுகளை கணக்கில் கொள்வதால் விளைகின்றது. எதிராக குளிர்கால ஒலிம்பிக் விளையாட்டுக்களில் இம்முறை பின்பற்றப்படாது கைவிடப்பட்ட 1940 & 1944 விளையாட்டுக்களுக்கு எண்கள் தரப்படவில்லை."



</doc>
<doc id="214174" url="https://ta.wikipedia.org/wiki?curid=214174" title="சாகீன்-III (ஏவுகணை)">
சாகீன்-III (ஏவுகணை)

சாகீன்-3 (Shaheen-3, உருது: شاہین) ஏவுகணை பாகிஸ்தான் நாட்டின் தேசிய அபிவிருத்தி மையம் (National Defence Complex- NDC) தயாரிக்கும் ஏவுகணை ஆகும். இவை அமெரிக்காவின் பெர்ஷிங் ஏவுகணையை ஒத்தவை.. சாகீன் என்பது பாகிஸ்தானின் மலைப்பகுதியில் வசிக்கும் ஒருவகை கழுகு (falcon) ஆகும். இந்த ஏவுகணை 4500 கிலோமீட்டர்கள் தொலைவு வரை செல்லும் ஆற்றல் உடையவை. 


</doc>
<doc id="214182" url="https://ta.wikipedia.org/wiki?curid=214182" title="மரகதம் சந்திரசேகர்">
மரகதம் சந்திரசேகர்

மரகதம் சந்திரசேகர் (Maragatham Chandrasekar) (நவம்பர் 11 1917 - அக்டோபர் 27 2001) இவர் ஒரு இந்திய விடுதலைப் போராட்ட வீரர், இந்திய அரசியல்வாதி, மற்றும் முன்னாள் நடுவண் அமைச்சரும் ஆவார்.

காஞ்சிபுரம் மாவட்டம், செங்கல்பட்டு வட்டம் , பொன்விளைந்த களத்தூரில் பிறந்த இவர் ஒரு பட்டதாரியும் ஆசிரியருமாவார். அரக்கோணம் சட்டமன்றத் தொகுதி உறுப்பினராக இருந்த காலம் சென்ற லதா பிரியகுமார் இவருடைய மகள் ஆவார். 
இவர் ஐந்து முறை மக்களவையிலும் , மூன்று முறை மாநிலங்களவையிலும் உறுப்பினராக இருந்தவர்.


</doc>
<doc id="214190" url="https://ta.wikipedia.org/wiki?curid=214190" title="செக்கரியா (குரு)">
செக்கரியா (குரு)

செக்கரியா விவிலியம் மற்றும் திருக்குரானில் குறிப்பிடப்படும் நபர் ஆவார். விவிலியம் இவரை திருமுழுக்கு யோவானின் தந்தை எனவும் ஆரோன் குலத்தவர் எனவும் இறைவாக்கினர் எனவும் குறிக்கின்றது. இவர் இயேசுவின் தாய் மரியாவின் உறவினராகிய எலிசபெத்தின் கணவராவார்.

லூக்கா நற்செய்தியின் படி முதலாம் ஏரோதின் ஆட்சியின் போது இவர் வாழ்ந்தவர். இவர் அபியா வகுப்பைச் சேர்ந்த குரு ஆவார்.. இவர் மனைவி எலிசபெத்து. இவர்கள் இருவரும் கடவுள் பார்வையில் நேர்மையானவர்களாய் விளங்கினார்கள் எனவும் ஆண்டவருடைய அனைத்துக் கட்டளைகளுக்கும் ஒழுங்குகளுக்கும் ஏற்பக் குற்றமற்றவர்களாய் நடந்து வந்தார்கள் எனவும் விவிலியம் குறிக்கின்றது. இவர்கள் பிள்ளை இல்லாதிருந்தனர்; ஏனெனில், எலிசபெத்து கருவுற இயலாதவராய் இருந்தார். மேலும் அவர்கள் வயது முதிர்ந்தவர்களாயும் இருந்தார்கள்.

தம்முடைய பிரிவின்முறை வந்தபோது, செக்கரியா கடவுளின் திருமுன் குருத்துவப் பணி ஆற்றி வந்தார். குருத்துவப் பணி மரபுக்கு ஏற்ப, கோவிலுக்குள் சென்று தூபம் காட்டுவது யாரென்று அறியச் சீட்டுக் குலுக்கிப் போட்ட போது அது செக்கரியா பெயருக்கு விழுந்தது. அவர் தூபம் காட்டுகிற வேளையில் மக்கள் கூட்டத்தினர் அனைவரும் வெளியே இறைவனிடம் வேண்டிக்கொண்டிருந்தனர். அப்பொழுது கபிரியேல் தேவதூதர் தோன்றி அவருக்கு ஒரு மகன் பிறப்பார் என அறிவித்தார். இதனை நம்பாமல் செக்கரியா சந்தேகித்ததால் தாம் அறிவித்தவை நிறைவேறும் வரை செக்கரியாவை பேச்சற்றவராய் மாற்றினார். தம்முடைய திருப்பணிக் காலம் முடிந்ததும் செக்கரியா வீடு திரும்பினார். அதற்குப்பின்பு அவர் மனைவி எலிசபெத்து கருவுற்றார்.

இயேசு பிறப்பின் முன்னறிவிப்பின் போது கபிரியேலின் மூலம் எலிசபெத்து கருவுற்றிருப்பதை அறிந்த மரியா அவரை காண வந்தார். மரியா அவரொடு ஆறு மாதம் தங்கி உதவிபுரிந்தார் என விவிலியம் குறிக்கின்றது.

லிசபெத்து ஒரு மகனைப் பெற்றெடுத்தார். எட்டாம் நாளில் அவர்கள் குழந்தைக்கு விருத்தசேதனம் செய்ய வந்தார்கள்; செக்கரியா என்ற அதன் தந்தையின் பெயரையே அதற்குச் சூட்ட இருந்தார்கள். ஆனால் அதன் தாய் அவர்களைப் பார்த்து, ' வேண்டாம், அதற்கு யோவான் எனப் பெயரிட வேண்டும்' என்றார். 'குழந்தைக்கு என்ன பெயரிடலாம்? உம் விருப்பம் என்ன? ' என்று செக்கரியா நோக்கிச் சைகை காட்டிக் கேட்டார்கள். அதற்கு அவர் எழுதுபலகை ஒன்றைக் கேட்டு வாங்கி, ' இக்குழந்தையின் பெயர் யோவான் ' என்று எழுதினார். எல்லாரும் வியப்படைந்தனர். அப்பொழுதே அவரது வாய் திறந்தது; அவர் கடவுளைப் போற்றிப் புகழ்ந்தார்.


</doc>
<doc id="214192" url="https://ta.wikipedia.org/wiki?curid=214192" title="ஆஹா கல்யாணம் (திரைப்படம்)">
ஆஹா கல்யாணம் (திரைப்படம்)

ஆஹா கல்யாணம் என்பது 2014ல் வெளிவந்த தமிழ் திரைப்படமாகும். இது இந்தியில் வந்த பேண்ட் பஜா பாராத் Band Baaja Baaraat என்ற படத்தின் மறு உருவாக்கமாகும். இதில் நான் ஈ புகழ் நானி, வாணி கபூர், சிம்ரன் ஆகியோர் நடித்துள்ளனர். இதை விஷ்ணுவர்த்தன் உதவியாளர் கோகுல கிருஷ்ணன் இயக்கி உள்ளார். புகழ் பெற்ற இந்திப் திரைப்பட தயாரிப்பு நிறுவனமான யாஷ்ராஜ் பிலிம்ஸ் தயாரித்துள்ளது. இது பிப்ரவரி 21 அன்று வெளிவந்தது.


இப்படத்தின் ஒட்டு மொத்த குழுவுக்கும் சராசரி வயது 26க்கு மேல் இருக்காது என்று இப்படத்தின் இயக்குநர் கூறியுள்ளார். தமிழ், தெலுங்கு என இரு மொழியில் தயாரிக்கப்பட்டுள்ளது.

சுருதி கல்லூரி இறுதியாண்டு மாணவி. பகுதி நேரமாக திருமண ஒப்பந்த நிறுவனத்தில் வேலைசெய்கிறார். அந்தத் தொழிலில் பெரிய ஆளாக வேண்டும் என்பது அவரது கனவாக இருக்கிறது. திருமணத்தில் சுருதியை பார்க்கும் சக்திவேலுக்கு சுருதி மீது காதல் வருகிறது. சுருதியின் நட்பைப் பெற வேண்டும் என்பதற்காக அவருடன் தொழிலில் பங்குதாரராக சேர்த்துக்கொள்ள வேண்டுகிறார். முதலில் எதிர்த்தாலும், பின்பு சேர்த்துக்கொள்கிறார்.

இருவரும் இணைந்து அந்தத் தொழில் மிகப் புகழ் பெற்ற சந்திரலேகாவிடம் வேலைக்குச் சேர்ந்து தொழில் கற்றுக் கொள்ள நினைக்கிறார்கள். ஆனால் அங்கு அவர்களுக்கும் சந்திரலேகாவுக்கும் இடையே தொழில் ரீதியாக முரண்பாடு ஏற்பட்டு வெளியேறுகிறார்கள். உடனடியாகத் தங்கள் கெட்டி மேளம் என்ற நிறுவனத்தைத் தொடங்குகிறார்கள். குறைந்த செலவில் நன்றாக திருமணத்தை நடத்துவதால் அவர்களுக்கு வாடிக்கையாளர்கள் அதிக அளவில் வருகிறார்கள். லட்சம் லட்சமாகச் சம்பாதிக்கிறார்கள்.

ஒரு வெற்றிக் கொண்டாட்டத்திற்குப் பிறகு இரவு தனியாக இருக்க நேரிடும்போது இருவருக்கும் இடையிலான உறவு உடல்ரீதியானதாக மாறிவிடுகிறது. இந்த இடத்தில் சுருதிக்கு, சக்தி மீது காதல் வந்துவிடுகிறது. ஆனால் இப்போது சக்தி ஏனோ தடுமாறுகிறான். இதனால் இருவருக்கும் இடையிலான உறவில் விரிசல் உண்டாகிறது. இருவரும் தனித்தனியே பிரிந்து தொழில் போட்டி செய்யும் அளவுக்கு அந்த விரிசல் வளர்ந்துவிடுகிறது. ஆனால் இருவருக்குமே தொழில் நன்றாக போகாததால் நஷ்டம் ஏற்படுகிறது. கடன் ஏற்படுகிறது.

இந்தச் சமயத்தில் ஒரு பெரிய பணக்காரர் கெட்டி மேள’த்தின் மூலம் திருமணம் செய்ய முன்வருகிறார். ஆனால் சுருதி, சக்தி இணைந்து செயல்பட்டால்தான் தருவேன் என ஒரு நிபந்தனை வைக்கிறார். நண்பர்கள் வற்புறுத்தல் காரணமாகவும், பணத்திற்காகவும் இருவரும் இணைந்து வேலைசெய்ய சம்மதிக்கிறார்கள். ஆனால் இதற்கிடையிலேயே சுருதிக்கு வேறு ஒருவருடன் நிச்சயதார்த்தமும் முடிந்துவிடுகிறது. அவர்களைக் கடனில் இருந்து மீட்க இந்தக் திருமணத்தை வெற்றிகரமாக நடத்தி முடிப்பது முக்கியத் தேவையாக இருக்கின்றது. இந்தத் தடங்கலை முறியடித்தார்களா? இருவருக்குமான காதல் என்ன ஆனது? என்பதுதான் மீதிக் கதை.


</doc>
<doc id="214194" url="https://ta.wikipedia.org/wiki?curid=214194" title="பார்வதி கிருஷ்ணன்">
பார்வதி கிருஷ்ணன்

பார்வதி கிருஷ்ணன் ("Parvathi Krishnan") (மார்ச் 15, 1919 – பெப்ரவரி 20, 2014) ஒரு இந்திய அரசியல்வாதி, தொழிற்சங்க உறுப்பினர், முன்னாள் நாடாளுமன்ற உறுப்பினர் மற்றும் இந்திய கம்யூனிஸ்ட் கட்சியின் மூத்த தலைவருமாவார்.

பார்வதி மார்ச் 15, 1919 இல் பிறந்தார். இவரது பெற்றோர் பி. சுப்பாராயன், ராதாபாய் சுப்பாராயன் ஆவர். ஆக்ஸ்போர்டு பல்கலைக்கழகத்தில் தனது பிஏ (ஹானர்ஸ்) பட்டப்படிப்பை முடித்தார். இந்திய கம்யூனிஸ்ட் கட்சியில் சேர்ந்து தனது அரசியல் வாழ்க்கையைத் தொடங்கினார். டிசம்பர் 1942 என். கே. கிருஷ்ணனை மணந்தார். இவர்களின் மகள் இந்திரா பிரியதர்ஷிணி ஆவார். இந்தியத் தரைப்படை முதன்மைத் தளபதியாக இருந்த ஜெனரல் பி. பி. குமாரமங்கலமும், கம்யூனிஸ்ட் தலைவராகவும் மத்திய அமைச்சராகவும் இருந்த மோகன் குமாரமங்கலமும் இவரது சகோதரர்கள்.

1952 ஆம் ஆண்டில் நடைபெற்ற இந்திய நாடாளுமன்ற (மக்களவை) இடைத்தேர்தலில் கோயம்புத்தூர் மக்களவைத் தொகுதியில் போட்டியிட்டார். ஆனால் அத் தேர்தலில் அவர் வெற்றியடையவில்லை, மாறாக தேசிய காங்கிரஸ் கட்சியின் வேட்பாளர் என். எம். லிங்கம் வெற்றியடைந்தார். பின்னர் ஏப்ரல் 3, 1954 இல் மாநிலங்களவை உறுப்பினராகத் தேர்ந்தெடுக்கப்பட்டு மார்ச் 12, 1957 வரை அப்பதவியில் நீடித்தார். 

1957 மற்றும் 1977 ஆண்டுகளில் நடந்த நாடாளுமன்றத் தேர்வுகளில் கோயம்புத்தூர் மக்களவைத் தொகுதியில் இந்திய கம்யூனிஸ்ட் கட்சியின் சார்பில் போட்டியிட்டு வெற்றி பெற்றார். 1974 ஆண்டின் இடைத்தேர்தலிலும் வெற்றி பெற்றார். 1962 ஆண்டில் நடைபெற்ற நாடாளுமன்றத் தேர்தலில் தேசிய காங்கிரஸ் கட்சியைச் சேர்ந்த பி. ஆர். இராமகிருஷ்ணனிடமும் 1980 ஆண்டு மக்களவைத் தேர்தலில் திராவிட முன்னேற்றக் கழகம் வேட்பாளர் இரா. மோகனிடமும் (கோயம்புத்தூர் தொகுதி) 1984 ஆண்டு மக்களவைத் தேர்தலில் அதிமுக வேட்பாளர் எம். தம்பிதுரையிடமும் (தருமபுரித் தொகுதியில்) போட்டியிட்டுத் தோல்வியடைந்தார்.



</doc>
<doc id="214195" url="https://ta.wikipedia.org/wiki?curid=214195" title="பர்னபா">
பர்னபா

பர்னபா (), இயற்பெயர் யேசேப்பு, என்பவர் ஆதி கிறித்தவரும் இயேசுவின் சீடர்களுல் ஒருவரும் ஆவார். திருத்தூதர் பணிகள் 4:36இன் படி இவர் சைப்பிரஸில் வாழ்ந்த யூதராவார். திருத்தூதர் பணிகள் 14:14 இவரையும் ஒரு திருத்தூதர் எனக்குறிக்கின்றது. இவரும் பவுலும் திருத்தூது பயணங்கள் மேற்கொண்டு யூத கிறித்தவர்களிடம் புறவினத்தாரான கிறித்தவர்களுக்காக பரிந்து பேசினர். இவர்கள் இருவரும் எருசலேம் சங்கத்தில் கலந்து கொண்டனர். பர்னபா மற்றும் பவுல் அனத்தோலியாவில் தொழுகைக் கூடங்களுக்கு வந்திருந்த புறிவினத்தார் பலரை மனந்திருப்பினர்.

பர்னபாவைக்குறிது திருத்தூதர் பணிகள் நூலிலும் பவுலின் திருமுகங்களிலும் காணக்கிடைக்கின்றது. திர்தூளியன் இவரை எபிரேயருக்கு எழுதிய திருமுகத்தின் ஆசிரியர் எனக்குறிக்கின்றார்., ஆயினும் இதற்கு எவ்வித சான்றும் இல்லை.

சுமார் கி.பி 61இல் பர்னபா மறைசாட்சியாக சைப்பிரஸில் கொல்லப்பட்டார் என்பது மரபு. இவர் சைப்பிரஸ் மரபுவழி திருச்சபையினை நிறுவியவர் என நம்பப்படுகின்றது. கத்தோலிக்க திருச்சபையின் பொது நாள்காட்டியில் இவரின் விழா நாள் ஜூன் 11ஆம் ஆகும்.

கொலோசையர் (நூல்) 4இன் அடிப்படையில் பர்னபா, மாற்குவின் உறவினர் என நம்பப்படுகின்றது. சில மரபுகளின் படி எழுபது சீடர்களில் ஒருவராகக்கருதப்படும் அரிஸ்தோபுலுஸ் பர்னபாவின் சகோதரராக நம்பப்படுகின்றது.


</doc>
<doc id="214196" url="https://ta.wikipedia.org/wiki?curid=214196" title="இலங்கை வடக்கு மாகாணப் பாடசாலைகளின் பட்டியல்">
இலங்கை வடக்கு மாகாணப் பாடசாலைகளின் பட்டியல்

இலங்கையின் வட மாகாணத்தில் உள்ள பாடசாலைகள் 12 கல்வி வலயங்களுக்குள் பிரிக்கப்பட்டுள்ளன. இவை மேலும் 33 கல்விப் பிரிவுகளாகப் பிரிக்கப்பட்டுள்ளன. இம்மாகாணத்தில் ஏறத்தாழ 1,000 பாடசாலைகள் உள்ளன. இவற்றில் 11 தேசியப் பாடசாலைகள், 6 கட்டணம் அறவிடும் தனியார் பாடசாலைகள், ஏனையவை மாகாணப் பாடசாலைகள். மாகாணப் பாடசாலைகளில் அரசு உதவி பெறும் கட்டணம் அறவிடாத பாடசாலைகளும், பௌத்த பிரிவேனாக்களும் அடங்கும்.



</doc>
<doc id="214200" url="https://ta.wikipedia.org/wiki?curid=214200" title="கூட்டரசு மாவட்டம் (பிரேசில்)">
கூட்டரசு மாவட்டம் (பிரேசில்)

கூட்டரசு மாவட்டம் ("Federal District", ; ), ஏப்ரல் 21, 1960இல் நிறுவப்பட்ட பிரேசிலின் 27 மாநிலங்களில் ஒன்றாகும். பிரேசிலின் மேட்டுப்பகுதியில் நடுவண் பகுதியில் அமைந்துள்ள கூட்டரசு மாவட்டம் 31 நிர்வாகப் பிரிவுகளாகப் பிரிக்கப்பட்டுள்ளது. இந்த மாநிலத்தில்தான் பிரேசிலின் தலைநகரம் பிரசிலியா அமைந்துள்ளது. இங்கு கூட்டரசின் மூன்று அங்கங்களும் (சட்டவாக்க அவை, செயலாட்சியர், நீதித்துறை) இங்குள்ளன. இதன் தட்பவெப்பநிலை இரண்டே பருவங்களைக் கொண்டுள்ளது. உலர்ந்த பருவத்தில் (குளிர்காலம்), குறிப்பாக வெப்பமிகு நாட்களின் மதிய நேரங்களில் ஈரப்பதம் மிகக் குறைவான நிலைகளை எட்டக்கூடும். நீருடைய செயற்கையான பாரநோவா ஏரி இதற்கு தீர்வாகவே கட்டப்பட்டுள்ளது.


</doc>
<doc id="214202" url="https://ta.wikipedia.org/wiki?curid=214202" title="விழா நாயகன் எம். ஜி. ஆர்">
விழா நாயகன் எம். ஜி. ஆர்

விழா நாயகன் எம். ஜி. ஆர் என்பது கலைமாமணி கே. ரவீந்தர் என்பவர் முன்னாள் தமிழக முதல்வர் எம். ஜி. இராமச்சந்திரன் அவர்களைப் பற்றி எழுதிய நூலாகும். ஆசிரியரான கே. ரவீந்தர் எம்.ஜி.இராமச்சந்திரன் குறித்து எழுதிய மற்றொரு நூல் பொன்மனச் செம்மல் எம்.ஜி.ஆர்.

விழா நாயகன் நூலை விஜயா பதிப்பகம் வெளியிட்டிருந்தது. 

விழா நாயகன் என்பது விழாத நாயகன் என்று பொருள்படும்படி ஆசிரியர் இந்நூலுக்குத் தலைப்பிட்டுள்ளார்.




</doc>
<doc id="214206" url="https://ta.wikipedia.org/wiki?curid=214206" title="கப்பலோட்டிய தமிழர் வ. உ. சிதம்பரனார் (நூல்)">
கப்பலோட்டிய தமிழர் வ. உ. சிதம்பரனார் (நூல்)

கப்பலோட்டிய தமிழர் வ. உ. சிதம்பரனார் ஏ. கே. சேஷய்யா எழுதிய நூலாகும். இதனை தமிழ்ச்சோலை பதிப்பகம் வெளியிட்டிருந்தது. 



</doc>
<doc id="214207" url="https://ta.wikipedia.org/wiki?curid=214207" title="பூச்சியம்மன்">
பூச்சியம்மன்

பூச்சியம்மன் நாட்டார் தெய்வங்களில் ஒருவராவார். இவரை பொயிலாம் பூச்சியம்மாள் என்றும் மக்கள் அழைக்கின்றனர்.

பள்ளர் பெண்ணான பூச்சியம்மன், மறவரான பட்டபிரானோடு காதல் செய்து ஓடிப்போனார். அதனையறிந்த பூச்சியம்மனின் சகோதரர்கள் ஏழ்வர் அவர்களைத் தேடி கொல்கின்றனர். அதில் இளைய சகோதரன் மட்டும் தன்னுடைய தங்கையைக் கொல்ல வேண்டாம் என்று கூறுகிறான். ஆனால் தங்களுடன் வர மறுத்த தங்கையை மற்றவர்கள் கொன்றுவிடுகிறார்கள். எனவே அவர்கள் வீடு திரும்பும் வழியில் இளைய சகோதரன் தவிர மற்றோர் இறந்து விடுகின்றனர். அதனால் இளைய சகோதரன் பூச்சியம்மனுக்கு கோயில் எழுப்பி வழிபடுகின்றார்.


</doc>
<doc id="214208" url="https://ta.wikipedia.org/wiki?curid=214208" title="நாம்ட்ரோலிங்">
நாம்ட்ரோலிங்

நாம்ட்ரோலிங் நிய்ங்மபா மடம் ("Namdroling Nyingmapa Monastery") பத்மசம்பவர் நிறுவிய திபெத்திய பௌத்தக் கோட்பாடான 'நியிங்மபா'வை போதிக்கும் பெரிய அமைப்பாகும். இந்திய மாநிலமான கருநாடகத்தின் மைசூர் மாவட்டத்தில் உள்ள பைலக்குப்பே எனும் சிற்றூரில் அமைந்துள்ள இந்த நாம்ட்ரோலிங் மையம் ஏறத்தாழ 5000 லாமாக்களுக்கு (இருபால் துறவியருக்கும்) வாழ்விடமாகவும் மதக்கல்வி அளிக்கும் இடமாகவும் விளங்குகிறது. திபெத் பாரம்பரிய முறையில் சிகிச்சையளிக்கும் மருத்துவமனையையும் இது கொண்டுள்ளது.

சீன-திபெத் இணைப்புக்கு முன்பாக திபெத்தில் இருந்த 'பல்யுல்' புத்தமதக் கல்வி நிலையத்தின் இரண்டாம் நிலைப் பொறுப்பில் இருந்த 'பெனார் ரின்போச்' (Penor Rinpoche) என்பவரால் 1963 இல் இவ்விகாரை தோற்றுவிக்கப்பட்டது. இந்த புத்தமதப் பல்கலைக்கழகத்தின் முழுப்பெயர் ‘தெக்சோக் நாம்ட்ரோல் ஷெத்ருப் டர்கியிலிங்’ என்பதாகும் ; சுருக்கமாக – நாம்ட்ரோலிங். எட்டு சதுர அடி பரப்பளவே கொண்ட, மூங்கிலினால் செய்யப்பட்ட ஒரு சிறு கோயில் போன்ற அமைப்புதான் நாம்ட்ரோலிங்கின் முதல் அமைவிடம். இந்திய அரசு வழங்கிய நிலத்தில், இக்கல்வி நிலையத்தை கட்டும் பணி தொடங்கிய போது, காட்டு யானைகளாலும், இன்னபிற காரணங்களாலும், மிகுந்த இடர்பாடுகளைச் சந்திக்க நேர்ந்தது.

• 1978 ஃபிப்ரவரி 17 ஆம் தேதி புத்தக் கல்லூரி (ஷேத்ரா) கட்டி முடிக்கப்பட்டது.

• 1999 செப்டம்பர் 24 ஆம் தேதி ‘பத்மசம்பவா புத்த விகாரை’ என்னும் புதிய கோயில் கட்டி முடிக்கப்பட்டு அர்ப்பணிக்கப்பட்டது. உள்ளூர்வாசிகள் இதைப் ‘பொற்கோயில்’ என்று அழைக்கின்றனர். இது ஆயிரக்கணக்கான புத்தபிக்குகள் ஒரேசமயத்தில் வழிபட விசாலமாக உள்ளது.• ‘சோக்யால் ஷெத்ருப் டர்கியிலிங்’ எனப்படும் பெண் துறவிகளுக்கான மடம் 1993 நவம்பர் 27 ஆம் தேதி திறக்கப்பட்டது.

• குரு ‘ரின்போச்’க்காக ஒரு கோயில், 2004 ஆம் ஆண்டு டிசம்பர் 13 ஆம் தேதி தொடங்கப்பட்டது.

2008 ஆம் ஆண்டு வரையில் உள்ள நிலவரப்படி, நாம்ட்ரோலிங் கல்லூரியில் தங்குவதற்காக 150 க்கும் மேற்பட்ட அறைகள் உள்ளன. இந்நிலையத்தில் உள்ள துறவிகளின் எண்ணிக்கை மாறுபட்டுக்கொண்டிருக்கும். சமீபத்திய கணக்கெடுப்பின்படி 4000 க்கும் மேற்பட்ட பிக்குகளும், 800 பெண் துறவிகளும் இருப்பதாக அறியப்படுகிறது.

ஃபிப்ரவரி அல்லது மார்ச் மாதம் வரும் திபெத்திய புது வருடம் (லோசர்) சிறப்பாகக் கொண்டாடப்படுகிறது. பாரம்பரிய லாமா நடனங்கள், கட்டிடங்களின் பக்கவாட்டில் ‘தங்கா’ எனப்படும் பெரிய அளவு சீலைகள் தொங்கவிடுதல், கட்டுப்பாடான ஊர்வலங்கள் என்று இரண்டு வாரங்கள் புத்தவிகாரையில் கொண்டாட்டங்கள் நடத்தப்படுகின்றன.




</doc>
<doc id="214212" url="https://ta.wikipedia.org/wiki?curid=214212" title="ஃபார் கிரை 3">
ஃபார் கிரை 3

ஃபார் கிரை 3 ("Far Cry 3") என்பது ஒரு வீடியோ விளையாட்டு ஆகும். இது யுபிசாஃப்ட் மொண்ட்ரியால் நிறுவனத்தால் உருவாக்கப்பட்டு நவம்பர் 29 2012 இல் வெளியிடப்பட்டது. இது மைக்ரோசாஃப்ட்டின் விண்டோஸ் மற்றும் பிளேஸ்டேசன் 3, எக்ஸ் பாக்ஸ் 360 போன்ற இயங்கு தளங்குகளுக்காக உருவாக்கப்பட்ட விளையாட்டு ஆகும். இதன் கதை இந்திய மற்றும் பசி்பிக் பெருங்கடலின் நடுவில் உள்ள பயங்கரமான கடற்கொள்ளையர்கள் கட்டுப்பாட்டில் உள்ள தீவில் நடக்கின்றவாறு அமைக்கப்பட்டுள்ளது. இந்தக் கதையின் முக்கிய நடிகர் ஜேசன் ப்ராடி தமது நண்பர்களைக் கடற் கொள்ளையர்களிடமிருந்து எப்படிக் காப்பாற்றுகிறார் என்பதே விளையாடும் ஆட்டமாக அமைக்கப்பட்டுள்ளது. மேலும் இது முந்தைய வெளியீட்டான ஃபார் கிரை 2 இன் கதையிலிருந்தும் சற்றே மாற்றப்பட்டு அமைக்கப்பட்டுள்ளது.

ஃபார் கிரை 3 சில திரைப்படத்தனமான காட்சிகளுடன் ஆரம்பமாகிறது, அதன்படி முக்கிய கதாபாத்திரமான ஜேசன் ப்ராடி மற்றும் அவனது நண்பர்களும் விடுமுறையைக் கொண்டாட விமான ஓட்டியான ஜேசனின் தம்பி ரய்லியுடன் சேர்ந்து பாங்காக் செல்கிறார்கள். 

அங்கிருந்து சுற்றிபார்க்க அருகில் இருக்கும் தீவின் மேல் செண்டு கொண்டிருக்கும் பொழுது ஸ்கை டைவிங் செய்யத் திட்டமிடுகிறார்கள் உடனே எல்லோரும் அங்கிருந்து தீவை நோக்கி கீழே குதிக்கிறார்கள். குதித்த பிறகுதான் தெரிய வருகிறது அது கடற்கொள்ளையர்களின் கட்டுப்பாட்டில் இருக்கும் தீவு என்று’ அங்கு அவர்கள் எல்லோரும் கடற்கொள்ளையர்களிடம் மாட்டிக் கொள்கிறார்கள்.


</doc>
<doc id="214222" url="https://ta.wikipedia.org/wiki?curid=214222" title="பால் பண்ணை">
பால் பண்ணை

பால் பண்ணை (ஆங்கிலம்:Dairy) பெரும்பாலும் மாடுகள் அல்லது ஆடுகள், எருமை , செம்மறி ஆடுகள், குதிரைகள் அல்லது ஒட்டகங்கள் போன்ற விலங்குகளில் இருந்து மனித நுகர்வுக்காக பண்ணையில் விலங்கு பால் அறுவடை செய்ய நிறுவப்பட்ட ஒரு வணிக நிறுவனம் "பால் பண்ணை" எனப்படும் .இது பொதுவாக பால் அறுவடை தொடர்புடைய ஒரு பல்நோக்கு பண்ணை.

Dairy எனும் சொல் நாடுகளுக்கும் இடையே வேறுபடுகிறது .உதாரணமாக, அமெரிக்காவில், முழு பால் பண்ணை பொதுவாக ஒரு "Dairy" என்று அழைக்கப்படுகிறது. பால் மாடு இருந்து அறுவடை அமைந்துள்ள கட்டிடம் அல்லது பண்ணை "பால் பார்லர்" (ஆங்கிலம்:milk parlor) அல்லது "பார்லர்" எனபடுகிறது.பால் தொட்டிகளில் சேமித்து அமைந்துள்ள பண்ணை "பால் ஹவுஸ்"(Milk House) பிறகு "dairy plant" (பொதுவாக டிரக் மூலம்) என குறிப்பிடப்படுகிறது.


</doc>
<doc id="214230" url="https://ta.wikipedia.org/wiki?curid=214230" title="சியாரா">
சியாரா

சியாரா ("Ceará", ) பிரேசிலின் 27 மாநிலங்களில் ஒன்றாகும். அத்திலாந்திக்குப் பெருங்கடலின் கரையோரமாக நாட்டின் வடகிழக்குப் பகுதியில் அமைந்துள்ளது. இது தற்போது மக்கட்தொகைப்படி பிரேசிலின் 8வது பெரிய மாநிலமாகவும் பரப்பளவில் 17வது மாநிலமாகவும் விளங்குகிறது. இந்த மாநிலத்தில் பிரேசிலின் பல சுற்றுலா மையங்கள் அமைந்துள்ளன. இதன் தலைநகரமாக போர்த்தலேசா உள்ளது.

"சியாரா" என்பதன் நேரடிப் பொருள் "கிளியின் கீதம்" ஆகும். பிரேசிலின் முக்கிய எழுத்தாளரான ஓசே டெ அலென்கார், "சியாரா" என்பது பச்சை வண்ண நீரைக் குறிப்பதாகக் கூறுகிறார். மேலும் சிலர் இந்த கடலோர மாநிலத்தின் பெயர் நண்டு எனப் பொருள்படும் "சிரியாரா"விலிருந்து வந்திருக்கலாம் என்கின்றனர். 


</doc>
<doc id="214231" url="https://ta.wikipedia.org/wiki?curid=214231" title="1978 உலகக்கோப்பை கால்பந்து">
1978 உலகக்கோப்பை கால்பந்து

1978 உலகக்கோப்பை காற்பந்து, நான்காண்டுகளுக்கு ஒருமுறை நடக்கும் உலகக்கோப்பை காற்பந்தின் 11வது நிகழ்வாகும். இது அர்கெந்தீனா சூன் 1 முதல் 25 வரை நடைபெற்றது.

அர்கெந்தீனா கூடுதல் நேரம் வரை சென்ற இறுதியாட்டத்தில் நெதர்லாந்தை 3–1 என்ற இலக்குகளில் வென்று இந்த உலகக்கோப்பையை வென்றது. இது அர்கெந்தீனாவிற்கான முதல் கோப்பையாகும். உருகுவை, இத்தாலி, இங்கிலாந்து மற்றும் மேற்கு செருமனி நாடுகளை அடுத்து போட்டியை நடத்தி கோப்பையையும் வென்ற ஐந்தாவது நாடாக ஆனது. அர்கெந்தீனா, நெதர்லாந்து மற்றும் பிரேசில் முறையே தங்கம், வெள்ளி, வெண்கலப் பதக்கங்களை வென்றன. 

உலகக்கோப்பை போட்டிகளுக்கு முதன்முறையாக நூற்றுக்கு மேற்பட்ட நாடுகள் இந்த உலகக்கோப்பையில் தான் பங்கேற்றன. முதன்மையான காற்பந்து அணியான உருகுவை தகுதிச் சுற்றுக்களில் தோற்றது குறிப்பிடத்தக்கது.


</doc>
<doc id="214234" url="https://ta.wikipedia.org/wiki?curid=214234" title="திருத்தந்தைப்பண்">
திருத்தந்தைப்பண்

திருத்தந்தைப்பண் அல்லது பாப்பரசர் பண் என்பது திருத்தந்தையோ அல்லது திருப்பீடத்தூதுவர், கர்தினால்கள் போன்ற திருத்தந்தையின் அதிகாரப்பூர்வ பதில் ஆள் பங்கேற்கும் விழா அல்லது கூட்டங்களில் திருத்தந்தையை போற்றிப்பாடப்படும் பண் ஆகும். வத்திகானின் அதிகாரப்பூர்வ ஏடுகளின் இது நாட்டுப்பண் அல்ல என வெளிப்படையாகக் குறிக்கப்பட்டாலும், வத்திக்கான் நகரின் தேசியக் கொடி ஏற்றப்படும் போது இப்பாடல் பாடப்படுவது வழக்கம். பிற நாடுகளும் இப்பாடலை வத்திக்கானின் நாட்டுப்பண் போன்று கருதி, நாட்டுப்பண் பாடப்படவேண்டிய இடங்களில் இதனைப்பயன்படுத்துகின்றன.

தமிழ் கத்தோலிக்கர்களிடையே இப்பண் பின்வருமாறு பாடப்படுகின்றது. ஆயினும் இது மூல பாடலில் தழுவல் ஆகும். அதன் மொழிபெயர்ப்பு அல்ல.


</doc>
<doc id="214236" url="https://ta.wikipedia.org/wiki?curid=214236" title="தொடுபுழா">
தொடுபுழா

தொடுபுழா அல்லது தொடுபுழை ("Thodupuzha", ) கேரளா மாநிலத்தில், இடுக்கி மாவட்டத்தில் இருக்கிற ஒரு நகராட்சி. கொச்சி மாநகரில் இருந்து 58 கி. மி தொலைவில் தென்கிழக்கு திசையில் அமைந்திருக்கிறது. புவியியல் வகைப்படுத்தலில் இது மலைநாடு அல்லது இடைநாடு பகுதியில் வரும். இது மாவட்டத்தில் பெரிய நகரமாகவும், வணிக மையமாகவும் திகழ்கிறது. இதே பெயர் கொண்ட ஆறு இங்கே பாய்கிறது.

கிழக்கு நெடுஞ்சாலை (SH - 08)(மூவாற்றுபுழா (மூவாட்டுபுழை)- புனலூர் சாலை இந்த ஊர் வழியாக் போகிறது. இங்கே இந்துக்கள், கிறிஸ்துவர்கள், இஸ்லாமியர்கள் நல்லிணக்கத்தோடு வாழ்கின்றனர். இந்துக்களில் வெள்ளாள பிள்ளைகள், இசுலாமியர்களில் ராவுத்தர்கள் இனத்தாரும், கிறிஸ்துவர்களில் பெரும்பாலானோர் சிரியன் கத்தோலிக்கர்கள் ஆவர்,

பி. ஜே. ஜோசப் (கேரளா சட்டசபை நீர்பாசனத்துறை அமைச்சர்)ஏழாவது முறையாக தொடுபுழா சட்டமன்றத் தொகுதியின் இருந்து தேர்ந்தெடுக்கப்பட்டார். கேரளா காங்கிரஸ் (எம்) கட்சி செயற்குழு தலைவர். பிரபல நடிகை அசின், மலையாள திரைப்பட நடிகர்கள் ஆசிப் அலி, நிஷாந்த் சாகர் ஆகியோரும் தொடுபுழாவைச் சேர்ந்தவர்கள்

தொடுபுழா என்ற பெயரின் கருத்து தோடு - புழா என்ற இரண்டு சொற்களில் இருந்து வந்தது. "தோடு" என்றால் சின்ன ஆறு. "புழா" என்றால் ஆறு, சின்ன ஆறு பெரிய ஆறாக மாறியது. மற்றொரு கருத்து என்னவென்றால், இந்த ஊரைத் தொட்டுச் செல்லும் ஆறு என்பதால் தொடுபுழா என்ற பெயரைப் பெற்றது. கேரளத்தின் வடக்குப் பகுதிகளில் ஆற்றை புழை என்று அழைப்பர்.

தொடுபுழா பல நூற்றாண்டுகளுக்கு முன்பிருந்தே ஒரு பண்டைய நகரம். கி.மு. 300 ல் கேரளா மாநிலத்தில் புத்த மற்றும் ஜைன (சமண)மதங்கள் தங்கள் முதல் வருகையில் இந்த இடத்திலும் வந்திருந்ததாவும் தொடுபுழா அருகே காரிக்கோடு காணப்படும் புத்த மத பீடத்தில் இந்த உத்தேசக்கணிப்பீடு போதுமான ஆதாரம் உள்ளது. கி.பி. 100 ஆம் ஆண்டில், கேரளா வேணாடு, ஓடநாடு, நவிஷைநாடு, மன்சுநாடு, வெம்பொலிநாடு, மற்றும் கீழமலைநாடு போன்றபல மாகாணங்களில் ஒரு நிர்வாக காரணங்களுக்காக பிரிக்கப்பட்டுள்ளது. தொடுபுழா மற்றும் மூவாற்றுப்புழா போன்ற இட்ங்கள் கீழமலைநாட்டின்கீழ் இருந்தன. காரிக்கோடு அதன் தலைமையகமாக இருந்தது. கீழமலைநாடு கி.பி. 1600 வரை இருந்தது. அந்த ஆண்டில் அது வடக்கும்கூர் அரசனால் நடந்த ஒரு போரில் இழந்து அதின் ஒரு பகுதியாக மாறியது. மன்னர் மார்த்தாண்ட வர்மா ஆட்சியின் போது, வடக்கும்கூர், திருவாங்கூர் மாநிலத்தின் ஒரு பகுதியாக மாறியது. மன்னர் நெய்யாற்றின்கரை(திருவனந்தபுரம்) இருந்து அவரது பிரதிநிதி 'சர்வாதிகாரி' இளசம்ப்ரதி நாராயண மேனன் நியமிக்கப்பட்டார். அவரது ஆட்சி காலத்தில் கீழமலைநாட்டிற்க்கு பொற்காலமாக இருந்தது. அவர், அரசாங்க அலுவலகங்கள், பாண்டிகஷாலகள் மற்றும் கோயில்கள் மிக பிரபலமான கட்டிஙகள் கட்டி அமைத்தது. இந்தக்காலத்தில் கீழமலைநாட்டின் தலைமயமாக் இருந்த காரிக்கோட்டில் மற்றத்தில் கோவிலகம் என்ற ஒரு அரண்ம்னை கட்டினார். அவர் இந்த பகுதியில் புதிய பாணி வரி வசூல் நிறுவனர் ஆவார். அவர் ஒரு பல்லக்கில் காரிக்கோட்டில் இருந்து சாலம்கோடு வரை ஒவ்வொரு நாளும் பயணம் செய்யவந்தது. ஒரு கோட்டை காரிக்கோட்டில் உள்ளது, இது இங்கு இன்னமும் இருக்கின்றன. தமிழ் கட்டிடக்கலை பண்புகளை கொண்டுள்ள அண்ணாமலை கோயில் , காரிக்கோட்டில் உள்ளது. இந்த கோவிலில் ஒரு 14 ஆம் நூற்றாண்டில் செய்யப்பட்டது என்று நம்பப்படுகிறது கல் மற்றும் உலோக செய்யப்பட்ட பல சிலைகள் மற்றும் விளக்குகள்,இங்கே பார்க்க முடியும்.

தொடுபுழாவிலிருந்து 4 கி. மி. தொலையளவில் முதலக்கோடம் என்ற் ஊர் இங்குள்ள புனித ஜார்ஜ் தேவாலயம் 13 ஆம் நூற்றாண்டிற்க்கு முன் கட்டப்பட்டதாக நம்பப்படுகிறது. வடக்கும்கூர் அரசனால் நைனார் மசூதி தங்கள் முஸ்லீம் வீரர்கள்க்காக் கட்டப்பட்டுள்ளதாக் கூறப்படுகிற்து.

1956 ல் கேரள மாநில அமைப்பின் உருவாக்கத்தின் போது, தொடுபுழா எர்ணாகுளம் மாவட்டத்தில் ஒரு பகுதியாக இருந்தது. 1972 ஆம் ஆண்டு, முன்னாள் கோட்டயம் மாவட்டத்தில் பகுதியாக இருந்த பீர்மேடு, தேவிகுளம் ம்ற்றும் உடும்பன்சோலை வட்டங்களிலிருந்து இணைந்து தொடுபுழா தாலுகா சேர்ந்து இடுக்கி மாவட்டம் உருவாக்கப்பட்டது.

இந்திய 2001 மக்கள் தொகை கணக்கெடுப்பின்படி, 46,226 மொத்த மக்கள். மக்கள்தொகையில் ஆண்கள் மற்றும் பெண்கள் 51%, 49% பெண்கள் ஆவார்கள். தொடுபுழா 59.5% தேசிய சராசரியை விட அதிகமாக 82% சராசரி எழுத்தறிவு விகிதம் உள்ளது. ஆண் எழுத்தறிவு விகிதம் 84%, பெண்களின் கல்வியறிவு 81% ஆகும். தொடுபுழா மக்கள் தொகையில் 12% பேர் 6 வயதிற்கு கீழ் இருக்கிறது. தொடுபுழா பெரும்பான்மையான மக்கள் நெருக்கமாக இந்துக்கள், கிஏஇஸ்துவர்கள் மற்றும் முஸ்லிம்கள் கொண்டுள்ளது.

தொடுபுழா அருகில் உள்ள நகரங்களில் அதை இணைக்கும் சாலைகள் ஒரு சிறந்த நெட்வொர்க் உள்ளது . முதன்மை கிழக்கு நெடுஞ்சாலை (முவற்றுப்புழா - புனலூர் / SH- 08 / 154 கிமீ) தொடுபுழா வழியாக அதன் அண்டை நகரங்களான, முவற்றுப்புழா மற்றும் பாலா நகரங்களை இணைக்கும் . தொடுபுழா - புளியன்மலை நெடும்கச்சாலை (SH- 33) இடுக்கி மாவட்டத்தின் தலைமயக்ம்மான பைனாவு அத்துடன் இடுக்கி அணை மற்றும் தேக்கடி போன்ற சுற்றுலா இடங்களுக்கு இச்சாலை இணைக்கிறது . ஆலப்புழா - மதுரை சாலை (SH-40) மேலும் தொடுபுழா நகரம் வழியாக செல்கிறது. SH- 43 தேனி - மூவாற்றுபுழா இணைக்கும் இச்சாலை தொடுபுழா தாலுகா சில பகுதிகளில் வழியாக செல்கிறது ஆனால் தொடுபுழா டௌன் வழியாக இல்லை. தேக்கடி - எர்ணாகுளம் மற்றும் சபரிமலை - நேரியம்ஙலகலம் சாலைகள் தொடுபுழா நகரம் வழியாக செல்கிறது. தொடுபுழா அருகில் உள்ள ரயில் நிலையங்கள் ஆலுவா, எர்ணாகுளம்சந்திப்பு, எர்ணாகுளம் டௌன், கோட்டயம் ரயில் நிலையம் உள்ளது. அங்கமாலி -சபரிமலை, சபரி ரயில் பாதை தொடுபுழா ரயில் நிலையம் மணக்காட்டில் எதிர்பார்க்கப்படுகிறது. அருகில் உள்ள விமான நிலையம் தொடுபுழாவில் இருந்து 54 கிலோமீட்டர் தொலைவில் கொச்சி சர்வதேச விமான நிலையம். 

தொடுபுழா பொருளாதாரம், விவசாயம், தொழில் மற்றும் சிறு கைத்தொழில் இயக்கப்படுகிறது. தொடுபுழா விவசாயிகள், பெரும்பாலும் ரப்பர் பயிர்கள் எழுப்புகின்றன. மஞ்சள், முதலியன அன்னாசி, தேங்காய் , அரிசி, மிளகு, கொக்கோ, மரவள்ளி கிழங்கு, வாழை, இஞ்சி, மற்ற பயிர்கள் கூட நிறைய பயிரிடப்படுகிறது. சமீபத்திய ஆண்டுகளில் தொடுபுழா சுற்றுலா ஊக்குவிப்பதில் அதிக ஆர்வம் காட்டியது. தொடுபுழா திட்டமிட்டு அபிவிருத்திகள் நகராட்சி அந்தஸ்து தாலுகா கடந்த தசாப்தத்தில் தொடுபுழா நிறைய முகம் மாறிவிட்டது . புதிய தனியார் பஸ் ஸ்டாண்ட், கோயில் பைபாஸ் ரோடு, காஞ்ஞிராமற்றம் பைபாஸ் ரோடு, கோதாயிக்குன்னு பைபாஸ், வெங்கல்லூர் பைபாஸ், மங்காட்டு காவல 4 வழிப்பாதை சாலை, மினி சிவில் நிலையம், புதிய பாலம், நகராட்சி பூங்கா, பஸ் நிலையத்தில் வணிக வளாகம்,புது டவுன் ஹால் வளாகம் ஒரு திட்டமிட்ட நகரம் தொடுபுழா தோற்றத்தை மாற்ற புதிய அடையாளங்கள் குறிப்பிட்டார். பிரபலமான காலணி பிராண்ட் லூனார் தொடுபுழா தான் அதன் அடிப்படை உள்ளது. சில முக்கிய வணிகர் பீமா, ஜோஸ்கொ, சீமாஸ், நந்தில்லத்து ஜி மார்ட், பிஸ்மி, டைடன், பாட்டா, ரிலையன்ஸ் போன்ற பல அறியப்பட்ட வர்த்தகர் தங்களுலடைய் வர்த்த்க வளாகங்கள் இங்குள்ளன. கல்யாண் சில்க்ஸ், இம்மானுவேல் சில்க்ஸ், சென்னை சில்க்ஸ் போன்ற பல அறியப்பட்ட வர்த்தகர் தொடுபுழா நுழைய காத்திருக்கிறார்கள்.

தொடுபுழா தாலுகாவிலே முதல் உயர்கல்வி நிலையம் நியூமன் கல்லூரி. இந்தக் கல்லூரி 1964 ல் [ கோதமங்கலம் சிரியன் கத்தோலிக்க மறைமாவட்டம் இயங்கி தொடங்கியது. இரண்டாவது கல்லூரி 1982 ஆம் ஆண்டு நிறுவப்பட்ட புனித யோசேஃப் கல்லூரி அறக்குளம். இவை தவிர, பல இணை கல்லூரிகலள் தொடுபுழா உயர் கல்வி துறையில் தீவிரமாக உள்ளன.

மகாத்மா காந்தி பல்கலைக்கழகம், கோட்டயம், நடத்தப்படும் [பொறியியல்[பல்கலைக்கழக கல்லூரி,தொடுபுழா]]அமைந்துள்ள இந்தக் கல்லூரி 1996 ஆம் ஆண்டு செயல்பட துவங்கியது. இது கேரள மாநிலத்தில் முதல் அதன் வகையான கல்லூரி. கல்லூரி வளாகத்தில் முழுவதும் பரவி ஒரு அழகிய இடத்தில் அமைந்துள்ள தொடுபுழா இருந்து 7 கி.மீ. தொலைவில் முட்டம், மாநில நெடுஞ்சாலை எண் 33 பகக்த்தில் அமைந்துள்ளது. தொடுபுழா பிற கல்லூரிகள் சாந்திகிரி கல்லூரி,வ்ழித்தலா. அல் ​​அசார் கலை மற்றும் அறிவியல் கல்லூரி, அல் ​​அசார் பல் மருத்துவ கல்லூரி , அல் ​​அசார் பொறியியல் கல்லூரி மற்றும் அல் அசார் பயிற்சி கல்லூரி தொடுபுழா கிழக்கு பெரும்பள்ளிச்சிரா, பயன்பாட்டு அறிவியல் கல்லூரி ஒளமற்றம் மற்றும் புனிதத் தோமையார் ஆசிரியர் கல்வி கல்லூரி. வில்லேஜ் இன்டெர்நேஷனல் பள்ளி, MKNMHSS உயர் நிலைப் பள்ளி குமாரமங்கலம்,
டி பால் உயர்நிலை பள்ளி , [ http://www.depaulpublicschool.depaulthodupuzha.org/ டி பால் பப்ளிக் பள்ளி], கூட்டுறவு பப்ளிக் பள்ளி, விமலா பப்ளிக் பள்ளி, ஜெய் ராணி உயர்நிலை பள்ளி, [ HTTP:// ww.jairani.com/ ஜெய் ராணி பொது பள்ளி], THSS முட்டம் தொடுபுழா பிரபலமான சிலப் பள்ளிகள் இருக்கிறது.




</doc>
<doc id="214238" url="https://ta.wikipedia.org/wiki?curid=214238" title="தேசிய ஆசிரியர்கள் அறிவியல் மாநாடு, இந்தியா">
தேசிய ஆசிரியர்கள் அறிவியல் மாநாடு, இந்தியா

அறிவியல் கற்பிக்கும் பணியில் இருப்போர்க்கு அறிவியல் கல்வி மற்றும் கற்பித்தல் குறித்த அவர்களின் அறிவை, திறமையை புதுப்பித்துக்கொள்ளும் பொருட்டும் அவர்களது ஆற்றலை வெளிப்படுத்த களம் அமைத்துக் கொடுக்கும் பொருட்டும் கடந்த 2003ஆம் ஆண்டு முதல் மத்திய அரசின் அறிவியல் & தொழில்நுட்பத்துறை, தேசிய தகவல் தொழில்நுட்ப பரிமாற்றக்குழு ஆகிய அமைப்புகளால் தேசிய ஆசிரியர்கள் அறிவியல் மாநாடு இரண்டு ஆண்டுகளுக்கு ஒருமுறை நடத்தப்பட்டு வருகிறது. தமிழ்நாடு அறிவியல் இயக்கமும் புதுச்சேரியில் புதுவை அறிவியல் இயக்கம் இந்நிகழ்வை மாநில அளவில் ஒருங்கிணைத்து வருகிறன்றன.

மாநாட்டின் நோக்கம்: 

அறிவியல் கற்பித்தலில் ஈடுபட்டிருக்கும் ஆசிரியர்களின் விமர்சனப்பூர்வமான கருத்துகளை வெளிக்கொண்டுவருதல், அதே நேரத்தில் அவர்களை உள்ளூர் அளவிலும் தேசிய அளவிலுமாக அத்துறையில் நிபுணத்துவம் பெறச்செய்தல். 

அறிவியல் கோட்பாடுகளை, விதிமுறைகளை விளக்க ஆசிரியர்கள் சுயமாகக் கண்டுபிடித்து பயன்படுத்தும் அவர்களது வகுப்பறை சார்ந்து பயன்படுத்தும் புதிய வழிமுறைகளையும் எளிய, குறைந்த செலவிலான அல்லது செலவற்ற கற்றல் கற்பித்தல் கருவிகளையும் வெளிக்கொண்டு வருதல், ஊக்குவித்தல். 

அறிவியல், தொழில்நுட்பத்துறையில் ஆய்வுகளை ஊக்குவித்தல் 

நடைமுறைப் படுத்தப்படுகின்ற புதிய பொருளாதாரக் கொள்கைகளான தனியார்மயமாக்கல், உலகமயமாக்கல் சூழலில் அறிவியல்பூர்வமான கல்வியில் விளைவுகள் குறித்த ஒரு பரந்த, விரிந்த கருத்துப்பரிமாற்றத்தினை உருவாக்குதல், அதன் மூலமாக தரமான கல்வியை மக்களுக்கு வழங்குதல். 

நடைமுறையில் இருக்கின்ற கல்வி அமைப்பிற்கு அப்பால் நாட்டின் தன்னிறைவான வளர்ச்சிக்கு உதவுகின்ற புதிய கல்விக்கோட்பாடுகளைக் கண்டறிவதற்கான ஆய்வுகளை ஊக்குவித்தல் ஆகியவை இம்மாநாட்டின் நோக்கங்களாக உள்ளன.

மாநாட்டில் பங்கேற்கக் கூடியவர்கள்: 

துவக்க, நடுநிலைப்பள்ளி, உயர்நிலைப்பள்ளி மற்றும் மேல்நிலைப்பள்ளி ஆசிரியர்கள், தொழிற்கல்வி ஆசிரியர்கள், மாவட்ட ஆசிரியர் கல்வி பயிற்சி நிறுவன விரிவுரையாளர்கள், அனைவரும் கல்வி இயக்க ஆசிரியர் பயிற்றுநர்கள், பல்கலைக்கழகம் மற்றும் கல்லூரிகளில் பணிபுரியும் பேராசிரியர்கள், விஞ்ஞானிகள் மற்றும் தமிழ்நாடு அறிவியல் இயக்கம் போன்ற அறிவியல் பரப்பும் பணிகளை மேற்கொள்கின்ற அமைப்புகளின் செயல்பாட்டாளர்களும் பங்கேற்கலாம்.

</doc>
<doc id="214244" url="https://ta.wikipedia.org/wiki?curid=214244" title="2002 உலகக்கோப்பை காற்பந்து">
2002 உலகக்கோப்பை காற்பந்து

2002 உலகக்கோப்பை காற்பந்து நான்காண்டுகளுக்கு ஒருமுறையான காற்பந்து உலகக்கோப்பையின் 17வது நிகழ்வாகும். இதனை தென்கொரியாவும் சப்பானும் இணைந்து மே 31 முதல் சூன் 30 வரை நடத்தின. ஆசியாவில் நிகழ்த்தப்பட்ட முதல் காற்பந்து உலகக்கோப்பைப் போட்டியாக இது அமைந்தது. மேலும் இந்தப் போட்டிகள் தான் "தங்க கோல்" எனப்படும் சமன்முறிப்பு விதியின் கடைசி நிகழ்வாகும். இறுதியாட்டத்தில் பிரேசில் செருமனியை 2–0 என்ற கணக்கில் வென்று கோப்பையை ஐந்தாம் முறையாக கைப்பற்றினர்.
துருக்கி தென் கொரியாவை 3–2 என்ற கணக்கில் வென்று மூன்றாமிடத்தை வென்றது.
முந்தைய உலகக்கோப்பையின் வெற்றியாளர்களாக கோப்பையை வைத்திருந்த பிரான்சு குழுநிலைகளிலேயே வெளியேறியது. 



</doc>
<doc id="214250" url="https://ta.wikipedia.org/wiki?curid=214250" title="விக்டர் யானுக்கோவிச்">
விக்டர் யானுக்கோவிச்

விக்டர் ஃபெதரோவிச் யானுக்கோவிச் ("Viktor Fedorovych Yanukovych" (உக்ரைனியம்: Ві́ктор Фе́дорович Януко́вич, ; ; பிறப்பு: 9 சூலை 1950) என்பவர் உக்ரைனிய அரசியல்வாதியும், உக்ரைனின் முன்னாள் அரசுத்தலைவரும் ஆவார். இவர் 2010 பெப்ரவரியில் அரசுத்தலைவராக தேர்தல் மூலம் தேர்ந்தெடுக்கப்பட்டார். நான்கு ஆண்டுகளின் பின்னர் 2014 பெப்ரவரி 22 இல் உக்ரைனிய நாடாளுமன்றத்தில் கொண்டுவரப்பட்ட நம்பிக்கையில்லாத் தீர்மானம் மூலம் பதவியில் இருந்து அகற்றப்பட்டார். 2014 பெப்ரவரியில் இடம்பெற்ற அரசுக்கு எதிரான ஆர்ப்பாட்டங்களில் படுகொலைகளுக்கு உத்தரவிட்டமைக்காக இவர் மீது 2014 பெப்ரவரி 24 இல் கைதாணை பிறப்பிக்கப்பட்டது.



</doc>
<doc id="214262" url="https://ta.wikipedia.org/wiki?curid=214262" title="பாகையா">
பாகையா

பாகையா ("Bahia") பிரேசிலின் 26 மாநிலங்களில் ஒன்றாகும். அத்திலாந்திக்குப் பெருங்கடலின் கரையோரத்தில் நாட்டின் கிழக்குப் பகுதியில் இந்த மாநிலம் அமைந்துள்ளது. இதன் தலைநகரமாகவும் பெரிய நகரமாகவும் சவ்வாதோர் விளங்குகிறது. சாவோ பாவுலோ, மினாஸ் ஜெரைசு, இரியோ டி செனீரோ மாநிலங்களை அடுத்து ஐந்தாவது பெரிய மாநிலமாக விளங்குகிறது. "பாகையா" என்ற பெயர் "வளைகுடா" என்ற பொருளுடைய "பாயியா" என்ற போர்த்துகேய சொல்லிருந்து வந்துள்ளது.





</doc>
<doc id="214267" url="https://ta.wikipedia.org/wiki?curid=214267" title="பெர்னம்புகோ">
பெர்னம்புகோ

பெர்னம்புகோ ("Pernambuco") பிரேசிலின் 26 மாநிலங்களில் ஒன்றாகும். நாட்டின் வடகிழக்கு பகுதியில் அமைந்துள்ள இந்த மாநிலத்தின் தலைநகரம் ரெசிஃபி ஆகும். இந்த மாநிலத்தில் பெர்னான்டோ டெ நோரோன்கா தீவுக்கூட்டம் உள்ளது. இந்த மாநிலத்தின் வடக்கே பாராயிபாவும் சியாராவும், மேற்கே பியாயுயி மாநிலமும், தெற்கே ஆலகோவாசும் பாகையாவும் அமைந்துள்ளன; கிழக்கு எல்லையாக அத்திலாந்திக்குப் பெருங்கடல் உள்ளது. 

இந்த மாநிலத்திலுள்ள பிரேசிலின் இரண்டாவது தொன்மையான நகரமான ஒலின்டாவை 1982இல் ஐக்கிய நாடுகள் கல்வி, அறிவியல், பண்பாட்டு நிறுவனம் மாந்த வரலாறு மற்றும் பண்பாட்டு மரபுரிமையாக அறிவித்துள்ளது. இங்கும் ரெசிஃபியிலும் பிரேசிலின் மரபார்ந்த பல "கார்னிவல்கள்" கொண்டாடப்படுகின்றன. இரு நகரங்களிலும் போர்த்துக்கேய கட்டிடக்கலையைக் காணலாம்; நூற்றாண்டுகள் பழைமையான மாளிகைகளும் தேவாலயங்களும் கட்டப்பட்டுள்ளன. பல கிலோமீட்டர்கள் நீளமான கடற்கரைகள் அமைந்துள்ளன. நில நடுக்கோட்டிற்கு அண்மையில் உள்ளதால் ஆண்டு முழுமையும் சூரிய ஒளி கிட்டுகிறது; சராசரி வெப்பநிலை 26 °C (79 °F)ஆக உள்ளது.


</doc>
<doc id="214273" url="https://ta.wikipedia.org/wiki?curid=214273" title="ஏகபாதத்ரி மூர்த்தி">
ஏகபாதத்ரி மூர்த்தி

ஏகபாதத்ரி மூர்த்தி என்பவர் சைவ சமயக் கடவுளான சிவபெருமானின் அறுபத்து நான்கு திருவுருவங்களில் ஒருவராவர். இத்திருவுருவத்தில் சிவபெருமான் ஒரு பாதம் கொண்டும், அவரின் வலது புறம் பிரம்மாவும், இடது புறம் திருமாலும் ஒடுக்கும் நிலையில் இருக்கின்றார்கள்.

மயிலாடுதுறை அருகே இடைமருது தளத்தில் இத்திருவுருவம் காணப்படுகிறது. 



</doc>
<doc id="214276" url="https://ta.wikipedia.org/wiki?curid=214276" title="கஜமுக அனுக்கிரக மூர்த்தி">
கஜமுக அனுக்கிரக மூர்த்தி

கஜமுக அனுக்கிரக மூர்த்தி எண்ணற்ற சிவ வடிவங்களுள் ஒன்றாகும். இவ்வடிவினை சைவ சமயக் கலைக் களஞ்சியம் 64 சிவவடிவங்களில் ஒன்றாகக் குறிப்பிடுகிறது. இத்திருவடிவம் கஜமுகனான விநாயகருக்கு அருளியதாகும். இத்திருவுருவத்தினை "கஜமுக அனுக்கிரகர்" என்றும் அழைக்கப்படுகிறார்.


கஜாமுகசுரனைக் கொன்றப் பிறகு விநாயகர், தேவர்களுடன் கையிலைக்கு வந்தார். அங்கு சிவபெருமான் உமை தம்பதிகளுக்கு தேவர்கள் விநாயகரின் பெருமைகளைக் கூறினர். தேவர்கள் புகழுவதைக் கேட்ட விநாயகரின் தந்தையான சிவபெருமான், அவரைத் தூக்கி மடியில் வைத்து ஆசிவழங்கினார், இவ்வடிவம் கஜமுக அனுகிரக மூர்த்தி எனப்படுகிறது.



</doc>
<doc id="214277" url="https://ta.wikipedia.org/wiki?curid=214277" title="மினாஸ் ஜெரைசு">
மினாஸ் ஜெரைசு

மினாஸ் ஜெரைஸ் ("Minas Gerais", ) பிரேசிலின் 26 மாநிலங்களில் ஒன்றாகும். மக்கட்தொகைப்படி நாட்டின் இரண்டாவது மாநிலமாகவும் மொத்த உள்நாட்டு உற்பத்தியில் மூன்றாவதாகவும் பரப்பளவில் நான்காவதாகவும் விளங்குகிறது. இதன் தலைநகரமும் பெரிய நகரமுமான பெலோ அரிசாஞ்ச் இலத்தீன் அமெரிக்காவிலேயே முதன்மையான ஊரக மற்றும் நிதிய மையமாக விளங்குகிறது. மேலும் இந்நகரம் சாவோ பாவுலோ, இரியோ டி செனீரோ, சவ்வாதோர், பிரசிலியா மற்றும் போர்த்தலேசாவை அடுத்து ஆறாவது மிகப்பெரிய ஊரககுடியிருப்புத் தொகுதியாக உள்ளது. 5,500,000 மக்கள் வாழும் பெருநகர் பகுதி சாவோ பாவுலோ, இரியோ டி செனீரோ நகரங்களை அடுத்து மூன்றாவதாக உள்ளது. பெலோ அரிசாஞ்ச்சில் பிறந்த பிரேசிலின் தற்போதைய தலைவர் டில்மா ரூசெஃப் உட்பட பிரேசிலின் பெரும்பாலான குடியரசுத் தலைவர்கள் இந்த மாநிலத்தில் இருந்து தான் வந்துள்ளனர். 


</doc>
<doc id="214280" url="https://ta.wikipedia.org/wiki?curid=214280" title="கிராத மூர்த்தி">
கிராத மூர்த்தி

கிராதன் அல்லது வேட்டுவன் என்பது, சிவபெருமானின் அறுபத்து நான்கு சிவ வடிவங்களில் ஒன்றும், 25 சிவமூர்த்தங்களில் ஒன்றும் ஆகும். ஈசன் வேட்டுவக் கோலத்தில் காட்சியளிக்கும் இவ்வடிவம், பாரதத்துடன் தொடர்புடையது. 

கருநிற மேனியும் வில்லம்புகள் விளங்கும் இருகரமும் கொண்டவராக சிவவேடன் திகழ்வார். புலித்தோலாடை இடையில் துலங்க, திருமுடியைப் பறவை இறகுகள் அலங்கரித்து நிற்கும்.

ஈசனிடம் பாசுபதம் பெறுவதற்காக கடும்தவம் பு்ரிந்து வந்தான் அருச்சுனன். அவன் தவத்தைக் கலைக்க வந்த மூகாசுரன் என்பவன் பன்றி வடிவில் அருச்சுனனைத் தாக்க வந்த போது, ஈசன் வேடக் கோலம் பூண்டு வந்து பன்றியை வதைத்தான். அதேசமயத்தில் அருச்சுனனும் அம்பெய்ய, பன்றியைக் கொன்றது யாரென்ற வாக்குவாதம் எழுந்தது. வாய்ச்சண்டை கைச்சண்டையாக மாற, யாராலும் வெல்ல முடியாத அருச்சுனன், சாதாரண வேடனொருவனிடம் தோற்று விழுந்தான். இறுதியில் தன்னை வெளிப்படுத்திக் கொள்ளும் ஈசன், அவன் வீரத்தை மெச்சி, அவன் விரும்பிய பாசுபதத்தையும் அளித்தருள்கின்றார். 
கேரளாவில் அமைந்துள்ள வேட்டைக்கொருமகன் ஆலயங்கள், வேட்டுவக் கோலத்தில் ஈசனை மூலவராகக் கொண்ட கோயில்களாகும். இத்தெய்வத்தை, வேட்டுவ வடிவிலிருந்த சிவனுக்கும் உமைக்கும் பிறந்தவனாகவும் கொள்வதுண்டு. திருவனந்தபுரம் திருப்பாதபுரத்து மகாதேவர் கோயிலிலும், சிவவேடனுக்கு வழிபாடுகள் இடம்பெறுகின்றது.


</doc>
<doc id="214283" url="https://ta.wikipedia.org/wiki?curid=214283" title="அசுவாரூட மூர்த்தி">
அசுவாரூட மூர்த்தி

பரிமேலழகர் அல்லது அசுவாரூட மூர்த்தி என்பது, ஈசனின் அறுபத்து நான்கு திருவுருவங்களில் ஒன்றாகும். மணிவாசகருக்கு அருள்வதற்காக, ஈசன் கொண்ட திருக்கோலமே இப்பரிமேலழகர் திருக்கோலம் ஆகும்.

பரிமேலழகரின் திருக்கோலத்தை மணிவாசகரும், திருவாலவாயுடையார் புராணமும் வருமாறு வருணிக்கிறார்கள்.

வெண்ணிறாடை புனைந்து, கம்பீரமான தோற்றத்தில், மணிக்குண்டலமும், முத்துமா்லையும் தரித்தவராக குதிரை மீது காட்சி தருகின்றார் பரிமேலழகர். அவரது திருக்கரங்களில் ஒன்று, குதிரைக் கடிவாளத்தைத் தாங்கியதாகவும், மறுகரம் வெண்குடையொன்ரு தாங்கியதாகவும் அமையும்படி சித்தரிக்கப்படுவதுண்டு.
பரிமேலழகர் திருக்கோலத்தின் வரலாற்றைத் தமிழ் நூல்களான [திருவிளையாடல் புராணம்]], திருவாலவாயுடையார் புராணம் என்பன கூறுகின்றன. மணிவாசகரிடம் பொன் கொடுத்து, குதிரை வாங்கி வர அனுப்பிய பாண்டிய மன்னன், அவர் அப்பொன்னை சிவப்பணிக்களித்தது அறிந்து சீற்றமுற, ஈசன் ஆணையால், ஆவணி மூலமன்று குதிரைகள் வரும் என்்று உறுதிகூறுகின்றார் மணிவாசகர். சொன்னாற்போலவே, பெருமளவு குதிரைகள் வந்துசேர்வதுடன், அவற்றுக்குத் தலைமை தாங்கி ஈசனே பரிமேலழகராக எழுந்தருள்கின்றார். பின், அக்குதிரைகள் தம் சுயவடிவான நரி வடிவம் கொள்வதும், மன்னன் சிவன் லீலையை அறிந்துகொள்வதும் அந்நூல்களில் விரித்துரைக்கப்பட்டுள்ளது. 

மதுரை போன்ற சில தலங்களில், இத்திருவிளையாடல் ஆண்டுதோறும் நிகழ்த்திக் காட்டப்படும் போது, எழுந்தருளி பரிமேலழகர் கோலம் பூண்கின்றார்.


</doc>
<doc id="214284" url="https://ta.wikipedia.org/wiki?curid=214284" title="குரு மூர்த்தி">
குரு மூர்த்தி

குரு மூர்த்தி என்பவர் சைவ சமயக் கடவுளான சிவபெருமானின் அறுபத்து நான்கு திருவுருவங்களில் ஒருவராவர். மாணிக்கவாசகருக்கு குருவாகத் தோன்றி திருவைந்தெழுத்தினை உபதேசித்த சிவவடிவம் குரு மூர்த்தியாகும்.

மாணிக்கவாசகர் தன் மன்னின் ஆணைக்கிணங்க குதிகள் வாங்க செல்லும் வழியில் திருப்பெருந்துறையை அடைந்தார். அங்கு இறைவன் குருவாக வந்து மாணிக்கவாசகருக்கு திருவைந்தெழுத்தினை கற்பித்தார். 


</doc>
<doc id="214289" url="https://ta.wikipedia.org/wiki?curid=214289" title="எல்லாம் வல்ல சித்தர்">
எல்லாம் வல்ல சித்தர்

எல்லாம் வல்ல சித்தர் என்பவர் ஒரு சித்தராவார். இவரை சிவபெருமானின் மனித வடிவாக வழிபடுகின்றனர். திருவிளையாடல் புராணத்தில் எல்லாம் வல்ல சித்தரான படலத்தில் இவரைப் பற்றியக் குறிப்புகள் உள்ளன. மீனாட்சி சுந்தரேசுவர் கோயிலில் வாழ்ந்து வந்த சித்தர் பல்வேறு சித்துகளைச் செய்துக் கொண்டிருந்தார். கல் யானை ஒன்றுக்கு எல்லாம் வல்ல சித்தர் கரும்பினைக் கொடுத்தார், அக் கல்யானையானது கரும்பினை தின்றது. இதனை அறிந்த அபிஷேகப் பாண்டியன் சித்தரை அரண்மனைக்கு அழைத்து வரும்படி சேவகரிடம் கூறினார். ஆனால் சேவர்களின் அழைப்பினை சித்தர் ஏற்கவில்லை. இதனால் பாண்டியரே சித்தரைக் காண வந்தார். அப்போது சித்தரின் மகிமையால் மீண்டும் கல்யானை உயிர்ப்பெற்று மன்னின் முத்துமாலையை தின்றது. இதனால் கோபம் கொண்ட மன்னன், கல்யானையும், சித்தரையும் தண்டிக்க சேவர்களை அனுப்பினார்.

எல்லாம் வல்ல சித்தரின் பார்வையால் சேவகர்கள் கல்லாக, சித்தரே சிவனென்று உணர்ந்த பாண்டிய மன்னன் எல்லாம் வல்ல சித்தரிடம் மன்னிப்புக் கோரினார். அதனால் கல்யானை தின்ற முத்து மாலையை மீட்டு தந்துவிட்டு சித்தர் மறைந்துவிட்டார். 

எல்லாம் வல்ல சித்தருக்கான சந்நிதி மதுரை மீனாட்சியம்மன் சுந்தரேசுவர் கோயிலில் உள்ளது. இச்சந்நிதி அமைந்திருக்கும் இடத்தில்தான் பாண்டிய மன்னனுக்கு சித்தர் கல்யானை கொண்டு திருவிளையாடல் நடத்தியதாகக் கூறப்படுகிறது. இச்சந்நிதியானது கோவிலின் வடமேற்கில் உள்ள துர்கை சன்னதியின் இடப்புறத்தில் அமைந்துள்ளது. 


</doc>
<doc id="214291" url="https://ta.wikipedia.org/wiki?curid=214291" title="தூக்கம் (விலங்கியல்)">
தூக்கம் (விலங்கியல்)

பொதுப்பயன்பாட்டில் உடலுக்கு வெளியில் நீட்டக்கூடியதாக அமைந்த விலங்குகளின் உடற்பாகங்கள் தூக்கங்கள் எனப்படும். இது விலங்குகளின் உணர்கொம்பு, மூட்டுக்காலிகளின் வாயுறுப்புகள், பூச்சிகளின் செட்டைகள், பறவைகளின் இறக்கைகள், செவுள்கள், முன்னவயவங்கள் பின்னவயவங்கள், கால்கள், மீன்களின் துடுப்புச் செட்டை, பாலுறுப்பு, வால் என்பவற்றை உள்ளடக்கும்.


</doc>
<doc id="214297" url="https://ta.wikipedia.org/wiki?curid=214297" title="தாதரம்மன்">
தாதரம்மன்

தாதரம்மன் நாட்டார் தெய்வங்களில் ஒருவராவார். 

மதுரையில் ரெங்கநாதன் - தாதரம்மை தம்பதியினர் குழந்தையின்றி இருந்தனர். இதனால் தாதரம்மை பல்வேறு தெய்வங்களுக்கு நோம்பிருந்தும், பல்வேறு கோயில்களுக்கு யாத்திரை சென்றும் வந்தார். அவ்வாறு யாத்திரக்கு செல்லும் வழியில் குறத்தியொருத்தி தாதரம்மையின் குலதெய்வத்திற்கு கோயில் எழுப்பும் படியும், அவ்வாறு கோயில் எழுப்பினால் ஆண் குழந்தை பிறக்குமென்றும் கூறினார். 

குறத்தி கூறியபடியே தாதரம்மையும், ரெங்கநாதனும் குலதெய்வத்திற்கு கோயில் எழுப்பினார்கள். அவர்களுக்கு குழந்தைப் பிறந்தது. அக்குழந்தைக்கு பாலகன் என்று பெயரிட்டனர். அன்பாக வளர்ந்த பாலகன் பள்ளி செல்ல மறுத்து, வீட்டிலிருந்த நகை மற்றும் பணத்துடன் காட்டிற்குள் ஓடினார். இதனை கண்ட மணவாளன் என்பவன் பாலகனை காட்டிற்குள் கொன்று நகைகளை கைப்பற்றினான். 

பள்ளிக்கு சென்று திரும்பாத பாலகனைத் தேடிய ரெங்கநாதனும், தாதரம்மையும் காட்டில் பாலகன் இறந்திருப்பதை அறிந்து கவலையுற்று மடிந்தனர். மகனுடைய மரணத்தை தாங்காது இறந்தவர்கள் என்பதால், தாதரம்மையை தெய்வமாக வணங்குகின்றனர்.


</doc>
<doc id="214300" url="https://ta.wikipedia.org/wiki?curid=214300" title="டாஷீல் ஹாம்மெட்">
டாஷீல் ஹாம்மெட்

சாமுவேல் டாஷீல் ஹாம்மெட் (மே 27,1894 - ஜனவரி 10, 1961) ஒரு பயங்கர குற்றங்கள் மற்றும் பல துப்பறியும் புதின எழுத்தாளர் ஆவார்.மேலும் இவர் சிறுகதைகள், திரைக்கதை எழுத்தாளராகவும் மற்றும் அரசியல் ஆர்வலராகவும் இருந்தார். அவரின் படைப்புகளில் சாம் ஸ்பேட் ("மால்தீஸ் பால்கான்"), நிக் மற்றும் நோரா சார்லஸ் ("தி தின் மேன்"), மற்றும் கான்டினென்டல் ஒப் ("ரெட் ஹார்வெஸ்ட் அண்ட் டைன் கார்ஸ்") ஆகியவை குறிப்பிட தக்கதாகும்.டைம் பத்திரிக்கை, 1923 மற்றும் 2005 இடையே வெளியிடப்பட்ட சிறந்த 100 ஆங்கில மொழி நாவல்களின் பட்டியலில் 1929 ஆம் ஆண்டு வெளிவந்த இவரின் ""ரெட் ஹார்வெஸ்ட்"" புதினமும் இடம்பெற்றுள்ளது.

</doc>
<doc id="214303" url="https://ta.wikipedia.org/wiki?curid=214303" title="அத்திபாக்கம்">
அத்திபாக்கம்

அத்திப்பாக்கம் தமிழ்நாட்டின் விழுப்புரம் மாவட்டத்தில் திருக்கோயிலூர் வட்டத்தில் அமைந்துள்ள கிராமம் ஆகும். இக்கிராமத்தில் ராதா ருக்மணி சமேத ஸ்ரீ கிருஷ்ணர் கோயில் உள்ளது. இது திருக்கோயிலூர் திருவண்ணாமலை நெடுஞ்சாலையில் உள்ளது.


</doc>
<doc id="214304" url="https://ta.wikipedia.org/wiki?curid=214304" title="நாட்டுப்புறக் கதைக் களஞ்சியம்">
நாட்டுப்புறக் கதைக் களஞ்சியம்

நாட்டுப்புறக் கதைக் களஞ்சியம் கி. ராஜநாராயணன் தலைமைத் தொகுப்பாளராக இருந்து நாட்டார் கதைகளைத் தொகுத்த நூலாகும். இவருடன் சண்முகசுந்தரம், கழனியூரான், பாரதிதேவி ஆகியோர் தொகுப்பாளராக பணியாற்றியுள்ளனர். தமிழ்மொழியில் செவிவழிக் கதைகளாக உலாவிய நாட்டுப்புறக் கதைகளை இந்நூலில் தொகுத்துள்ளனர்.

சாகித்திய அகாதெமி பதிப்பகம் இந்நூலை வெளியிட்டுள்ளது.



</doc>
<doc id="214305" url="https://ta.wikipedia.org/wiki?curid=214305" title="கொல்லிமலை மக்களின் நாட்டுப்புற இலக்கியங்கள்">
கொல்லிமலை மக்களின் நாட்டுப்புற இலக்கியங்கள்

கொல்லிமலை மக்களின் நாட்டுப்புற இலக்கியங்கள் அ. பிறைமதி தொகுத்துள்ள நாட்டாரியல் நூலாகும். இந்நூலை பாவை பதிப்பகம் வெளியிட்டுள்ளது. தனலட்சுமி சீனிவாசன் கல்வி நிறுவனங்களின் தாளலர் அ.சீனிவாசன் பாராட்டுரை எழுதியுள்ளார். 



</doc>
<doc id="214306" url="https://ta.wikipedia.org/wiki?curid=214306" title="சிவன் (நூல்)">
சிவன் (நூல்)

சிவன் என்பது ப. முத்துக்குமாரசுவாமி எழுதிய நூலாகும். இந்நூலில் சிவ வழிபாட்டினையும், சைவ சமயக் கடவுளான சிவனைப் பற்றியும் ஆசிரியர் எழுதியுள்ளார். இந்நூலை பழனியப்பா பிரதர்ஸ் வெளியிட்டுள்ளனர். இந்நூலுக்கு ஆசியுரையை குன்றக்குடி பொன்னம்பல அடிகளாரும், அணிந்துரையை இரா. செல்வக் கணபதியும் எழுதியுள்ளனர்.


</doc>
<doc id="214308" url="https://ta.wikipedia.org/wiki?curid=214308" title="பிரேசிலின் மாநிலங்கள்">
பிரேசிலின் மாநிலங்கள்

பிரேசில் கூட்டாட்சிக் குடியரசு இருபத்தியேழு கூட்டு அலகுகளின் ஒன்றியம் ஆகும்: இருபத்தி ஆறு மாநிலங்களும் ("estados"; ஒருமை "estado") கூட்டரசின் தலைநகர் பிரசிலியா அமைந்துள்ள ஓர் கூட்டரசு மாவட்டமும் ("distrito federal") அடங்கியது. இந்த மாநிலங்கள் பொதுவாக வரலாற்றை ஒட்டி, பொதுவான எல்லைகள் ஏற்பட்டதை ஒட்டி, காலப்போக்கில் உருவானவை ஆகும். கூட்டரசு மாவட்டம் ஓர் தனி மாநிலமாக கருத முடியாது; இருப்பினும் மாநிலத்தின் சில பண்புகளையும் நகராட்சிகளின் பண்புகளையும் கொண்டுள்ளது. கூட்டரசு மாவட்டத்தை கோயாசு, மினாஸ் ஜெரைசு மாநிலங்கள் சூழ்ந்துள்ளன.



</doc>
<doc id="214309" url="https://ta.wikipedia.org/wiki?curid=214309" title="வ. உ. சிதம்பரம் பிள்ளை (நூல்)">
வ. உ. சிதம்பரம் பிள்ளை (நூல்)

வ. உ. சிதம்பரம் பிள்ளை என். சம்பத், பெ. சு. மணி ஆகியோர் எழுதியுள்ள நூலாகும். இந்நூலை பப்ளிகேசன்ஸ் டிவிசன்ஸ் வெளியிட்டுள்ளது. இந்நூலில் வ. உ. சியின் வாழ்க்கை வரலாற்றினை சம்பவங்களாக எழுதியுள்ளனர்.



</doc>
<doc id="214311" url="https://ta.wikipedia.org/wiki?curid=214311" title="பட்டபிரான்">
பட்டபிரான்

பட்டபிரான் நாட்டார் தெய்வங்களுள் ஒருவராவார். இவர் மறவர் இனத்தினைச் சேர்ந்தவர். பொயிலாம் பூச்சியம்மன் எனும் பள்ளர் இனப்பெண்ணின் மேல் காதல் கொண்டு, அவருடன் உடன் போக்காக சென்றதால், பூச்சியம்மனின் அண்ணன்களால் கொல்லப்பட்டு இறந்தவர். இவரைக் கடவுளாக மக்கள் வணங்குகின்றனர்.


</doc>
<doc id="214312" url="https://ta.wikipedia.org/wiki?curid=214312" title="தென்னிந்திய கிராம தெய்வங்கள்">
தென்னிந்திய கிராம தெய்வங்கள்

தென்னிந்திய கிராம தெய்வங்கள் ஹென்றி ஒயிட் வொட் என்பவர் எழுதிய நாட்டாறியல் ஆய்வு நூலின் தமிழ்ப் பதிப்பாகும். இதனை வேட்டை எஸ். கண்ணன் தமிழில் மொழிப் பெயர்த்திருந்தார்.

இந்நூலை சந்தியாப் பதிப்பகம் வெளியிட்டுள்ளது. இந்நூலுக்கான முன்னூரையை மானிடவியல் துறை புதுச்சேரி மொழியியல் பண்பாட்டு ஆராட்ச்சி நிறுவனத்தினைச் சேர்ந்த பக்தவச்சால பாரதி எழுதியுள்ளார்.



</doc>
<doc id="214313" url="https://ta.wikipedia.org/wiki?curid=214313" title="மனம் மலரட்டும்">
மனம் மலரட்டும்

மனம் மலரட்டும் சுவாமி தயானந்த சரஸ்வதி எழுதியுள்ள நூலாகும். இதனை விகடன் பிரசுரம் வெளியிட்டுள்ளது. 87 அத்தியாங்களைக் கொண்ட இந்நூல் வாசகர் கேள்விப் பதிலை அடிப்படையாக கொண்டதாகும். இந்நூலில் வேதாந்தக் கருத்துகளை எளிமையாக விள்ககும் பதில்களாக அமைந்துள்ளன.


</doc>
<doc id="214314" url="https://ta.wikipedia.org/wiki?curid=214314" title="கதவுகளுக்குப் பின்னால் கண்ணீர்ப் பதிவுகள்">
கதவுகளுக்குப் பின்னால் கண்ணீர்ப் பதிவுகள்

கதவுகளுக்குப் பின்னால் கண்ணீர்ப் பதிவுகள் என்பது ரிங்கி பட்டாச்சாரியா தொகுத்த நூலாகும். அஞ்சனா தேவ் இதனைத் தமிழில் மொழிபெயர்த்துள்ளார். விகடன் பிரசுரம் இந்நூலை வெளியிட்டுள்ளது. இந்நூல் பதினேழு பெண்களின் வாழ்கைக் கதைகளின் ஊடாக, இந்தியாவில் பெண்கள் குடும்ப வன்முறையை எதிர்கொள்வதைப் பற்றி விளக்குகிறது.



</doc>
<doc id="214316" url="https://ta.wikipedia.org/wiki?curid=214316" title="பள்ளிக்கூட வெள்ளாடு">
பள்ளிக்கூட வெள்ளாடு

பள்ளிக்கூட வெள்ளாடு குழ. கதிரேசன் எழுதிய குழந்தைகளுக்கான கவிதை நூலாகும். இந்நூலை ஐந்திணை பதிப்பகம் வெளியிட்டது. இரா சுப்பிரமணியன் முகவுரை எழுதியுள்ளார். சாகித்திய அகாதமி பரிசு பெற்ற லாச ராமாமிருதம் அணிந்துரை எழுதியுள்ளார்.



</doc>
<doc id="214322" url="https://ta.wikipedia.org/wiki?curid=214322" title="கார்டியன்ஸ் ஒப் த கலக்ஸி">
கார்டியன்ஸ் ஒப் த கலக்ஸி

கோர்டியன்ஸ் ஒப் தி கேலக்ஸி இது 2014ம் ஆண்டு திரைக்கு வந்த அமெரிக்கா நாட்டு சூப்பர் ஹீரோ திரைப்படமாகும். இந்த திரைப்படத்தை மார்வெல் ஸ்டுடியோ தயாரிக்கிறது மற்றும் வால்ட் டிஸ்னி ஸ்டுடியோவில் மோஷன் பிக்சர்ஸ் விநியோகம் செய்கிறது. இந்த திரைப்படத்தை ஜேம்ஸ் கன் எழுதி மற்றும் இயக்கியுள்ளார், மற்றும் நிக்கோல் பெர்ல்மேன், ஜேம்ஸ்கன் கதை எழுதியுள்ளார்கள். இந்த திரைபடத்தில் கிறிஸ் பிராட் , ஜோ சல்டனா, டேவ் பாடிஸ்டா, வின் டீசல், பிராட்லி கூப்பர், லீ பேஸ், மைக்கேல் ரூகேர், கரேன் கில்லான், ட்ஜைமன் Hounsou, ஜான் சி.ரெய்லி, கிளன் குளோஸ் மற்றும் பெனிசியோ டெல் டோரோ நடித்துள்ளார்கள்.

இந்த திரைப்படம் 3D மற்றும் ஐமேக்ஸ் 3D.ல், ஆகஸ்ட் 1ம் திகதி, 2014 அன்று வெளியடப்பட்டது. இந்த திரைப்படம் தமிழ், ஹிந்தி மற்றும் தெலுங்கு மொழிகளில் மொழிமாற்றம் செய்யப்பட்டு இந்தியாவில் வெளியானது.





</doc>
<doc id="214323" url="https://ta.wikipedia.org/wiki?curid=214323" title="கயந்தலை">
கயந்தலை

கயந்தலை () என்னும் சொல்லானது பெரிய தலையைக் குறிக்கும். யானைகளில் பெண்யானைகளின் தலை ஆண் யானையின் தலையை விடச் சற்று பெரிதாக இருக்கும். எனவே பெண்யானைகளைக் "கயந்தலை மடப்பிடி" என முன்னோர் வழங்கினர். அன்றியும் குட்டி யானைகளின் தலையும் அதன் அளவை நோக்கச் சற்றே பெரிது. எனவே அவற்றையும் கயந்தலை என்றனர். மேலும் மக்கள் பெறும் குழந்தைகளின் தலையும் அவ்வாறே சற்று பெரிது. எனவே குழந்தைகளையும் அவ்வாறே கயந்தலை என்றனர். 


</doc>
<doc id="214325" url="https://ta.wikipedia.org/wiki?curid=214325" title="முக்காழ்">
முக்காழ்

முக்காழ் என்பது பண்டைக்கால அணிகலன்களில் ஒன்று. இது யானை முகத்தில் முக்கோண வடிவில் தொங்கும் ஓடை என்னும் அணிகலனைப் போன்றது. இது துணியின்மீது வயிர மணிகளைக் கோத்துச் செய்யப்படும். தாய்மார் தம் கைகளால் இதனைப் புனைந்து குழந்தையின் கழுத்தில் தொங்கவிடுவர். 


</doc>
<doc id="214326" url="https://ta.wikipedia.org/wiki?curid=214326" title="ஆசியக் கிண்ணம் 2014">
ஆசியக் கிண்ணம் 2014

ஆசியக் கிண்ணம் 2014, ("2014 Asia Cup") ஒருநாள் துடுப்பாட்டப் போட்டிகளான ஆசியக்கிண்ணத்தின் 12வது போட்டித் தொடர் ஆகும். இது 2014 ஆம் ஆண்டு பிப்ரவரி 25 முதல் மார்ச் 8 வரை வங்காளதேசத்தில் நடைபெற்றது. இதற்கு முந்தைய போட்டியில் பாக்கித்தான் வெற்றி பெற்றிருந்தது.

ஆசியாவின் நான்கு தேர்வுப் போட்டிப் பங்காளர்களான இந்தியா, பாக்கித்தான், இலங்கை, வங்காளதேசம் மற்றும் பன்னாட்டுத் துடுப்பாட்ட அவையின் துணை உறுப்பினரான ஆப்கானித்தான் ஆகிய அணிகள் இப்போட்டித்தொடரில் பங்குபற்றின. ஆப்கானித்தான் அணியினர் முதன்முதலாக ஓர் 50 பந்துமாற்றப் போட்டியில் பங்கேற்றனர். மொத்தம் 11 ஆட்டங்கள் இடம்பெற்றன. மார்ச் 8 இல் நடந்த இறுதிப் போட்டியில் இலங்கை அணி பாக்கித்தான் அணியை 5 இலக்குகளால் வென்று ஆசியக் கிண்ணத்தை ஐந்தாவது தடவையாகப் பெற்றுக் கொண்டது.

இந்திய அணிக்கு தலைவராக மகேந்திர சிங் தோனி இருந்தும் காயங்கள் காரணமாக விளையாட இயலாது போனதால் விராட் கோலி தலைவராகவும் தினேஷ் கார்த்திக் குச்சிக் காப்பாளராகவும் தெரிந்தெடுக்கப்பட்டுள்ளனர். சகீப் அல் அசனுக்கு ஓராட்டம் ஆடத் தடை இருப்பதால் இந்தியா, ஆப்கானித்தான் உடனான இரு ஆட்டங்களில் ஆட மாட்டார். தமீம் இக்பால் வங்காளதேச அணியிலிருந்து காயங்கள் காரணமாக விளையாடமாட்டார்.

மூலம்: "கிரிக்இன்ஃபோ" 



</doc>
<doc id="214327" url="https://ta.wikipedia.org/wiki?curid=214327" title="ஆப்கானித்தான் துடுப்பாட்ட அணி">
ஆப்கானித்தான் துடுப்பாட்ட அணி

ஆப்கானித்தான் துடுப்பாட்ட அணி ஆப்கானித்தான் நாட்டினை முன்னிருத்தி சர்வதேச துடுப்பாட்ட போட்டிகளில் விளையாடும் துடுப்பாட்ட அணியாகும். துடுப்பாட்டம் 19 ஆம் நூற்றாண்டில் இருந்து ஆப்கானித்தானில் விளையாடப்பட்டாலும், சமீபத்திய ஆண்டுகளில் மட்டுமே அந்த அணி முக்கியத்துவம் பெற்று உள்ளது. ஆப்கானிஸ்தான் கிரிக்கெட் கூட்டமைப்பு 1995 ல் உருவாக்கப்பட்டு மற்றும் 2001 ல் சர்வதேச கிரிக்கெட் கவுன்சிலில் (ஐ.சி.சி.,) ஒரு கூட்டு உறுப்பினராக ஆனது.. 2003ல் ஆசிய கிரிக்கெட் கவுன்சில் உறுப்பினராக
ஆனது. ., 9 நவம்பர் 2011வரை சர்வதேச இருபது20 போட்டிகளில் ஒன்பதாவது இடத்தில் உள்ளனர். 


</doc>
<doc id="214331" url="https://ta.wikipedia.org/wiki?curid=214331" title="சுப்பிரமணியப் புலவர்">
சுப்பிரமணியப் புலவர்

சுப்பிரமணியப் புலவர் ஒரு தமிழ்ப்புலவர். இவர் தன் பாடலில் பயன்படுத்தியுள்ள 'சலாம்', 'பராக்', 'ரவிக்கை' முதலான சொற்கள் இவரை 18 ஆம் நூற்றாண்டுக்குப் பின்னர் வாழ்ந்தவர் என்பதை வலியுறுத்துகின்றன. 

இவர் தன் பாடலில் 'வடுகதுரை' என்னும் வெள்ளைக்காரத் துரையையும், அவனை ஏற்றுக்கொண்ட 'சிவசுப்பிரமணியராசன்' என்னும் அரசனையும் குறிப்பிட்டுள்ளார். 

இவரது பாடல் கழிநெடிலடி ஆசிரிய விருத்தம் என்னும் யாப்பு வகையைச் சேர்ந்தது. அடிக்கு 28 சீர்கள் கொண்ட இந்தப் பாடலில் 72 சீர்கள் உள்ளன. 

பெண் ஒருத்தியின் முலையை வருணித்துப் பாடும் இவரது பாடல் சிற்றிலக்கிய வகையில் ஒன்றான பயோதரப் பத்து வகையினைச் சேர்ந்ததாகலாம்.


</doc>
<doc id="214340" url="https://ta.wikipedia.org/wiki?curid=214340" title="மண்புழு உரம்">
மண்புழு உரம்

மண்புழு உரம் ("vermicompost") திடக்கழிவு மேலாண்மையில் முக்கிய பங்கு வகிக்கிறது. இயற்கையில் கிடைக்கும் விவசாயக் கழிவுப் பொருள்களான சாணம், இலை, தழை போன்றவற்றை உள்கொண்டு எச்சங்களை சிறுசிறு உருண்டைகளாக மண்புழுக்கள் வெளியேற்று வதையே மண்புழு உரம் என்கிறோம். இதில் தழைச்சத்து, மணிச்சத்து, சாம்பல்சத்து ஆகிய அத்தனையும் இருக்கிறது.45 முதல் 60 நாளில் மண்புழு உரம் உற்பத்தியாகிவிடும். 

உலகத்தில் மண்புழுக்களில் 3000 வகைகள் கண்டறியப்பட்டுள்ளன. இவற்றில் இந்தியாவில் 384 வகைகள் உள்ளன. இதில் 6 வகையான மண் புழுக்கள் உரம் தயாரிக்க உகந்தவை. பெரும்பாலும் உரம் தயாரிக்க சிவப்பு ஊர்ந்தி எனப்படும்("எயசெனியா பெடிடா" ("Eisenia foetida"), "எயசெனியா ஆண்ட்ரி" ("Eisenia andrei") மற்றும் "லும்ப்ரிகஸ் லுபெல்லஸ்" ("Lumbricus rubellus") ) மண்புழு இனங்கள் பயன்படுத்தப்படுகிறது.



பயறு நடவு செய்த பின்னர், கடைசி உழவில் ஏக்கருக்கு,


குறிப்பாக பழங்களின் நிறம், ருசி, மணம், பழங்கள் சேமித்து வைக்கும் காலம் போன்றவை அதிகரிக்கின்றன. 

இந்த உரம் உற்பத்தி செய்ய தமிழக வேளாண்துறை மூலமும் மற்றும் தமிழ் நாடு வேளண்மை பல்கலைக்கழகம் மூலமும் பயிற்சி கொடுக்கப்படுகிறது.


[[பகுப்பு:உரம்]]

</doc>
<doc id="214344" url="https://ta.wikipedia.org/wiki?curid=214344" title="அடி (பக்கவழி நெறிப்படுத்துதல்)">
அடி (பக்கவழி நெறிப்படுத்துதல்)



</doc>
<doc id="214347" url="https://ta.wikipedia.org/wiki?curid=214347" title="சேரர்">
சேரர்

பண்டைத் தமிழகத்தில் புகழ் பெற்று விளங்கிய மூன்று நாடுகளுள் ஒன்றாகத் தமிழகத்தின் மேற்குக் கரையில் அமைந்திருந்த சேர நாட்டை ஆண்ட அரசவழியினரைச் சேர்ந்தவர்களே சேரர்கள் எனப்படுகிறார்கள். சேரர்களின் கொடி விற்கொடி ஆகும். சேரர்கள் வில்லால் அம்பு எய்வதில் சிறந்தவர்களாக இருந்தனர் என்று உய்த்துணரலாம். மூவேந்தர்களில் ஒருவரான இவர்கள் கரூரையும், வஞ்சியையும் தலை நகராகக் கொண்டிருந்தனர். சில சேர அரசர்கள் தொண்டியையும் தலைநகராகக் கொண்டு ஆண்டனர். அந்நாடு அக்காலத் தமிழகத்தின் மேற்குக் கரைப் பகுதிகளை உள்ளடக்கியிருந்தது. பெரும்பாலும் இன்றைய தமிழகத்தின் கொங்கு நாட்டுப்பகுதியே அக்காலச் சேர நாடு எனலாம். பல சங்கத் தமிழ் நூல்களும்கூடச் சேர நாட்டில் உருவாயின. மேலும் வேணாடு, குட்டநாடு, தென்பாண்டி நாடு ஆகிய கொடுந்தமிழ் மண்டிலங்களையும் (இன்றைய கேரளா) சேரன் ஆண்டான். தலைநகர் கரூர் வஞ்சி. இது ஆண்பொருணை (அமராவதி) ஆற்றின் கரையிலுள்ளதாகச் சங்க இலக்கியங்கள் கூரும். மேலும் காஞ்சி எனும் நொய்யலாறு இங்கே ஓடுகிறது.

முற்காலச் சேரர்களைப் பற்றி மிகவும் அரிதாகவே செய்திகள் உள்ளன, ஆனால் சங்க காலச் சேரர்களைப் பற்றி சிறிதளவு செய்திகள் உள்ளன.

சேர அரசர்களைப் பற்றிச் சங்ககால இலக்கியங்கள் பாடுகின்றன. குறிப்பாக பதிற்றுப்பத்துப் பாடல்கள் பல செய்திகளைத் தருகின்றன.

சங்க காலச் சேரர்தம் எல்லைகள் கொங்கத்தின் எல்லைகளேயாகும். ஆனால் பிற்காலத்தில் உருவாகிய கொல்லம் கேரள வர்மாக்கள் சமஸ்கிருதத்திற்குக் கேரளாவில் முக்கியத்துவம் அளித்ததால், அங்கு தமிழ் அழிந்தது. ஆகையால் அப்பகுதிகள் தனியாட்சி பெற்றன. சங்க, பக்தி காலச் சேரர்கள் (சேரமான் பெருமாள், குலசேகரர் ஆகியோர்) கரூரினின்றே ஆட்சி புரிந்தனர். ஆனால் இவர்கள் ஆட்சி முடிந்தவுடன், கேரள வர்மாக்கள் கிளர்ச்சி மூலம் கொல்லத்தைத் தலைமையிடமாகக் கொண்டு கேரளத்தில் தனியாட்சி நிறுவினர்.

கேரளதேசம் சோழதேசத்திற்கு மேற்கிலும், அரபிக்கடலும் தென்கடலும் கூடுமிடத்திலுள்ள கன்னியாகுமரி முதல் வடபாகமாக நீண்டு, கர்னாடகதேசத்திற்கு தெற்கிலும் ஓர் அகன்று பரவி இருந்த தேசம்.

இந்த கேரளதேசத்தில் பூமி கிழக்கே உயரமாகவும், மேற்கே சரிந்தும் தென்வடலாய் நீண்டும், கடல் ஓரங்களில் சரிந்தும் மேடும், பள்ளமும், ஆகக் காணப்படும். வடகேரளம், தென்கேரளம் என இரு பிரிவாகவும், தென்கேரளத்திற்கு அனந்தபுரம் என்றும், வடகேரளத்திற்கு கொச்சி என்றும் பெயர் வழங்கிவருகிறது.

சேர நாட்டை ஆண்ட அரச வம்சத்தினர் சேரர்கள் எனப்பட்டனர். சங்க நூல்கள் பலவற்றில் சேர மன்னர்கள் பற்றிய குறிப்புக்கள் வருகின்றன. மிகப் பழைய சங்க நூல்களில் ஒன்றாகிய பதிற்றுப்பத்து பத்து சேர மன்னர்களைப் பாடிய பாடற் தொகுப்பு ஆகும். இதில் ஒவ்வொரு சேர மன்னன் பற்றியும் பத்துப் பாடல்கள் உள்ளன.

சங்ககால நூல்கள் பலவற்றில் சேர வேந்தர்கள் பற்றிய குறிப்புக்கள் வருகின்றன. குறிப்பாக, சங்ககால நூல்களுள் ஒன்றான பதிற்றுப்பத்து, பத்து சேர வேந்தர்களைப் பற்றிப் பாடப்பட்ட பாடற் தொகுப்பு ஆகும். இதில் ஒவ்வொரு சேர வேந்தன் பற்றியும் பத்துப் பாடல்கள் உள்ளன.


 - பாவாணர்

கரூர் அல்லது வஞ்சி என்று அழைக்கப்பட்ட நகரம் சேர நாட்டின் தலை நகரமாக விளங்கியது. முசிறி சேர நாட்டின் முக்கிய துறைமுகங்களில் ஒன்றாகும். இத் துறைமுகத்தின் நடவடிக்கைகள் பற்றியும், அதன் வளங்கள் பற்றியும் பண்டைத் தமிழ் நூல்களிலே குறிப்புக்கள் உள்ளன. சேர நாட்டின் இன்னொரு புகழ் பெற்ற துறைமுகம் தொண்டியாகும். தென்மேற்கு இந்தியாவில் உள்ள மலபார் கரைசார்ந்த நிலப்பகுதிகளையே சேரர் ஆண்டனர் (தற்போது கேரளாவில் உள்ளது).

சேர மன்னர்களில் சேரமான் பெருமாள்கள் திருவஞ்சைக் களத்தைத் தலைநகராகக் கொண்டு ஆண்ட காலத்தில் சேர நாட்டை 8 (சாமந்தம் = கப்பம் செலுத்தும் நாடு) பிரிவுகளாக பிரித்து 8 மகா சாமந்த மன்னர்கள் ஆண்டுவந்தனர். அவர்கள் மகா சாமந்தர்கள் என அறியப்பட்டனர். அவை:

சேர மன்னர்களில் இறுதி மன்னன் மாகோதையார் என்ற சேரமான் பெருமாள் திருவஞ்சைக் களத்தைத் தலைநகராகக் கொண்டு ஆண்ட காலத்தில் சேர நாட்டை 12 (ஸ்வரூபம் = சுதந்திர நாடு) பிரிவுகளாக பிரித்து 12 சாமந்த மன்னர்களிடம் (குருநில மன்னர்கள்) பிரித்து வழங்கப்பட்டது. அவை:

இந்த தேசத்தில் நிறைய மலைகள் உண்டு, இவற்றில் பொதியம் மலையே மிகவும் உயரமானது. சிறு, சிறு குன்றுகளும், இத்தேசத்தின் நடுவிலுள்ள பூமியில் சிறு, சிறு காடுகளும் செழிப்பான நல்ல பூமி அதிகமாகவும் இருக்கும். இந்த தேசத்தின் கிழக்கில் மலையம், தர்துரம், என்னும் பெரிய மலைகளும், வருஷகிரி, வராககிரி, போன்ற சிறு மலைகளும் இருக்கும் இவற்றில் அகில், சந்தனமரங்களும், மந்தம், மிருகம் என்ற யானைகளும் இருக்கும்.

இந்த பாண்டியதேசத்தில் பொதியம் மலையில் உற்பத்தியாகும் முரளா, கேரளதேசத்தை செழிக்க வைக்கின்றது.

இந்த கேரளதேசத்தில் நெல், வாழை, கரும்பு, ஏலம், கிராம்பு, போன்ற பயிர்களும், பயறு வகைகளும் விளைகின்றன.




</doc>
<doc id="214356" url="https://ta.wikipedia.org/wiki?curid=214356" title="நாராயண்கஞ்ச்">
நாராயண்கஞ்ச்

நாராயண்கஞ்ச் (வங்காளம்: নারায়ণগঞ্জ "Naraeongônj") வங்காளதேசத்தில் தலைநகர் டாக்காவை அடுத்துள்ள நகரமாகும். நாயண்கஞ்ச் மாவட்டத்தின் நிர்வாகத் தலைமையிட நகரம் ஆகும். இதன் மக்கள்தொகை 220,000 ஆகும். சீதாலக்யா ஆற்றின் கரையில் இந்த நகரம் அமைந்துள்ளது. நாராயண்கஞ்ச் ஆற்றுத்துறைமுகம் வங்காளதேசத்தின் மிகப் பழமையான துறைமுகங்களில் ஒன்றாகும். சணல், துணி தொழில்களுக்கு வணிக மையமாக விளங்குகிறது.இங்குள்ள ஏராளமான சணல் ஆலைகளை ஒட்டி இது "வங்காளதேசத்தின் டுண்டி" எனப்படுகிறது. (டுண்டி சணல் தொழிலுக்கு புகழ்பெற்ற இசுக்கொட்லாந்திலுள்ள நகரமாகும்.)



</doc>
<doc id="214358" url="https://ta.wikipedia.org/wiki?curid=214358" title="பதுல்லா ஓசுமானி விளையாட்டரங்கம்">
பதுல்லா ஓசுமானி விளையாட்டரங்கம்

கான் சாகேப் ஓசுமான் அலி விளையாட்டரங்கம் ("Khan Shaheb Osman Ali Stadium") நடுவண் வங்காளதேசத்தில் நாராயண்கஞ்ச்சின் பதுல்லா பகுதியில் அமைந்துள்ள துடுப்பாட்ட விளையாட்டரங்கம் ஆகும். இதன் கொள்ளளவு 20,000 ஆகும். இங்கு 2013இல் நியூசிலாந்து அணியுடன் நடந்த ஒருநாள் பன்னாட்டுப் போட்டியில் வங்காளதேசம் வென்றது.


</doc>
<doc id="214361" url="https://ta.wikipedia.org/wiki?curid=214361" title="அலெக்சாந்தர் துர்ச்சீனொவ்">
அலெக்சாந்தர் துர்ச்சீனொவ்

அலெக்சாந்தர் வலந்தீனொவிச் துர்ச்சீனொவ் ("Oleksandr Valentynovych Turchynov", , பிறப்பு: 31 மார்ச் 1964) உக்ரைனிய அரசியல்வாதியும், பொருளியல் பேராசிரியரும் உக்ரைனிய நாடாளுமன்றத்தின் தற்போதைய தலைவரும் ஆவார். இவர் 2014 பெப்ரவரி 21 இல் விக்டர் யானுக்கோவிச் அரசுத்தலைவர் பதவியில் இருந்து அகற்றப்பட்டதை அடுத்து பதில் அரசுத்தலைவராகப் பதவியேற்றார்.



</doc>
<doc id="214371" url="https://ta.wikipedia.org/wiki?curid=214371" title="பசிபிக் கடற்பறவை">
பசிபிக் கடற்பறவை

பசிபிக் கடற்பறவை (Larus pacificus) ஆஸ்திரேலியா கடற்கரையை ஒட்டி வாழும் ஒரு பெரிய உருவம் கொண்ட பறவையாகும். இப்பறவை பொதுவாக ஆஸ்திரேலியாவின் மேற்குப்பகுதியான கார்னவனிலும் சிட்னி பகுதியிலும் 1940ம் ஆண்டுகளிலிருந்து கடல் பாசி நிற கடற்பறவையுடன் (Kelp Gull) காணப்படுகிறது.
இவை விள்ளி நிற கடற்பறவை, மற்றும் போது உருவ கடற்பறவை போல் இந்த பசிபிக் கடற்பறவையும் கடற்கரையின் ஓரங்களில் கிடைக்கும் மட்டி என்ற கிளிஞ்கல் போச்சிகளையும், கடல் முள்ளெலி என்று அழைக்கப்படும் உயிரிணத்தையும் உணவாக தேடி உண்ணுகிறது. 
1802ம் ஆண்டுகளில் ஆங்கில இயற்கை வரலாற்று அறிவியலார் ஜான் லாதம் என்பவர் டூ-காட்-டேல் (Troo-gad-dill) என்ற பெயரை ஆவணப்படுத்தியுள்ளார். ஆனாலும் இதன் மறுபெயர் பசிபிக் கடலையே குறிக்கிறது.

பசிபிக் கடற்பறவை இனங்களில் இரண்டு இனங்கள் காணப்படுகிறது. அவற்றில் ஒன்று மேற்கு ஆஸ்திரேலியா இனம் மற்றும் ஒன்று தெற்கு ஆஸ்திரேலியா பகுதியில் காணப்படும் இனம். இப்பறவைகளின் மூக்கு துவாரங்களின் வழியாக உப்பு நீர் சுரப்பிகள் காணப்படுகிறது.

பசிபிக் கடற்பறவையானது சிறிய வகையான கடல் பாசி வகை கடற்பறவையைப் (Kelp Gull) போன்றே காணப்படுகிறது.
இப்பறவைகள் 58 செ.மீ முதல் 66 செ.மீ வரை நீளம் உள்ளதாகவும், இதன் இறக்கைகள் 135முதல் 157 செ.மீ. நீளம் கொண்டவையாக இருக்கிறது. இப்பறவைகள் பொதுவாக 900 கிராம் முதல் 1,180 கிராம் கொண்டவையாக உள்ளது..
இப்பறவைகள் பெரும்பாலும் மேல் பகுதில் சிகப்பு கலந்த மஞ்சள் நிறத்தைப் போர்த்தியது போலும், மற்ற பறவை இனங்கள் ஒப்பிடும் போது அடர்ந்த சாம்பல் நிறத்திலும் காணப்படிகிறது.


</doc>
<doc id="214377" url="https://ta.wikipedia.org/wiki?curid=214377" title="1988 கோடைக்கால ஒலிம்பிக் விளையாட்டுப் போட்டிகள்">
1988 கோடைக்கால ஒலிம்பிக் விளையாட்டுப் போட்டிகள்

1988 கோடைகால ஒலிம்பிக் விளையாட்டுப் போட்டிகள் என்பது அதிகாரபூர்வமாக XXIV ஒலிம்பியாட் (ஒலிம்பிக் விளையாட்டுகள்) என அழைக்கப்படுகிறது. தென் கொரிய தலைநகர் சியோலில் செப்டம்பர் 17 முதல் அக்டோபர் 2 வரை இப்போட்டிகள் நடைபெற்றன. இது ஆசியாவில் நடைபெறும் இரண்டாவது கோடைகால ஒலிம்பிக் ஆகும். முதல் ஒலிம்பிக் 1964ம் ஆண்டு டோக்கியோவில் நடந்தது. இலையுதிர் காலத்தில் நடைபெறும் நான்காவது ஒலிம்பிக் இதுவாகும். இப்போட்டியில் 159 நாடுகள் பங்கு கொண்டன. அவற்றிலிருந்து மொத்தமாக 8391 போட்டியாளர்கள் (6197 ஆண்கள் 2194 பெண்கள்) பங்கெடுத்தனர். இப்போட்டியில் 263 நிகழ்வுகள் நடைபெற்றன.

வட கொரியாவும் அதன் நட்பு நாடுகளான கியுபா, எத்தியோப்பியா ஆகியவை ஆகியவை இப்போட்டியைப் புறக்கணித்தன. பல்வேறு காரணங்களால் அல்பேனியா, மடகாஸ்கர் சீசெல்சு, நிகரகுவா ஆகியவை இப்போட்டியைப் புறக்கணித்தன . இப்போட்டியில் முதல் இரு இடங்களைப் பிடித்த சோவியத் ஒன்றியத்துக்கும் கிழக்கு செருமனிக்கும் இது கடைசிப் போட்டியாக அமைந்தது.

சப்பானும் தென் கொரியாவும் மட்டுமே போட்டியிட்டன. செப்டம்பர் 30, 1981ம் ஆண்டு மேற்கு செருமனியில் நடந்த ஒலிம்பிக் ஆணையகத்தின் 84வது அமர்வில் சியோல் 1988ம் ஆண்டு கோடைகால ஒலிம்பிக்கை நடத்த தேர்வு பெற்றது.

1988 கோடைகால ஒலிம்பிக் விளையாட்டுப் போட்டிகளை நடத்தும் போது 1984 கோடைகால ஒலிம்பிக்கை புறக்கணித்த சோவியத் ஒன்றியமும் அதன் நட்பு நாடுகளும் இப்போட்டியையும் புறக்கணிக்குமோ என்ற அச்சம் எழுந்தது. பொதுவுடைமை நாடுகளுடன் தென் கொரியாவுக்கு தூதரக உறவு இல்லாதது இச்சிக்கலை அதிகப்படுத்தியது. அதனால் ஒலிம்பிக் போட்டியில் புறக்கணிப்பு இல்லாமல் பார்த்துக்கொள்ள வேண்டிய பொறுப்பு முழுவதும் பன்னாட்டு ஒலிம்பிக் ஆணையத்தின் மீது விழுந்தது. சோவியத் ஒன்றியம் இப்போட்டியில் பங்கேற்பதாக உறுதி கூறியது. 1984ம் ஆண்டு போட்டியை புறக்கணித்த கிழக்கு செருமனி இப்போட்டியில் பங்கேற்பதாக கூறியது.

கியுபாவின் பிடல் காஸ்ட்ரோ வட கொரியாவும் இப்போட்டியை இணைந்து நடத்தவேண்டும் என்றார். அதன் காரணமாக 1986 சனவரி 8, 9 ல் சுவிட்சர்லாந்தில் பன்னாட்டு ஒலிம்பிக் ஆணையகத்தின் தலைவர் வட கொரியாவின் ஒலிம்பிக் ஆணையகத்தையும் தென் கொரியாவின் ஒலிம்பிக் ஆணையகத்தையும் கொண்டு கூட்டம் கூட்டினார். வட கொரியா 23 போட்டிகளை தான் நடத்த அனுமதி கோரியது. இரண்டு கொரியாக்களும் இணைந்த ஐக்கிய அணியையும், தொடக்க, இறுதி விழாக்களை இணைந்து நடத்தவும் கோரியது. பல கூட்டங்கள் நடந்தும் இணக்கம் ஏற்படவில்லை. பன்னாட்டு ஒலிம்பிக் ஆணையகம் வட கொரியா ஐந்து போட்டிகள் நடத்தலாம் என்றும் தொடக்க அல்லது இறுதி விழாக்களை தென் கொரியா மட்டுமே நடத்தும் என்று தெரிவித்தது. அதை வட கொரியா ஏற்கவில்லை. இதனால் 1988 ஒலிம்பிக் போட்டியை தென் கொரியா மட்டுமே ஏற்று நடத்தியது.

பேச்சுவார்த்தை தோல்வியடைந்ததால் வட கொரியா 1988 ஒலிம்பிக் போட்டிகளை புறக்கணித்தது. அதற்கு ஆதரவாக கியுபாவும் எதியோப்பியாவும் இப்போட்டியை புறக்கணித்தன. அல்பேனியா, நிக்கராகுவா, சீசெல்சு ஆகியவையும் இப்போட்டியை புறக்கணித்தன . மடகாசுகர் தொடக்க விழாவில் கலந்து கொண்டு பின் வட கொரியாவுடன் இணைந்து இப்போட்டியை புறக்கணித்தது.

பங்குகொண்டவைகளில் 52 நாடுகள் பதக்கம் பெற்றன'


</doc>
<doc id="214379" url="https://ta.wikipedia.org/wiki?curid=214379" title="பொக்கிசம்">
பொக்கிசம்

பொக்கிசம் 2009ல் வெளிவந்த தமிழ் திரைப்படமாகும். இதனை சேரன் இயக்கி நடித்திருந்தார். இவருடன் பத்மபிரியா நாயகியாக நடித்திருந்தார்





</doc>
<doc id="214380" url="https://ta.wikipedia.org/wiki?curid=214380" title="ஜே ஜே">
ஜே ஜே

ஜே ஜே 2003 வெளியான தமிழ்த் திரைப்படமாகும். இத்திரைப்படத்தினை சரண் இயக்கியிருந்தார். மாதவன், பூஜா, பிரியங்கா கோதாரி ஆகியோர் முக்கிய கதாப்பாத்திரத்தில் நடித்திருந்தனர்.

இத்திரைப்படத்திற்கு பரத்வராஜ் இசையமைத்திருந்தார்.



</doc>
<doc id="214381" url="https://ta.wikipedia.org/wiki?curid=214381" title="மாளவிகா அவினாஷ்">
மாளவிகா அவினாஷ்

மாளவிகா அவினாஷ் (பிறப்பு 28 ஜனவரி 1976) திரைப்பட மற்றும் தொலைக்காட்சி நடிகையாவார். இவர் தமிழ் பிராமணர் குடும்பத்தில் பிறந்தவர். கணேசன் சாவித்ரி தம்பதியினருக்கு மகளாக 28 ஜனவரி 1976 ல் பிறந்தார். கைலாசம் பாலசந்தர் அவர்களின் அண்ணி நாடகம் மூலம் பரவலாக அறியப்படுகிறார்.


</doc>
<doc id="214382" url="https://ta.wikipedia.org/wiki?curid=214382" title="இரியோ கிராண்டு டொ சுல்">
இரியோ கிராண்டு டொ சுல்

இரியோ கிராண்டு டொ சுல் ("Rio Grande do Sul," பொருள்: "தெற்கு மகா நதி ") பிரேசிலின் தெற்குக் கோடியில் அமைந்துள்ள மாநிலமாகும். நாட்டின் உயரிய மனித வளர்ச்சிச் சுட்டெண் (HDI) மாநிலங்களில் நான்காவதாகவும் மிக உயரிய வாழ்க்கைத்தரம் கொண்டதாகவும் விளங்குகிறது. இந்த மாநிலத்தில் உள்ள "சுயி" என்ற நகரம் மிகவும் தெற்கு முனையில், உருகுவையின் எல்லையில் அமைந்துள்ளது. இந்த மாநிலத்தின் "பென்ட்டோ கான்கிளேவ்சு", "காக்சியசு டொ சுல்" பகுதிகள் நாட்டின் பெரிய வைன் தயாரிப்பு மையங்களாக விளங்குகின்றன. ஐரோப்பிய தாக்கத்தைத் தவிர, இங்கு வாழும் உள்ளூர் கௌச்சோசுவினரின் (gaúchos) பம்பாசு – உருகுவை, அர்கெந்தீனா எல்லையுடனான பகுதிகள் – பண்பாட்டையும் காணலாம்; காபி சேர்ந்த "சிமர்ரோ" என்ற பானத்தை இதற்கான சுரைக்காய் கோப்பைகளில் குடிப்பது, "சுர்ராசுக்கோ" எனப்படும் புறவெளிச் சமையல் உணவுகள், "போம்பொச்சாசு" எனப்படும் அகன்ற முழங்கால் கால்சராய்களும் பெரிய தொப்பிகளும் இவற்றில் அடங்கும். 


</doc>
<doc id="214383" url="https://ta.wikipedia.org/wiki?curid=214383" title="ரோபோகாப்">
ரோபோகாப்

ரோபோகாப் இது 2014ம் ஆண்டு வெளியான அமெரிக்கா அறிவியல் புனைகதை அதிரடி திரைப்படம் ஆகும். இந்த திரைப்படத்தை ஜோஸ் பாடில்கா இயக்கியுள்ளார். இந்த திரைப்படம் 1987ல் வெளியாகி உலகம் எங்கும் வசூலை வாரிக் குவித்த ஹாலிவுட் படம் ரோபோகாப். இந்த திரைபடம் பீட்டர் வெலன், நான்சி ஆலன் நடிப்பில் பால் வேர்ஹோவேன் இயக்கியிருந்தார். 27 வருடங்களுக்குப் பிறகு மீண்டும் அதன் முதல் பாகத்தை ஜோஸ் பாடில்கா ரீமேக்கியுள்ளார். 

இந்த திரைப்படத்துக்கு குவாண்டம் ஆப் சோலஸ் படத்தின் திரைக்கதையாசிரியர் ஜோஷ்வா ஸ்டர்நர் கதை எழுதியுள்ளார் என்பது குறிப்பிடத்தக்கது. ரோபோகாப்பாக அலெக்ஸ் மர்பி மற்றும் ஹீரோயினாக அப்பி கார்னிஷ் நடித்துள்ளார்கள்.

இந்த திரைப்படம் ஜனவரி 30ம் திகதி மலேசியா, சிங்கப்பூர், மற்றும் தைவான் நாடுகளிலும் பிப்ரவரி 7ம் திகதி ஐக்கிய ராஜ்யம் மற்றும் பிப்ரவரி 12ம் திகதி அமெரிக்கா வில் வெளியானது. 


இந்த திரைப்படத்துக்கு பெட்ரோ ப்ரோம்ப்மேன் இசை அமைத்துள்ளார் மற்றும் லூலா கார்வல்கோவின் ஒளிப்பதிவு செய்துள்ளார்.




</doc>
<doc id="214393" url="https://ta.wikipedia.org/wiki?curid=214393" title="சொனரிக்கா பாடோரியா">
சொனரிக்கா பாடோரியா

சொனரிக்கா பாடோரியா ("Sonarika Bhadoria") ஒரு தொலைக்காட்சி நடிகை ஆவார். சிவம் என்ற தொடரில் பார்வதி, ஆதி சக்தி போன்ற கதாபாத்திரத்தில் நடித்ததன் மூலம் இவர் மிகவும் பரிச்சியமன நடிகை ஆனார். இவர் தற்பொழுது இந்திரஜித் என்ற தமிழ்த் திரைப்படத்தில் கதாநாயகியாக நடித்துக்கொண்டு இருகின்றார் என்பது குறிப்பிடத்தக்கது.

இவர் ராஜபுதனக் குடும்பத்தில் பிறந்தார். இவரின் தந்தை ஒரு தொழில் அதிபர் மற்றும் தயார் இல்லத்தரசி ஆவார். இவருக்கு ஒரு தம்பி உண்டு அவரின் பெயர் ஹர்ஷ் பாடோரியா.

இவர் 2011ம் ஆண்டு லைப் ஓகே தொலைகாட்சியில் ’Tum Dena Saath Mera’ என்ற தொடரின் மூலம் சின்னத்திரைக்கு அறிமுகமானார், அதைத் தொடர்ந்து அதே தொலைகாட்சியில் சிவம் என்ற தொடரில் பார்வதி, ஆதி சக்தி போன்ற கதாபாத்திரத்தில் நடித்தார்.

கௌதம் கார்த்திக் நடிக்கும் இந்திரஜித் என்ற தமிழ் திரைபடத்தில் கதாநாயகியாக நடித்துகொண்டு இருகின்றார்.




</doc>
<doc id="214396" url="https://ta.wikipedia.org/wiki?curid=214396" title="வளையப் புழு">
வளையப் புழு

துண்டங்களாலான உடலையுடைய முள்ளந்தண்டிலி விலங்குகளை உள்ளடக்கிய ஒரு விலங்குக் கணமே வளையப்புழு அல்லது அனெலிடா (phylum "Annelida") ஆகும். மனிதர்களுக்கு மிகவும் பழக்கமான அனெலிட்டுக்களாக மண்புழு, அட்டை என்பன அமைகின்றன. இவ்விலங்குக் கணத்துக்குள் கிட்டத்தட்ட 17000 இனங்காணப்பட்ட இனங்கள் அடங்குகின்றன. பெரும்பாலான இனங்கள் கடலிலும், சில ஈரலிப்பான மண்ணிலும், நன்னீரிலும் வாழ்கின்றன. ஒரு சில இனங்கள் கடலினடியில் எரிமலைத் துவாரங்களுக்கருகில் ஐதரசன் சல்பைடு வாயு வெளியேறும் இடங்களிலும் வாழ்கின்றன. இவை உண்மையான உடற்குழி (coelom) உடைய, இருபக்கச் சமச்சீரான Triploblastica விலங்குகளாகும். இவற்றில் சிறப்பான இன்னுமொரு இயல்பு துண்டுபட்ட உடலமைப்பாகும். இவற்றில் அனேகமான இனங்கள் மூடிய குருதிச் சுற்றோட்டத்தையும் கொண்டுள்ளன. பழைய முறைப்படி வளையப்புழுக்களின் வாழிடம் மற்றும் தோற்றத்தின் அடிப்படையில் செயற்கையாக பொலிக்கீட்டா (கடல் வாழ் அனெலிட்டுக்கள்), ஒலிக்கோகீட்டா (மண்புழு போன்ற அனெலிட்டுக்கள்), ஹிருடீனியா (அட்டைகள் போன்றவை) என மூன்று வகுப்புக்களாகப் பிரிக்கப்பட்டன. எனினும் இது கூர்ப்பியல்புகளைக் காட்டாததால் இப்பாகுபாடு தற்போது ஏற்றுக்கொள்ளப்படுவதில்லை. முளையவியலின் அடிப்படையில் அனெலிட்டுக்கள் புரொட்டோஸ்டோம் விலங்குகளாகும்.
பெரும்பாலான நில வாழ் அனெலிட்டுக்கள் மண்புழுக்களாகும். இவை சுற்றுச்சுருங்கல் அசைவு மூலம் அசைகின்றன. மண்புழுக்கள் இயற்கையியல் ரீதியிலும், பொருளாதார அடிப்படையிலும் மனிதனுக்கு மிகவும் முக்கியமான விலங்குகளாகும். இவை மண்ணுக்குக் காற்றூட்டம் வழங்கி மண்ணை வளப்படுத்துவதன் மூலம் விவசாய அபிவிருத்திக்குப் பங்களிக்கின்றன. மண்புழுக்கள் மண்ணிலுள்ள உக்கலடையும் சேதனப் பொருட்களை உட்கொள்ளுகின்றன. அட்டைகள் விலங்குகளின் இரத்தத்தைக் குடித்து வாழும் ஒட்டுண்ணி விலங்குகளாகும். 
அனெலிட்டுக்கள் பொதுவாக உறுதியான அகவன்கூட்டையோ, புறவன்கூட்டையோ கொண்டிருப்பதில்லை. அவற்றின் உடற்குழியிலுள்ள இழையப் பாய்பொருளே நீரியல் வன்கூடாகத் தொழிற்படுகின்றது. இவ்வாறான மென்மையான உடலமைப்பைக் கொண்டிருப்பதாலும், வன்கூடு இல்லாமையாலும் இவற்றின் சுவட்டு எச்சங்களை இலகுவாகப் பெற முடியாதுள்ளது. கிடைக்கப்பெற்ற மிகப் பழமையான அனெலிட்டு எச்சம் கேம்பிரியன் காலத்துக்குரியது.

குறிப்பிட்ட ஒரு இயல்பை மட்டும் வைத்து மற்றைய முள்ளந்தண்டிலிகளிலிருந்து பிரித்தறிய முடியாது. சில இயல்புகளைக் கொண்டு கூட்டாக இவற்றைப் பிரித்தறிய முடியும். இவற்றின் உடல் பல துண்டங்களால் ஆக்கப்பட்டிருக்கும். இவற்றின் உடலில் மெய்யான உடற்குழி காணப்படும். ஒவ்வொரு துண்டத்திலும் உறுப்புக்கள் தனித்தனியாக ஒழுங்குபடுத்தப்பட்டிருக்கும். எனினும் சமிபாட்டுத் தொகுதியும், குருதிச் சுற்றோட்டத் தொகுதியும், நரம்புத் தொகுதியும் துண்டங்கள் அனைத்துக்கும் பொதுவானதாகும். எனவே அனைத்து உறுப்புக்களும் காணப்பட்டாலும், துண்டங்களால் தனியாகச் செயற்பட முடியாது. இவற்றின் மேற்றோல் கலங்களால் ஆக்கப்படுவதில்லை. மேற்றோலுக்குக் கீழுள்ள கலங்களால் கொலாஜனால் ஆக்கப்பட்ட மேற்றோல் சுரக்கப்படுகின்றது. அனேகமான வளையப் புழுக்கள் மூடிய குருதிச்சுற்றோட்டத்தைக் கொண்டுள்ளன.
அனெலிட்டுக்கள் அனுபாத்துத் துண்டமிடலைக் காண்பிக்கின்றன. அதாவது அவை ஒரே வயதை உடையதும், ஒரே உட்புறக் கட்டமைப்பாலுமான துண்டங்களால் அகமும் புறமும் துண்டமிடப்பட்டுள்ளன. அனெலிட்டுக்களின் முன்னிரு துண்டங்களையும், பின் துண்டத்தையும் தவிர ஏனைய துண்டங்கள் ஒரே மாதிரியானவையாகும். துண்டங்களில் ஒவ்வொன்றிலும் சிலிர்முட்கள் காணப்படுகின்றன (அட்டைகளில் காணப்படுவதில்லை) .முன்னிரு துண்டங்களும் பின்றுண்டமும் வித்தியாசமாக வியத்தமடைவதுடன் சிறிது வேறுபட்ட அமைப்பைக் கொண்டுள்ளன. முன்றுண்டத்தில் மூளையும், புலனங்கங்களும் காணப்படும். இம்முன் துண்டம் protostomium எனப்படும். கடைசித்துண்டத்தில் குதம் காணப்படும். இக்கடைசித் துண்டம் pygidium எனப்படும். protostomiumஇற்கு அடுத்ததாக வாய்ப்பகுதியைக் கொண்டுள்ள peristomium துண்டம் காணப்படும். pygidium பகுதிக்குச் சிறிது தலைப்பக்கமாக அனெலிட்டுக்களின் வளர்ச்சிப் பகுதி காணப்படுகின்றது. வளர்ச்சியின் போது இவ்வளர்ச்சிப் பகுதியிலிருந்து தலைப் பகுதியை நோக்கித் துண்டங்கள் சேர்க்கப்படுகின்றன. அட்டைகளில் துண்டங்களின் எண்ணிக்கை வரையறுக்கப்பட்டிருக்கும். 

வளையப் புழுக்களின் மேற்றோல் கொலாஜன் நுண்ணிழைகளால் ஆனது. இதனை மேற்றோலுக்குக் கீழுள்ள ஒரு கலத் தடிப்புடைய மேற்றோற்கலங்கள் சுரக்கின்றன. தோலிழையத்துக்குக் கீழுள்ள தசையிழையங்கள் இடைமுதலுருப் படையின் உடற்குழிக்கு மேற்பட்ட பகுதியை ஆக்கின்றன. பிரதானமாக பொலிக்கீட்டாக்களும் மேலும் பல அனெலிட்டுக்களும் சிலிர்முட்களைக் கொண்டுள்ளன. இவை அனெலிட்டுக்களுக்கு உராய்வை வழங்குவதால் அவற்றின் அசைவில் உதவுகின்றன. இச்சிலிர்முட்கள் பீட்டா-கைட்டினால் ஆக்கப்பட்டவையாகும். 
சில வளையப் புழுக்கள் அசைவில் உதவுவதற்காக பரபாதங்களையும் கொண்டுள்ளன. இவை மூட்டுகளற்ற அவயங்களாகும். இப்பரபாதங்களுள் உடலிலுள்ள வளையத் தசைகளிலிருந்து பெறப்பட்ட தசைகள் உள்ளன. இவற்றோடு இணைக்கப்பட்டுள்ள சிலிர்முட்கள் பரபாதங்களுக்கு ஓரளவு உறுதித்தன்மையை வழங்குகின்றன. பரபாதங்கள் அசைவிலும், உயர் மேற்பரப்பைக் கொண்டிருப்பதால் சுவாசத்திலும் உதவுகின்றன. பரபாதங்கள் பொலிக்கீட்டா வகுப்பு அங்கத்தவர்களிலேயே காணப்படுகின்றன. 

அனெலிட்டுக்கள் மெய்யான உடற்குழியைக் கொண்ட விலங்குகளாகும். அனெலிட்டின் ஒவ்வொரு துண்டத்திலும் ஒரு சோடி உடற்குழிகள் உள்ளன. உடற்குழியில் நுண்ணங்கித் தொற்றிலிருந்து பாதுகாப்பு வழங்கும் சீலொமோசைட் கலங்கள் காணப்படுகின்றன. இரண்டு உடற்குழிகளிலுமுள்ள உடற்பாய் பொருளை உடலிலுள்ள வளையத்தசைகள் நிரப்பி, நீக்குவதால் சுற்றுச்சுருங்கல் அசைவை ஏற்படுத்துகின்றன. அதிகமாக அசையாத அனெலிட்டுக்களில் இவ்வாறு உடற்குழி இரண்டாக பிரிக்கப்பட்டிருத்தலை அவதானிக்க இயலாது. பல இனங்களில் மூடிய குருதிச்சுற்றோட்டம் காணப்படுகின்றது. குருதிக்குழியில் அல்லது உடற்குழியில் ஒக்சிசன் காவும் சிவப்பு நிற ஈமோகுளோபிளின் அல்லது பச்சை நிற குளோரோகுருரோனின் நிறத்துணிக்கைகள் கரைய நிலையில் காணப்படுகின்றன. 

அனெலிட்டுக்களின் தொண்டையைச் சூழ ஒரு சோடி மூளைய நரம்புத் திரட்டுக்களையும் தொண்டைக் கீழ் நரம்புத் திரட்டையும் கொண்ட நரம்பு வளையம் காணப்படும். இந்நரம்பு வளையத்திலிருந்து உடற் துண்டங்களுக்கு இரட்டை நரம்பு நாண்கள் விநியோகிக்கப்படும். இந்நரம்பு நாண்கள் துண்ட ஒழுங்கில் சோடி நரம்புத் திரட்டுக்களைக் கொண்டிருக்கும். இந்நரம்புத் தொகுதியினாலேயே பல துண்டங்கள் ஒருங்கிசைவாக ஒரு உயிரியாக செயற்பட முடிகிறது. மண்ணினுள் புதையுண்டு வாழும் அங்கிகளில் கண்கள் விருத்தியடையவில்லை. சிலவற்றில் எளிய கண்கள் விருத்தியடைந்துள்ளன. சிலவற்றில் சிம்பி மற்றும் பிடர் அங்கம் எனும் இரசாயன வாங்கிகளும், சமநிலை பேண உதவும் நிலைச் சிறைப்பை (stato cyst) என்பனவும் விருத்தியடைந்துள்ளன. 

அனெலிட்டுக்கள் வழமையாக மூன்று பிரதானமான வகுப்புக்களாகப் பிரிக்கப்பட்டன. தற்போது இரண்டு வகுப்புக்களாகவும் பல உப வகுப்புக்களாகவும் வகைப்படுத்தப்படுகின்றன. 





</doc>
<doc id="214428" url="https://ta.wikipedia.org/wiki?curid=214428" title="லைப் ஓகே">
லைப் ஓகே

லைப் ஓகே ("Life OK") ஓர் இந்தி மொழித் தொலைக்காட்சிச் சேவை ஆகும். இது ஸ்டார் இந்தியா குழுமத்திற்கு சொந்தமான ஒரு தொலைக்காட்சி அலைவரிசை ஆகும். இந்த சேவை 28 ஆம் திகதி டிசம்பர் மாதம் 2011 ஆம் ஆண்டு துவங்கப்பட்டடு ஆகத்து 28, 2017 முதல் நிறுத்தப்பட்டது. இதற்க்கு பதிலாக ஸ்டார் பாரத் என்ற புதிய தொலைக்காட்சி ஒலிபராகின்றது 

இந்த தொலைக்காட்சியில் ஒளிபரப்பாகும் டேவோன் கே தேவ்...மகாதேவ் என்ற தொடர் மிகவும் பிரபல்யமான தொடர் ஆகும். இந்தத் தொடர் தமிழ், தெலுங்கு, மலையாளம், ஒரியா மற்றும் மராத்தி மொழிகளில் மொழி மற்றம் செய்து ஒளிபரப்பாகிறது.

லைப் ஓகே தொலைகாட்சியில் ஒளிபரப்பாகும் சில நிகழ்ச்சிகள்:



</doc>
<doc id="214429" url="https://ta.wikipedia.org/wiki?curid=214429" title="சேவல் (திரைப்படம்)">
சேவல் (திரைப்படம்)

சேவல் 2008ல் வெளிவந்த தமிழ் திரைப்படமாகும். இதனை ஹரி இயக்கியிருந்தார். இத்திரைப்படத்தில் பரத், வடிவேலு (நடிகர்), சிம்ரன் மற்றும் பூனம் பஜ்வா ஆகியோர் முக்கிய கதாப்பாத்திரத்தில் நடித்துள்ளனர்.

ஜி. வி. பிரகாஷ் குமார் இத்திரைப்படத்திற்கு இசையமைத்திருந்தார்.


</doc>
<doc id="214437" url="https://ta.wikipedia.org/wiki?curid=214437" title="மணிபுரம்">
மணிபுரம்

மணிபுரம் என்பது ஈரோடு மாவட்டத்தில் அமைந்துள்ள ஒரு சிறிய கிராமம் ஆகும். இது பவானி வட்டத்துக்கு உட்பட்ட சலங்கபாளையம் பஞ்சாயத்துக்குக் கீழ் வரும் ஊர் ஆகும். இது கவுந்தபாடி-காஞ்சிகோவில்-பெருந்துறை சாலையில் அமைந்துள்ளது. கவுந்தப்பாடியில் இருந்து 2 கிமீ தொலைவிலும் காஞ்சிகோவிலில் இருந்து 5 கிமீ தொலைவிலும் அமைந்துள்ளது.


இந்த ஊரில் மிகக் குறைவான மக்கள் தொகையே உள்ளது என்பதால் இங்கு தனியாக பள்ளி இல்லை. ஆனால் மிக அருகிலுள்ள கே. ராமநாதபுரம் என்ற ஊரில் ஐந்தாம் வகுப்பு வரையிலான தொடக்கப்பள்ளி உள்ளது. மேலும் அருகில் உள்ள மற்றொரு ஊரான மின்னவேட்டுவம்பாளைத்தில் எட்டாம் வகுப்பு வரையலான நடுநிலை பள்ளி உள்ளது. மேல்நிலை பள்ளி செல்ல வேண்டும் என்றால் கவுந்தப்பாடி, காஞ்சிகோவில் போன்ற ஊர்களுக்கு போக வேண்டும்.
கல்லூரி செல்ல கோபி, பெருந்துறை, ஈரோடு போன்ற ஊர்களை நோக்கி செல்ல வேண்டும்.

இங்கு பெரும்பாலும் விவசாயமே முதன்மை தொழிலாக உள்ளது. சிலர் வாய்க்கால் நீர்ப்பாசனத்தையே நம்பி உள்ளனர். இவர்கள் பெரும்பாலும் நெல், எள், வேர்க்கடலை,கம்பு மற்றும் சோளம் போன்றவற்றைப் பயிர் செய்கின்றனர். சிலர் கிணறு, ஆழ்துளைக்கிணறு போன்றவற்றைப் 
பயன்படுத்தி வாழை, மஞ்சள், கரும்பு, தென்னை, காய்கறி போன்ற பயிர்களை விளைவிக்கின்றனர். மேலும் ஆடு, மாடு போன்ற கால்நடைகளையும் வளர்த்து வருகின்றனர்.



</doc>
<doc id="214438" url="https://ta.wikipedia.org/wiki?curid=214438" title="தி அவேஞ்சர்ஸ்">
தி அவேஞ்சர்ஸ்

தி அவேஞ்சர்ஸ் இது 2012ம் ஆண்டு திரைக்கு வந்த அமெரிக்கா நாட்டு சூப்பர் ஹீரோஸ் திரைப்படம் ஆகும். இந்த திரைப்படத்தை மார்வெல் ஸ்டுடியோ தயாரிக்கிறது மற்றும் வால்ட் டிஸ்னி ஸ்டுடியோவில் மோஷன் பிக்சர்ஸ் விநியோகம் செய்கிறது.

இரும்புக் கவசங்களை உடையவனும் கணனித் திரையினால் எதிர்களைத் திட்டமிட்டு தாக்கக் கூடிய துவக்குகளை உடையவனும் ஆனவன் அயன் மேன். 

விசேசமான வல்லமையை ஊட்டக் கூடிய தசைகளைப் படைத்தவனும் சிறந்த போர்த் திட்டங்களைத் தீட்ட வல்லவனும் ஆனவன் கேப்டன் அமெரிக்கா. இவனின் ஆயுதம் எந்த சக்தியாலும் அழிக்க முடியாத வட்டமான போர்க் கவசம் ஆகும். 

எவராலும் எளிதில் அசைக்க முடியாத மிகப் பெரிய தசை வலிமையை உடையவனும் எதிரிகளைக் கொசுவைப் போல் அடித்து நாசம் செய்ய வல்லவனும் ஆனவன் ஹூல்க்.

லோக்கியின் அண்ணனும் இடிகளின் வல்லமையை ஈர்த்து எதிர்களைத் தாக்க வல்ல சக்தி படைத்த கோடாலியை உடையவனுமானவன் தோர்.

மிகச் சிறந்த சண்டைப் பயிற்சியும் உளவுத் திறனும் பெற்ற பெண் பிளாக் விடோ.

மிகச்சிறந்த வெடிக்கத்தக்க கூரையுடைய வில் அம்பு வீரன் ஹோக்கை.



இந்த திரைப்படத்தில் இறுதிப் பாகம் சுமார் 40 நிமிடங்கள் சண்டை காட்சிகள் இதுவரை எந்தத் திரைப்படத்திலும் இல்லாத அளவு மிக நூதனமாக அமைந்துள்ளது.




</doc>
<doc id="214445" url="https://ta.wikipedia.org/wiki?curid=214445" title="பொன்னவைக்கோ">
பொன்னவைக்கோ

பொன்னவைக்கோ (பிறப்பு 1946, மார்ச்சு 7) எஸ். ஆர். எம். தமிழ்ப் பேராயத்தின் தலைவர். தமிழின்மீது தண்டாக் காதல் கொண்ட இவர் பல்வேறு கல்வி நிறுவனங்களில் பொறுப்பேற்று விளங்கியபோது தமிழ்-வளர்ச்சியில் பல சாதனைகளைப் படைத்துள்ளார்.
தமிழ்நாடு, இப்போதுள்ள கடலூர் மாவட்டம், வானூர் வட்டம், செங்கமேடு என்னும் ஊரில் முருகேச உடையார், பொன்னிக்கண்ணம்மையான் ஆகியோரின் மகனாகப் பிறந்தார். ‘இரத்தின சபாபதி’ என்று பெயர் சூட்டப்பட்டிருந்த இவர் தனித்தமிழ்ப் பற்று வேரூன்றியபோது தன் தாயாரின் பெயரை இணைத்துத் தன் பெயரைப் ‘பொன்னவைக் கோ’ என மாற்றிக்கொண்டார். இந்தப் பெயர் சபாபதி என்னும் பெயரின் தனித்தமிழ் ஆக்கமாகவும் அமைந்துள்ளது. 

உள்ளூர்த் தொடக்கப்பள்ளியிலும், வெளியூர் உயர்நிலைப்பள்ளியிலும் இவர் பள்ளிக் கல்வியினைப் பெற்றார். கிண்டி பொறியியல் கல்லூரியில் பயின்றபோது பேராசிரியர் வா. செ. குழந்தைசாமி இவருக்குத் தமிழ்ப்பற்றை ஊட்டினார்.
தமிழ்த்தேசியத்தந்தையாக போற்றப்படும் பாவலரேறு பெருஞ்சித்திரனாரின் தென்மொழி இதழ் மீது தீரா பற்று கொண்டு அவ்வியக்கத்தின் வட்டத்தில் இணைத்துகொண்டார். தென்மொழியில் பல கட்டுரைகளையும் படைத்துள்ளார். 

உலோ. செந்தமிழ்க்கோதை, சி. மகிழ்நன், பேராசிரியர் சுப்பிரமணியன், சி. ப. வேந்தன், ப. அர. நக்கீரன் முதலானோர் இவரது தமிழ்ப்பணிக் களத்தில் இவருக்கு உறுதுணையாக இயங்கிவந்தனர்.

டில்லி இந்தியத் தொழில்நுட்ப நிறுவனத்தில் முனைவர் பட்டம் பெற்றார்.


இவரது படைப்பு நூல் பொன்னவைக்கோ கவிதைகள். இதில் தமிழ், தமிழர், தமிழர் பண்பாடு - உணர்வை ஊட்டும் பாடல்கள் உள்ளன. இவர் தமிழில் எழுதிய அறிவியல் தொடர்பான பாடநூல்கள் அரசு நிறுவனத்தின் வழி வெளியிடப்பட்டுள்ளன.

தமிழ்மொழி கணினித் தொழில் நுட்பங்களுடன் இணையப் பாடுபட்டவர் இவர்.
இவர் தற்போது தமிழுக்குச் செய்துவரும் தொண்டுகளை எஸ். ஆர். எம். தமிழ்ப்பேராயம் பகுதியில் காணலாம்.

இப் பல்கலைக்கழகத்தின் எட்டாவது துணைவேந்தராக இவர் 2007 ஆம் ஆண்டு பொறுப்பேற்றார். இவரது பதவிக் காலத்தில் இவர் செய்த தமிழ்ப் பணிகளில் சில:

தமிழ்நாடு மின்சார வாரியத்தில் பொறியாளராகப் பணியாற்றிய காலத்தில் மின்னமைப்பு மேம்பாட்டுத் திட்டத்தின் கீழ் செயல்பாட்டுக்கு வந்த இவர் உருவாக்கிய கருவி கோ-மாதிரிகள். 



</doc>
<doc id="214447" url="https://ta.wikipedia.org/wiki?curid=214447" title="சூரத்துல் ஹுமசா">
சூரத்துல் ஹுமசா

சூரத்துல் ஹுமசா புறங்கூறல் என்பது திருக்குர்ஆனின் 104 வது அத்தியாயம் ஆகும்.

திருமறையின் சில அத்தியாயங்கள் நபிகளாரின் மக்கா வாழ்க்கையின் போதும், சில அத்தியாயங்கள் மதீனா வாழ்க்கையின் போதும் அருளப்பட்டன. மக்கா வாழ்க்கையின் போது அருளப்பட்டவை ‘மக்கிய்யா’ (மக்காவுடன் தொடர்புடயவை) எனவும், ’மதனிய்யா’ (மதீனாவுடன் தொடர்புடைவை) எனவும் குறிப்பிடப்படும்.

திருக்குர்ஆனின் 104 அத்தியாயமாகத் திகழும் சூரத்துல் ஹுமசா (புறங்கூறல்) மக்கா வாழ்வின் போது அருளப்பட்டதால் இது மக்கிய்யா வகையைச் சார்ந்ததாகும்.
சூரத்துல் ஹுமசா அரபுச் சொல்லுக்கு புறங்கூறல் எனப் பொருள்.


</doc>
<doc id="214449" url="https://ta.wikipedia.org/wiki?curid=214449" title="யூரோமைதான்">
யூரோமைதான்

யூரோமைதான் (உக்ரைனிய மொழி: Євромайдан) என்பது உக்ரைனில் நவம்பர் 2013இல் தொடங்கிய எதிர்ப்புப் போராட்டத்தை குறிக்கும். இப் போராட்டம், உக்ரைன் தலைநகரம் கியவின் "மைதான் நெசலெசுனொஸ்தி", அதாவது சுதந்திரச் சதுக்கத்தில் நடைபெறுகிறது. இதனால் டுவிட்டரில் இப் போராட்டம் யூரோமைதான் என்று குறிக்கப்பட்டது. இப் போராட்டத்தின் காரணமாக முன்னாள் உக்ரைனிய அரசுத்தலைவர் விக்டர் யானுக்கோவிச் பதவியிலிருந்து அகற்றப்பட்டார். 


</doc>
<doc id="214455" url="https://ta.wikipedia.org/wiki?curid=214455" title="சூரத்துல் அஸ்ரி">
சூரத்துல் அஸ்ரி

சூரத்துல் அஸ்ரி காலம்)என்பது திருக்குர்ஆனின் 103 வது அத்தியாயம் ஆகும்

திருமறையின் சில அத்தியாயங்கள் நபிகளாரின் மக்கா வாழ்க்கையின் போதும், சில அத்தியாயங்கள் மதீனா வாழ்க்கையின் போதும் அருளப்பட்டன. மக்கா வாழ்க்கையின் போது அருளப்பட்டவை ‘மக்கிய்யா’ (மக்காவுடன் தொடர்புடயவை) எனவும், ’மதனிய்யா’ (மதீனாவுடன் தொடர்புடைவை) எனவும் குறிப்பிடப்படும்.

திருக்குர்ஆனின் 103 அத்தியாயமாகத் திகழும் சூரத்துல் அஸ்ரி(காலம்) மக்கா வாழ்வின் போது அருளப்பட்டதால் இது மக்கிய்யா வகையைச் சார்ந்ததாகும்.
சூரத்துல் அஸ்ரி அரபுச் சொல்லுக்கு காலம் எனப் பொருள்.


</doc>
<doc id="214464" url="https://ta.wikipedia.org/wiki?curid=214464" title="ஆர். சுந்தர்ராஜன் (இயக்குநர்)">
ஆர். சுந்தர்ராஜன் (இயக்குநர்)

ஆர். சுந்தர்ராஜன் ஒரு தமிழ்த் திரைப்பட இயக்குனர், நடிகர் மற்றும் திரைக்கதை எழுத்தாளர் ஆவார். இவர் தாராபுரம் என்கிற ஊரில் பிறந்தவர்.

இணைய திரைப்பட தரவுதளத்தில் ஆர். சுந்தர்ராஜன் குறித்த பக்கம்.


</doc>
<doc id="214466" url="https://ta.wikipedia.org/wiki?curid=214466" title="பட்டைவால் கடற்பறவை">
பட்டைவால் கடற்பறவை

பட்டைவால் கடற்பறவை யானது (Band-tailed Gull), (Belcher's Gull), (Larus belcheri) தென் அமெரிக்காவின்பசிபிக் கடல் பகுதியில் அதிகமாக காணப்படிகிறது. இது முன்னர் அட்லான்டிக் கடல் பகுதியில் காணப்படும் ஒத்த தோற்றம் கொண்ட அட்லாண்டிக் கடற்பறவையை சிற்றினமாகக் கொண்டிருந்தது. இப்பறவையின் தலைப்பகுதி வெள்ளை நிறத்திலும், முதுகுப்பகுதி அடர்ந்த கருப்பு நிறத்திலும் காணப்படுகிறது. இதன் அலகு மஞ்சள் கலந்த சிகப்பு நிறத்திலும், கண்களைச் சுற்றி வட்ட கருப்பு வளையம் கொண்டு அலங்கரிக்கப்பட்டு காணப்படுகிறது.

1799 முதல் 1877ம் ஆண்டுகளில் வாழ்ந்த இங்கிலாந்து கதையாசிரியர் சர் எட்வின் (Sir Edward Belcher) என்பவரை நினைவுப்படுத்தும் விதமாக இப்பறவையின் ஆங்கிலப்பெயர் அமைந்துள்ளது.



</doc>
<doc id="214467" url="https://ta.wikipedia.org/wiki?curid=214467" title="ஊடல்">
ஊடல்

ஊடல் என்பது பிணக்கிக்கொள்ளும் ஒருவகை நடத்தைப் பாங்கு. இது உளவியல் அடிப்படையில் தோன்றுகிறது. மேலைநாட்டு நடத்தை அறிவியல் இதனைப் பல்வேறு கோணங்களில் பகுத்தாய்கிறது. நடத்தையியல் மேலைநாடுகளில் 19 ஆம் நூற்றாண்டில் உருவானது. தமிழில் இந்த அறிவியல் கலை கிறித்துவுக்கு முன்பே தோன்றி வளர்ந்துள்ளது. தொல்காப்பியர் இதனை மெய்ப்பாட்டியல் என்னும் தலைப்பின் கீழ் விளக்கியுள்ளார்.

உடலுறவு வாழ்க்கையில் ஊடல் இன்பம் தரும். எப்போது எனில் அந்த ஊடுதல் கூடித் தழுவுவதில் முடியவேண்டும். 
புலவி, ஊடல், துனி இந்தவகையான பிணக்கைக் குறிக்கும் படிநிலை வளர்ச்சிச் சொற்கள். இந்த மனப்பாங்கு ஆண்களிடமும் பெண்களிடமும் இருப்பதைத் தொல்காப்பியம் குறிப்பிடுகிறது.

திருக்குறள் 'ஊடல்' பாங்கினை துனி, புலவி என்னும் சொற்களால் வேறுபடுத்திக் காட்டுகிறது. இதன் வழியே பார்க்கும்போது துனி என்பது ஊடலின் உச்சக்கட்டம். கனிந்த பழம் போன்றது. துன் என்னும் அடிச்சொல் துன்னி அதாவது நெருங்கி இருப்பதைக் குறிக்கும். பழுத்திருக்கும் ஊடலும் கூடலில் இன்பமாக அமைந்திருக்கும். பொய்யை இட்டுக்கட்டிக்கொண்டு ஊடும் பாங்கு புலவி எனப்படும். இது பழுக்காமல் பிஞ்சு நிலையில் இருக்கும் கருக்காய் போன்றது. அதாவது ஊடலின் தோன்று நிலையே புலவி.

திருமணத்துக்குப் பின்னர் கூடி வாழும்போது மனைவி தன் ஆவலைத் தணிக்காதபோது கணவன் ஊடுவான். களவு வாழ்க்கையின்போது இருவரும் கூடுவதற்குக் காதலி குற்றிட்ட இடத்துக்கு அவள் வரத் தவறியபோது காதலன் ஊடுவான். இந்த ஊடல் புலவி என்னும் போலிப் பிணக்காகவும் இருக்கும். அப்போதெல்லாம் தலைவியின் தோழி பக்குவமாக எடுத்துரைத்து அவர்களைக் கூட்டிவைப்பாள்.

திருக்குறளில் பெண் ஊடுதல் பற்றிய செய்திகள் திருக்குறளின் கடைசியில் உள்ள புலவி, புலவி நுணுக்கம், ஊடல் உவகை என்னும் மூன்று அதிகாரங்கள் காம உணர்வை மிகுதிப்படுத்திக் கூடல்-இன்பத்தை இனிமையாக்கும் ஊடல் பற்றிய செய்திகளைக் கூறுகின்றன.
புலவியைத் திருவள்ளுவர் "புலத்தை" என்னும் சொல்லாலும் குறிப்பிடுகிறார். அத் கணவன் தழுவ வரும்போது தழுவாமல் இருப்பதாகும். புலந்து உணர்தல் புலவி. இது பொய்யாகக் கணவன்மேல் சினம் கொள்ளுதல் ஆகும். 


</doc>
<doc id="214471" url="https://ta.wikipedia.org/wiki?curid=214471" title="முகம்மது ஷாமி">
முகம்மது ஷாமி

முகம்மது ஷாமி ("Mohammed Shami", பிறப்பு மார்ச் 9, 1990, ஜோனகர், வங்காளம்) தேர்வுத் துடுப்பாட்டங்களிலும் ஒருநாள் துடுப்பாட்டங்களிலும், பன்னாட்டு இருபது20 போட்டிகளில் இந்திய அணிக்காக ஆடும் வேகப் பந்து வீச்சாளர் ஆவார். உள்நாட்டுப் போட்டிகளில் மேற்கு வங்காளத் துடுப்பாட்ட அணிக்காக ஆடுகிறார். மணிக்கு சுமார் 140 கிலோமீட்டர் வேகத்தில் பந்துவீசுகிறார். ஜனவரி, 2013 ஆம் ஆண்டில் பாக்கித்தான் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் நான்கு ஓவர்களை "மெய்டனாக" வீசி சாதனை படைத்தார். மேலும் நவம்பர் , 2013 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியில் 5 இலக்குகளைக் கைப்பற்றி சாதனைப் படைத்தார். 

முகமது ஷாமி மார்ச் 9, 1990 இல் ஷஹாஸ்பூர் கிராமத்தில் , அம்ரோகா மாவட்டம், உத்தரப் பிரதேசத்தில் பிறந்தார். இவரின் தந்தை உழவர் ஆவார். இவரின் தந்தையும் இளவயதில் விரைவு வீச்சாளராக இருந்துள்ளார். இவருக்கு ஒரு சகோதரியும் , மூன்று சகோதரர்களும் உள்ளனர்.இவர்கள் மூன்று பேருமே விரைவு வீச்சாளர்களாக வேண்டுமென விரும்பினார்கள். ஷாமியின் பந்துவீச்சும் திறனைக் கண்டறிந்த இவரின் தந்தை இவரை தனது கிராமத்தில் இருந்து சுமார் 22 கிலோமீட்டர் தூரத்தில் உள்ள மொராதாபாத் மாவட்டத்தில் பயிற்சி பெறச் செய்தார். அங்குள்ள பத்ருதீன் சித்திக்கிடம் என்பவரிடம் இவர் பயிற்சி செய்தார்.

இவரைப் பற்றி இவரின் பயிற்சியாளர் பின்வருமாறு கூறுகிறார். 

நான் ஷாமியை முதன் முதலில் அவன் வலைப் பயிற்சியில் பந்து வீசியதைப் பார்த்தபோது அவருக்கு வயது 15 இருக்கும்.நான் பார்த்த உடனே அவர் சராசரியான நபர் இல்லை என்றும் அவருக்கு அபரிமிதமான திறமைகள் இருந்ததையும் நான் அறிந்தேன். எனவே அவனுக்கு நான் பயிற்சியளிக்க முடிவு செய்தேன். அவனை நான் உத்தரப் பிரதேச மாநில தொடருக்குக்காக தயார் செய்தேன். ஏனெனில் அந்தக் காலத்தில் சங்க துடுப்பாட்டங்கள் இல்லை. தொடர்ச்சியாகவும், கடினமாகவும் அவர் பயிற்சியினை மேற்கொண்டார். பயிற்சியில் இருந்து ஒருநாளும் அவர் விடுப்பு எடுத்தது இல்லை. 19 வயதிற்கு உட்பட்டோருக்கான போட்டித் தொடரில் சிறப்பாகப் பந்துவீசினார். ஆனால் சில அரசியல் காரணங்களினால் அவர் மாநில அணியில் தேர்வாகவில்லை. எனவே அவர்களின் பெற்றோர்களிடம் அவனை கொல்கத்தாவிற்கு அனுப்ப பரிந்துரைத்தேன் எனக் கூறினார்.

2011 இந்தியன் பிரீமியர் லீக் தொடரில் கொல்கத்தா நைட் ரைடர்ஸ் அணி நிர்வாகம் இவரை ஏலத்தில் எடுத்தது.இந்த அணியின் பந்துவீச்சு தலைமைப் பயிற்சியாளராக பாக்கித்தான் துடுப்பாட்ட அணியின் முன்னாள் பந்துவீச்சாளர் வசீம் அக்ரம் இருந்தார். அவரிடம் இருந்து சில பந்துவீச்சு நுனுக்கங்களைக் கற்றுக் கொண்டார். இந்தத் தொடரின் சில போட்டிகளில் மட்டுமே இவர் பந்து வீசினார். 2012 இந்தியன் பிரீமியர் லீக் தொடரில் இந்த அணி கோப்பை வெல்ல உதவியாக இருந்தார். 

2013 ஆம் ஆண்டில் இவர் சிறப்பாக செயல்பட்டதனால் 2014 இந்தியன் பிரீமியர் லீக் தொடரில் டெல்லி டேர்டெவில்ஸ் அணி நிர்வாகம் இவரை 4.25 கோடி ரூபாய் மதிப்பில் ஏலத்தில் எடுத்தது. இந்தத் தொடரிலும் 3 போட்டிகள் மட்டுமே விளையாடி 78ஓட்டங்களை வீட்டுக் கொடுத்து 1 இலக்குகளை மட்டுமே கைப்பற்றினார்.



</doc>
<doc id="214474" url="https://ta.wikipedia.org/wiki?curid=214474" title="நெகாவாட்">
நெகாவாட்

நெகாவாட் என்பது எவ்வளவு மின்சாரம் சேமிக்கப்படுகிறது என்பதைக் கணக்கிடும் அளவீடாகும். அமெரிக்காவின் ராக்கி மவுண்டன் ஆய்வு மையத்தின், அறிவியல் அறிஞர் அமோரி லோவின்சு என்பவர் 1989ல் நெகாவாட் என்ற சொல்லை முதன்முதலில் பயன்படுத்தினார். தேவையற்ற இடங்களில் மின்சாரத்தை பயன்படுத்தாமல் இருப்பதும், மின்சாரத்தை வீண் செலவு செய்யாமல் இருப்பதும், இயற்கையிலிருந்து கிடைக்கும் எரிசக்தியை சேமிப்பதும் நெகாவாட் அளவீட்டில் எடுத்துக் கொள்ளப்படுகிறது. இந்த அளவீடு தற்போது ஐக்கிய அமெரிக்காவில் மட்டுமே பயன்படுத்தப்படுகிறது.



</doc>
<doc id="214490" url="https://ta.wikipedia.org/wiki?curid=214490" title="உலகத் தமிழ்க் கழகம்">
உலகத் தமிழ்க் கழகம்

உலகத் தமிழ்க் கழகம் என்னும் அமைப்பு தேவநேயப் பாவாணர் தலைமையில் திருச்சிராப்பள்ளியில் 1968 சூன் 11 இல் அமைக்கப்பட்டது. பெருஞ்சித்திரனார் பொதுச் செயலாளராக விளங்கினார். தமிழ்நாட்டின் அனைத்து
ஊர்களிலும் பிற மாநிலங்களிலும் கிளைகள் தொடங்கப்பட்டன.


கழகத்தின் முதலாண்டு நிறைவு விழாவும், திருவள்ளுவர் ஈராயிரமாண்டு நிறைவு விழாவும், பாவாணரின் திருக்குறள் தமிழ் மரபுரை வெளியீட்டு விழாவும் இணைந்த மாநாடு பறம்புக் குடியில் 1969ஆம் ஆண்டு திசம்பர் 28, 29 ஆகிய நாள்களில் நடந்தது.பெருஞ்சித்திரனார், குன்றக்குடி அடிகள், இலக்குவனார், வ. சுப. மாணிக்கம் புலவர் குழந்தை ஆகியோர் கலந்துகொண்டு உரையாற்றினர். தமிழ்க்குடிமகன் அம்மாநாட்டின் வரவேற்புக்குழுத் தலைவராக இருந்து செயல்பட்டார்.

உலகத் தமிழ்க் கழகத்தின் இரண்டாம் மாநாடு 1971 சனவரி 9, 10 ஆகிய நாள்களில் நடந்தது. அப்பாத்துரையார், குன்றக்குடி அடிகளார், மு.வில்லவத்தரையனார், க. ப. அறவாணன் ஆகியோர் பங்கேற்றனர்.

தஞ்சாவூரில் பூக்காரத்தெருவில் ஓரு மாணவர் தங்கியிருந்த சிற்றறையில் உலகத்தமிழ்க் கழகத்தின் தஞ்சாவூர்க் கிளை 1967 அளவில் தொடங்கப் பெற்றது; பூண்டி திருமலர்க் கல்லூரி, தஞ்சை மன்னர் கல்லூரி, கரந்தைப் புலவர் கல்லூரி மாணவர்கள் சிலர் சேர்ந்து இக்கிளையைத் தொடங்கினர்.தென்மொழி, மாணாக்கன் முதலிய இதழ்கள் வரவழைக்கப் பெற்று மாணவர்களிடையே பரப்பப் பெற்றன.
மூன்றாம் மாநாடு தஞ்சையில் 1972 ஆம் ஆண்டு திசம்பர் மாதம் 31ஆம் நாளில் நடந்தது. தமிழன் பிறந்தகத் தீர்மானிப்புக் கருத்தரங்கம் நிகழ்ந்தது. இம்மாநாட்டில் நீ கந்தசாமி தலைமைத் தாங்கினார். கோ. துரைசாமி நாயுடு, வ. சுப. மாணிக்கம், கோ நிலவழகன், குடந்தை சுந்தரேசன், வீ ப.கா.சொல்லழகன் ஆகியோர் கலந்து கொண்டனர்.

1978இல் சென்னையில் நான்காம் மாநாடு பாவாணர் முன்னிலையில் புலவர் அ. நக்கீரன் தலைமையில் 
நடைபெற்றது புலவர் இறைக்குருவனார் வரவேற்புரை ஆற்றினார். பெருஞ்சித்திரனார் நிறைவுரை ஆற்றினார். அறிஞர்கள் பலர் கலந்துகொண்டார்கள்.

உ.த.க.செய்திகள் தொடக்கத்தில் தென்மொழி இதழில் வெளிவந்தன. பின்னர் உ.த.க.வின் அதிகாரபூர்வ இதழாக முதன்மொழி தொடங்கப்பட்டு 1970 டிசம்பர் 3 முதல் வெளி வந்தது. மீட்போலை என்னும் இதழும் சிறிது காலம் வெளி வந்தது.

பாவாணர் மறைவுக்குப் பின்னர் செயல்படாமல் இருந்த உலகத்தமிழ்க்கழகம் அரணமுறுவல், அன்புவாணன், நெடுஞ்சேரலாதன் போன்றோர் முயற்சியால் மீண்டும் செயல்பட்டு வருகிறது. முதன்மொழி இதழும் திங்கள்தோறும் வெளிவந்து கொண்டுள்ளது.

"பாவாணர் நினைவலைகள்"--ஆசிரியர் தே.மணி (பாவாணர் பதிப்பகம்)


</doc>
<doc id="214494" url="https://ta.wikipedia.org/wiki?curid=214494" title="டி. கே. மூர்த்தி">
டி. கே. மூர்த்தி

டி. கே. மூர்த்தி (T. K. Murthy பி: ஆகஸ்ட் 13, 1924) என பிரபலமாக அறியப்படும் டி. கிருஷ்ணமூர்த்தி தமிழ்நாட்டைச் சேர்ந்த ஒரு மிருதங்க கலைஞர் ஆவார்.

திருவனந்தபுரம், கன்னியாகுமரி வழித்தடத்தில் அமைந்துள்ள நெய்யாத்தங்கரை என்ற ஊரில் பிறந்தார். இவரது தகப்பனார் தாணு பாகவதர், தாயார் அன்னபூரணி. இவர்களது வீட்டிற்கு எதிரில் ஒரு கிருஷ்ணன் கோயில் இருந்ததால் இவருக்கு கிருஷ்ணமூர்த்தி என்று பெயர் வைத்தார்கள். 
ஏழு வயதில் மிருதங்கம் வாசிக்கத் தொடங்கினார். 'எவ்வாறு வாசிக்கத் தொடங்கினேன் என்று தெரியவில்லை' என அவரே கூறியிருக்கிறார்.
திருவனந்தபுரம் அரண்மனையில் பல வித்துவான்கள் வாசித்ததை கேட்டிருக்கிறார்.
அவ்வாறு ஒரு தடவை வாசித்தபோது அரண்மனைக்கு வேறொரு கச்சேரிக்கு மிருதங்கம் வாசிக்க வந்த தஞ்சாவூர் வைத்தியநாத ஐயர் இவரது வாசிப்பைக் கேட்டு தனது மாணவனாக ஏற்றுக் கொண்டு தன்னுடன் தஞ்சாவூருக்கு அழைத்துச் சென்று விட்டார். அப்போது இவருக்கு வயது ஒன்பது.
இவருடன் கூட பாலக்காடு டி. எஸ். மணி ஐயர், டி. எம். தியாகராஜனின் சகோதரரான தம்புசுவாமி ஆகியோரும் வைத்தியநாத ஐயரிடம் மாணவர்களாக இருந்தனர்.
வைத்தியநாத ஐயரும் அவரது மனைவியும் இவரைத் தமது சொந்த மகனாக பாவித்து அன்பு செலுத்தி வந்தனர்.

இவரது முதலாவது கச்சேரி இவர் 10 வயதாக இருக்கும்போது இடம்பெற்றது. முசிரி சுப்பிரமணிய ஐயர் பாட்டுக்கு கரூர் சின்னசுவாமி ஐயர் வயலின் வாசிக்க இவரது குரு வைத்தியநாத ஐயருடன் சேர்ந்து மிருதங்கம் வாசித்தார்.

இவரது அடுத்த கச்சேரி மைசூர் அரண்மனையில் இடம் பெற்றது, மகாராஜபுரம் விஸ்வநாத ஐயர் பாட்டுக்கு மைசூர் சௌடையா வயலின் வாசிக்க வைத்தியநாத ஐயர் மிருதங்கம் வாசித்தார். அப்போது நவராத்திரி விழா நடைபெற்றுக்கொண்டிருந்தது. ஒவ்வொரு நாளும் கச்சேரிகள் நடக்கும். 

முத்தையா பாகவதர் தனது கச்சேரிக்கு வைத்தியநாத ஐயருடன் இவரையும் மிருதங்கம் வாசிக்க வைத்தார். இவரது வாசிப்பைக் கேட்ட மகாராஜா கிருஷ்ணராஜ உடையார் இவருக்கு 1000 ரூபா பரிசளித்தார். இது 1935 ஆம் ஆண்டில் நடந்தது. பணப்பரிசு கொடுத்தது மட்டுமன்றி மகாராஜா, அடுத்த நாள் இன்னொரு கச்சேரிக்கு இவரை தனியாக மிருதங்கம் வாசிக்க வைத்தார்.

அதிலிருந்து 15,000 க்கும் மேற்பட்ட கச்சேரிகளில் இதுவரை வாசித்துள்ளார்.

ஹரிகேசநல்லூர் முத்தையா பாகவதர், அரியக்குடி இராமானுஜ ஐயங்கார், செம்பை வைத்தியநாத பாகவதர், செம்மங்குடி சீனிவாச ஐயர், எம். எஸ். சுப்புலட்சுமி, மதுரை எஸ். சோமசுந்தரம், டி. கே. ஜெயராமன், எம். பாலமுரளி கிருஷ்ணா, டி. என். சேஷகோபாலன், குன்னக்குடி வைத்தியநாதன், லால்குடி ஜெயராமன், டி. வி. சங்கரநாராயணன், நெய்வேலி சந்தானகோபாலன், மண்டலின் யு. ஸ்ரீநிவாஸ் மற்றும் பல பிரபல வித்துவான்களுக்கு மிருதங்கம் வாசித்துள்ளார்.

குரு-சிஷ்ய பரம்பரையில் ஐந்து தலைமுறை கலைஞர்களுக்கு பக்கவாத்தியமாக மிருதங்கம் வாசித்துள்ளார். அவர்கள்: முத்தையா பாகவதர், இராமநாதபுரம் சி. எஸ். சங்கரசிவம், டி. என். சேஷகோபாலன், நெய்வேலி சந்தானகோபாலன், ஸ்ரீராம் பார்த்தசாரதி ஆகியோராவர்.

40 வருடங்களுக்கு மேலாக எம். எஸ். சுப்புலட்சுமிக்கு பக்கவாத்தியமாக மிருதங்கம் வாசித்துள்ளார். ஐக்கிய நாடுகள் சபை, எடின்பேர்க் இசைவிழா என்பவற்றில் அவரது இசைக் கச்சேரிகளுக்கு மிருதங்கம் வாசித்துள்ளார்.

அத்துடன் இலங்கை, ரோம், அமெரிக்கா, ஜெர்மனி, பாரிஸ், ஜெனிவா, கனடா, மலேசியா, சிங்கப்பூர், லண்டன் எனப் பல இடங்களில் இவர் மிருதங்கம் வாசித்துள்ளார்.

வீதி நாடகங்கள், பொம்மலாட்டம், பரத நாட்டியம் போன்ற நிகழ்ச்சிகளிலும் மிருதங்கம் வாசித்துள்ளார். மிருதங்கத்துடன் ஏனைய தாள வாத்தியங்களான கடம், கஞ்சிரா ஆகியவற்றையும் இலகுவாகக் கையாளுவார். அது மட்டுமின்றி இவர் கொன்னக்கோலிலும் திறமை படைத்தவராக இருந்தார்.



இவர் 75 ஆண்டுகள் இசைப்பணி ஆற்றியதற்கு மதிப்பளிக்குமுகமாக "மிருதங்க சக்கரவர்த்தி முனைவர் டி. கே. மூர்த்தி இசைப்பள்ளியும் அறக்கட்டளையும்" என்ற அமைப்பு 2009 ஆம் ஆண்டு சென்னை மியூசிக் அகாதமியில் இவருக்கு ஒரு பாராட்டு விழா நடத்தியது. அகாதமியின் தலைவர் என். முரளி தலைமையில் நடைபெற்ற இவ்விழாவில் தபேலா வித்துவான் உஸ்தாத் ஜாகீர் ஹுசெய்ன், கடம் வித்துவான் 'விக்கு' விநாயக் ராம் ஆகியோர் சிறப்பு விருந்தினர்களாக கலந்து கொண்டனர். விழாவின் உச்சக் கட்டமாக இசை நிகழ்ச்சி நடைபெற்றது. முதலில் இவரின் இளைய மாணவர்கள் தனித்தனியாக மிருதங்கம் வாசித்தனர். பின்னர் மூத்த மாணாக்கர்கள் பஞ்சநடையில் தனி ஆவர்த்தனம் வாசித்தனர். இறுதியாக டி. கே. மூர்த்தி, விநாயக் ராம், ஜாகீர் ஹுசெய்ன் மூவரும் கலந்து கொண்ட தாள வாத்திய கச்சேரி (ஜுகல் பந்தி) நடைபெற்றது.



</doc>
<doc id="214497" url="https://ta.wikipedia.org/wiki?curid=214497" title="கொங்காயி அம்மன்">
கொங்காயி அம்மன்

கொங்காயி அம்மன் என்பவர் தமிழர் நாட்டுப்புறத் தெய்வங்களுள் ஒருவராவார். நாமக்கல் மாவட்டத்தின் கொல்லிமலையில் இவருக்கான கோயில் அமைந்துள்ளது. ஏழு கன்னிமார்களுள் ஒருத்தியாக இந்த அம்மன் குறிப்பிடப்படுகிறார்.

கொல்லிமலையில் பாட்டன் மற்றும் கருப்பாயி தம்பதியினர் வாழ்ந்து வந்தார்கள். பாட்டன் 50 வயதானவர். இவர் ஈரோட்டு சந்தையில் செண்பகப்பூ, பலா, எலுமிச்சை, மாதுளை, ஏலம் ஆகிய மலைப்பொருள்களை விற்று வாழ்க்கையை நடத்திக் கொண்டிருந்தார். அக்காலத்தில் கொல்லிமலை மக்கள் வீட்டில் தயாரித்த உணவை மட்டும் உண்ணும் வழக்கம் கொண்டிருந்தார்கள். அதனால் பாட்டன் தன்னுடன் கருநெல்லஞ்சோறு, கருமாட்டுத்தயிர் மற்றும் கருவாழைப்பழம் ஆகியவற்றை எடுத்துச் சென்றார்.

ஈரோடு சந்தையில் பொருள்களை விற்ற பாட்டன், கொல்லிமலைக்கு திரும்பும் வழியில் உணவருந்த ஒரு கிணற்றில் கை கால்களை கழவிவிட்டு தயாரானார். அப்போது ஏழு கன்னிகளான கொங்காயி, மாரி, காளி, பிடாரி, கன்னியம்மன், செல்லாயி, அங்காயி ஆகியோர் குழந்தைகளாக மாறி அவரிடம் சாப்பாடு கேட்டனர். தனக்கு மட்டுமே உணவு எடுத்துவந்திருந்த பாட்டன் மறுத்தார். அத்துடன் அடுத்த கிணறுக்கு சென்று அமர்ந்து உண்ணத் தொடங்கினார், அங்கு கொங்காயி மட்டும் சென்று உணவு கேட்டார். அப்போதும் பாட்டன் மறுத்துவிட்டார்.

மறு கிணறில் பாட்டன் உணவருந்த முயன்றபோது உணவானது புழுவாகத் தோன்றியது. அதனால் தன்னுடைய தவறை உணர்ந்த பாட்டன் கொங்காயிக்கு உணவு கொடுத்தார். அதன் சுவையில் மயஙகிய கொங்காயி கொல்லிமலையில் பாட்டன் இருக்கும் இடத்தற்கு அருகேயுள்ள பாறையில் தங்கினார். கொங்காயுடன் பிற கன்னிகளும் தங்கினர்.

கொல்லிமலை மக்களின் நாட்டுப்புற இலக்கியங்கள் - அ. பிறைமதி


</doc>
<doc id="214498" url="https://ta.wikipedia.org/wiki?curid=214498" title="எட்டப்பன்">
எட்டப்பன்

எட்டப்பன் தமிழர் நாட்டுப்புறத் தெய்வங்களுள் ஒருவராவார். 

சூரங்குடி எனும் ஊரில் எட்டப்பன் என்ற அருந்ததியர் வாழ்ந்து வந்தார். அவருக்கு மாட்டின் ஈரல் மிகவும் பிடிக்கும் என்பதால், கேட்டுப் பெற்றோ, களவு செய்தோ ஈரலை தின்றுவந்தார். அவ்வாறு ஈரலுக்காக மாட்டினை களவு செய்வதை அறிந்த மாட்டின் உரிமையாளர்கள், எட்டப்பனை பிடித்து மரணதண்டனை கொடுக்க முடிவெடுத்தனர்.

தன்னுடைய இறுதி ஆசையாக தன் உறவினர்களைக் காண எட்டப்பன் ஆசை கொண்டார். ஆனால் எட்டப்பன் ஊரிலிருந்து யாரும் அவரைக் காண வரவில்லை. தன்னை விடுவித்தால் தன்னுடைய ஊர் சென்று உறவுகளை கண்டுவருவதாக வேண்டினார். எட்டப்பனுக்கு பதிலாக மற்றோருவர் இங்கு தண்டனை அனுபவித்தால் எட்டப்பனை விடுவதாகக் கூறினர்.

மேட்டுப்பட்டியிருந்த அருந்ததியர் ஒருவர் எட்டப்பனுக்குப் பதிலாக தண்டனை அனுபவிக்க ஒப்புக் கொண்டார். எட்டப்பனும் ஊருக்கு சென்று உறவுகளைச் சந்தித்து திரும்பி வந்தார். அவருக்கு மரணதண்டனை நிறைவ்ற்றப்பட்டது. தனக்காக தண்டனை அனுபவித்த மேட்டுப்பட்டி மக்கள் தன்னை வணங்கினால் ஊருக்கு நல்லது செய்வதாக எட்டப்பன் கூறினார். அதனால் அருந்ததியினரால் கடவுளாக வழிபடப்படுகிறார்.


</doc>
<doc id="214501" url="https://ta.wikipedia.org/wiki?curid=214501" title="திருத்தூதர்களை தேர்ந்தெடுத்தல்">
திருத்தூதர்களை தேர்ந்தெடுத்தல்

திருத்தூதர்களை தேர்ந்தெடுத்தல் அல்லது பன்னிருவரை அழைத்தல் என்பது இயேசுவின் வாழ்வில் நடந்ததாக விவிலியத்தின் ஒத்தமை நற்செய்தி நூல்களில் விவரிக்கப்படும் நிகழ்வாகும். இந்த நிகழ்வு யோவான் நற்செய்தியில் குறிக்கப்படவில்லை. இது தனது முதல் சீடர்களான பன்னிரு திருத்தூதர்களை இயேசு தேர்ந்தெடுத்தலை விவரிக்கும் நிகழ்வாகும்.

லூக்கா நற்செய்தியில் இந்த நிகழ்வு பின்வருமாறு விவரிக்கப்படுகின்றது:
அந்நாள்களில் அவர் (இயேசு) வேண்டுவதற்காக ஒரு மலைக்குப் போனார். அங்குக் கடவுளிடம் வேண்டுதல் செய்வதில் இரவெல்லாம் செலவிட்டார். விடிந்ததும் அவர் தம் சீடர்களைத் தம்மிடம் கூப்பிட்டு அவர்களுள் பன்னிருவரைத் தேர்ந்தெடுத்து அவர்களுக்குத் திருத்தூதர் என்று பெயரிட்டார். அவர்கள் முறையே பேதுரு என்று அவர் பெயரிட்ட சீமோன், அவருடைய சகோதரர் அந்திரேயா, யாக்கோபு, யோவான் பிலிப்பு, பர்த்தலமேயு, மத்தேயு, தோமா, அல்பேயுவின் மகன் யாக்கோபு, தீவிரவாதி எனப்பட்ட சீமோன், யாக்கோபின் மகன் யூதா, துரோகியாக மாறிய யூதாசு இஸ்காரியோத்து என்பவர்களே.

மத்தேயு நற்செய்தியில் இந்த நிகழ்வு "கை சூம்பியவர் நலமடைதல் புதுமைக்கு" முன்னும் மாற்கு மற்றும் லூக்கா நற்செய்தியில் அதே புதுமைக்கு பின்பும் நிகழ்வதாக குறிக்கப்பட்டுள்ளது.

இயேசுவின் சாவுக்கு முன் நிகழுகம் இவ்வழைத்தல் நிகழ்வு உயிர்த்தெழுதலுக்கு பின்பு நிகழும் பெரும் அழைத்தலிலிருந்து வேறானது ஆகும்.


</doc>
<doc id="214505" url="https://ta.wikipedia.org/wiki?curid=214505" title="மொழிமுதல் குற்றியலுகரம்">
மொழிமுதல் குற்றியலுகரம்

பொதுவாகக் குற்றியலுகரம் என்று மொழியின் இறுதியில் வரும் குற்றியலுகரத்தையே காட்டுவர். இவை அனைத்தும் சொற்கள் புணரும்போது மெய்யெழுத்தைப் போல் மொழியின் இறுதியில் நின்று உயிர் ஏறி முடியும்.
மொழிமுதல் எழுத்துக்கள் என்று தொல்காப்பியம் குறிப்பிடும் 94 எழுத்துக்களில் நுந்தை என்னும் குற்றியலுகரச் சொல்லும் ஒன்று. இச் சொல்லில் 'நு' என்னும் எழுத்து நுங்கு, நுவல், நுழை, நுணங்கு என்னும் சொற்களில் வரும் நு போல இதழ் குவிந்து ஒரு மாத்திரை அளவு ஒலிக்காமல், இதழ் குவியாமல் அரை மாத்திரை அளவு ஒலிக்கும். 

நுந்தை என்பது உன் தந்தை எனப் பொருள்படுவதோர் முறைப்பெயர். 

எந்தையும் நுந்தையும் எம் முறைக் கேளிர்? 
இப்படி அகநானூறு, கலித்தொகை முதலான நூல்களில்ஃ வரும் பாடல்களிலும் இந்தச் செய்திகள் உள்ளன.


</doc>
<doc id="214507" url="https://ta.wikipedia.org/wiki?curid=214507" title="டைவர்ஜென்ட்">
டைவர்ஜென்ட்

டிவேர்கேன்ட் 2014ம் ஆண்டு வெளியான அமெரிக்கா நாட்டு அறிவியல் புனைகதை மற்றும் சாகசத் திரைப்படம் ஆகும். இந்த திரைப்படம் டிவேர்கேன்ட் நாவலை அடிப்படையாக வைத்து நெயில் பர்கர் இயக்கியுள்ளார். இந்தத் திரைப்படத்தில் சைலீன் வூட்லி, தியோ ஜேம்ஸ், ஸோ கிராவிட்ஜ், அன்செல் எல்கோர்ட், மேக்கி Q, ஜெய் கர்ட்னி, மைல்ஸ் டெல்லர் மற்றும் கேட் வின்ஸ்லெட் நடித்துள்ளார்கள்.


இந்த திரைப்படம் மார்ச் 21ம் திகதி அமெரிக்காவில் வெளியானது.



</doc>
<doc id="214513" url="https://ta.wikipedia.org/wiki?curid=214513" title="ஐ.என்.எஸ். சிந்துரத்னா நீர்மூழ்கிக் கப்பல் (எஸ்59)">
ஐ.என்.எஸ். சிந்துரத்னா நீர்மூழ்கிக் கப்பல் (எஸ்59)

இந்தியக் கடற்படைக்குச் சொந்தமான ஐ.என்.எஸ். சிந்துரத்னா நீர்மூழ்கிக் கப்பல் (எஸ்59) (INS Sindhuratna (S59)) சிந்துகோஷ் (Sindhughosh) வகையைச்சார்ந்த நீர்மூழ்கிக் கப்பல் ஆகும். இக்கப்பல் தற்சமயம் இந்தியாவின் கடல் பகுதியான மும்பை துறைமுகப்பகுதியில் பாதுகாப்புப் பணியில் ஈடுபடுத்தப்பட்டுள்ளது. இக் கப்பல் மும்பையிலிருந்து 50 கி.மீ., தூரத்தில் சோதனைக்குப்பின் நிலைநிறுத்தப்பட்டது. இக்கப்பல் ரஷ்யா நாட்டின் தயாரிப்பாகும்.

2014ம் ஆண்டு, பிப்ரவரி மாதம் 26ம் தேதி, மும்பை கடல் பகுதியில் பாதுகாப்பு பணியில் ஈடுபட்டுக்கொண்டிருந்த இக்கப்பலில் சிறு விபத்து ஏற்பட்டது. இந்த விபத்தில் 4 முதல் 5 மாலுமிகள் காயம் அடைந்தார்கள். அவர்கள் விமானம் மூலம் அப்புறப்படுத்தப்பட்டு மும்பை மருத்துவமனையில் சேர்க்கப்பட்டனர். 

இந்த விபத்தில் கடற்படை அதிகார்கள் இருவர் மரணம் அடைந்தார்கள். அவர்கள், இக்கப்பலில் மின் அதிகாரியாக இருந்த தளபதி கபிஷ் முவால் (Lt Commander Kapish Muwal), இக்கப்பலின் கண்காணிப்பு தளபதியாக இருந்த மனோ ரஞ்சன் குமார் (Lt Commander Kumar) என்பவரும் மரணமடைந்தார்கள். 
இக்கப்பலின் தலைமை தளபதி டி.கே.ஜோஷி (Devendra Kumar Joshi) பதவியிலிடுந்து விலகியுள்ளார். 


</doc>
<doc id="214515" url="https://ta.wikipedia.org/wiki?curid=214515" title="கடற்காஞ்சொறி">
கடற்காஞ்சொறி

கடற்காஞ்சொறி ("Cnidaria") என்பது பவளங்கள், கடற்சாமந்தி மற்றும் கடல் இழுதுகள் உட்பட 10000இற்கும் மேற்பட்ட நீர்வாழ் விலங்குகளை உள்ளடக்கிய தொகுதி ஆகும். இவற்றின் தனித்துவமான வேறுபிரித்தறிய உதவும் இயல்பு காஞ்சொறி உயிரணுக்களைக் கொண்டிருப்பதாகும். காஞ்சொறி உயிரணுக்களைக் கொண்டு இவை இரையை பிடித்து உண்ணுகின்றன. இவற்றின் உடல் பிரதானமாக "இடைப்பசை" என்னும் உயிரற்ற இழுது போன்ற பொருளால் ஆக்கப்பட்டுள்ளது. இவை அக மற்றும் புற முதலுருப் படைகளை மாத்திரம் கொண்டுள்ள Diploblastica விலங்குகளாகும். இவ்விரு படைகளும் ஒற்றைக் கலத் தடிப்பானவையாகும். இவ்விரு படைகளுக்கிடையே இடைப்பசை காணப்படுகின்றது. மேலோட்டமாகப் பார்த்தால் நிடேரியாக்கள் மிகவும் எளிய உடற்கட்டமைப்பைக் கொண்டுள்ள விலங்குகளாகும். எனினும் இவற்றில் பஞ்சுயிரிகளைப் போலல்லாது மெய்யான இழைய வியத்தம் காணப்படுகின்றது. இவை ஒரு கலத்தடிப்புடையதால் இவற்றில் சுவாசத்துக்கென விசேடமான உறுப்புகள் விருத்தியடைவதில்லை. நீரில் கரைந்துள்ள ஒக்சிசன் எளிய பரவல் மூலம் உடலுக்குள் உள்ளெடுக்கப்படுகின்றது. இவற்றில் மெய்யான உணவுக்கால்வாய் காணப்படுவதில்லை. இவற்றின் வாயே குதமாகவும் தொழிற்படுகின்றது. இவற்றில் உள்ள எளிய நரம்புத்தொகுதி உடல் முழுவதும் கணத்தாக்கங்களைக் கடத்தி உடலைக் கட்டுப்படுத்துகின்றது. நரம்புத் தொகுதியில் மையக்கட்டுப்பாடு/ மைய நரம்புத்தொகுதி காணப்படுவதில்லை. இவை ஆரைச் சமச்சீரான விலங்குகளாகும்.

பழைமையான வகைப்பாட்டில் டெனோபோர்களுடன் (கணம்-Ctenophore) சேர்த்து சீலந்தரேட்டா/ குழியுடலிகள் என வகைப்படுத்தப்பட்டன. எனினும் இரண்டுக்குமிடையே பல வேறுபாடுகள் காணப்படுவதால் இவை இரண்டும் தற்போது வெவ்வேறு கணங்களாக வகைப்படுத்தப்படுகின்றன. நிடேரியாக்கள் நான்கு பிரதான வகுப்புக்களாக வகைப்படுத்தப்படுகின்றன. அந்தோசோவா (Anthozoa), ஸ்கைபோஸோவா, கியூபோசோவா, ஐதரோசோவா என்பவையே அவையாகும்.

ஏனைய விலங்குக் கணங்களைப் போலல்லாது நிடேரியாவை இலகுவாக வேறுபடுத்தலாம். தனிச்சிறப்பியல்புகள்:

நிடேரியன்கள் இரு வகைகளில் உள்ளன: முழு வளர்ச்சியடைந்த பின் மெடூஸா வடிவமுடையவை, மற்றையன பொலிப் வடிவமுடையன. மெடூஸா வடிவ நிடேரியன்களால் நன்றாக அசைய முடியும். ஆனால் பொலிப் வடிவ நிடேரியன்களால் பெரிதாக அசைய முடியாது. இவற்றில் "தலை" என்றொரு பகுதி காணப்படுவதில்லை. இவை ஆரைச்சமச்சீரான உடலைக் கொண்டுள்ளன. இவற்றின் உடலின் ஓரப்பகுதியில் பல பரிசக்கொம்புகள் காணப்படும். இப்பரிசக் கொம்புகளிலுள்ள பல நைடோசைட்டுக்களால் இரையை அல்லது எதிரியைத் தாக்குகின்றன. மெடூஸாக்களில் இடைப்பசை தடிப்பானதாகவும், பொலிப்புகளில் மெல்லியதாகவும் உள்ளது.

அனேகமான நிடேரியாக்களில் எவ்வித மெய்யான வன்கூடும் காணப்படுவதில்லை. மெடூஸாக்களில் இடைப்பசை மாத்திரமே வன்கூடாகத் தொழிற்படுகின்றது. கடல் அனிமனி, ஐதரா போன்ற பொலிப்புகள் உணவுண்ணாத போது தமது வாயை மூடி குழிக்குடலுக்குள் நீரைச் சேமிக்கின்றன. இவ்வாறு அடைக்கப்பட்டுள்ள நீர் நீர்நிலையியல் வன்கூடாகத் தொழிற்படுகின்றது.
நிடேரியாக்களில் பவளங்கள் மாத்திரமே மெய்யான வன்கூட்டைக் கொண்டுள்ளன. பவளங்கள் உறுதியான கல்சியம் காபனேற்றாலான புறவன்கூட்டைத் தொகுக்கின்றன.

நிடேரியாக்களில் இரு பிரதான கலப்படைகள் உள்ளன. அவை அகமுதலுருப் படையும், புற முதலுருப் படையுமாகும். இவற்றில் இடை முதலுருப் படை காணப்படுவதில்லை. எனவே இவை Diploblastic விலங்குகளாகும். இவ்விரு படைகளும் மேற்றோல் கலங்கள் போலத் தொழிற்படுகின்றன. இவ்வகைக் கலங்கள் தவிர தசைக் கலங்களும், நரம்புக் கலங்களும், நைடோசைட்டுக்களும் காணப்படுகின்றன. அக-முதலுருப் படையில் சமிபாட்டு நொதியங்களைச் சுரக்கும் கலங்களும் உள்ளன. நரம்புக் கலங்கள் மையப்படுத்தல் இன்றி உடல் முழுவதும் பரந்துபட்டுப் பரவியுள்ளன. இடைப்பசையிலும் சொற்பளவான கலங்கள் உள்ளன.

இவை பாதுகாப்பு அல்லது இரை கௌவல் தொடர்பான கலங்களாகும். இவை அதிகமாக பரிசக் கொம்புகளிலும் (tentacles) புற முதலுருப் படையிலும் காணப்படுகின்றன. இவை நிடேரியாக்களில் மட்டும் காணப்படும் தனித்துவமான கல வகையாகும். மூன்று வகையான நிடோசைட்டுக்கள் அறியப்பட்டுள்ளன.

நிடேரியாக்கள் துண்டுபடல் மூலம் இலிங்கமில் இனப்பெருக்கத்தில் ஈடுபடுகின்றன.

நிடேரியாக்களின் இலிங்க முறை இனப்பெருக்கத்தில் இலிங்க நிலையான மெடூஸா நிலையும், பொலிப்பு நிலையும் காணப்படுகின்றன. இது நேரடியற்ற விருத்தியாகும். சில இனங்களில் பொலிப் நிலை காணப்படுவதில்லை. ஐதரா போன்ற சில இனங்களில் மெடூஸா நிலை காணப்படுவதில்லை. பொலிப்புகள் வளர்ச்சியடைந்து மெடூஸாக்களை உருவாக்குகின்றன. மெடூஸாக்களிலிருந்து முட்டைக்கலங்களும், விந்துக் கலங்களும் புறத்தேயுள்ள நீருக்குள் விடுவிக்கப்படுகின்றன. இவை புறக்கருக்கட்டலடைந்து சிறிய குடம்பிகள் உருவாகின்றன. இவை வளர்வதற்கென ஒரு மேற்பரப்பைத் தேர்ந்தெடுத்து பொலிப்பு நிலையை அடைகின்றன. 
பொலிப்பு மற்றும் மெடூஸா நிலைகளில் ஆட்சியுடைய/ வாழ்நாளில் அதிக காலத்தைப் பிடிக்கும் நிலையைக் கொண்டு நிடேரியாக்கள் வகைப்படுத்தப்படுகின்றன. உதாரணமாக ஜெலி மீன்களில் மெடூஸா நிலையே ஆட்சியுடைய நிலையாகும். பவளங்களில் பொலிப்பு நிலையே ஆட்சியுடைய நிலையாகும். சில இனங்களில் மேற்கூறியவாறு ஒட்டுமொத்தமாக ஒரு நிலை இழக்கப்பட்டு விடுகின்றது.

நிடேரியாக்கள் அவைகளின் உடற்கூற்றியல் மற்றும் இனப்பெருக்க முறைகளின் அடிப்படையில் நான்கு பிரதான வகுப்புக்களாகப் பிரிக்கப்படுகின்றன.


</doc>
<doc id="214524" url="https://ta.wikipedia.org/wiki?curid=214524" title="மார்ச் 2014">
மார்ச் 2014

மார்ச் 2014 ("March 2014") , 2014 ஆம் ஆண்டின் மூன்றாவது மாதமாகும். இம்மாதம் ஒரு சனிக்கிழமை ஆரம்பித்து 31 நாட்களின் பின்னர் ஒரு திங்கட்கிழமை முடிவடைகிறது. தமிழ் நாட்காட்டியின் படி பங்குனி மாதம் மார்ச் 15, சனிக்கிழமை தொடங்கி, ஏப்ரல் 13 ஞாயிற்றுக்கிழமை முடிவடைகிறது.இசுலாமிய நாட்காட்டியின் படி கிஞ்சுரா 1435 ஆம் ஆண்டின் "ஜமா அத்துல் அவ்வல்" மாதம் மார்ச் 2 ஞாயிற்றுக்கிழமை தொடங்கி மார்ச் 30 ஞாயிறு அன்று முடிவடைகிறது.




</doc>
<doc id="214530" url="https://ta.wikipedia.org/wiki?curid=214530" title="பீட்டர் தமியான்">
பீட்டர் தமியான்

புனித பீட்டர் தமியான், பெ.சா (சுமார். 1007 – 21/22 பெப்ரவரி 1072 or 1073) என்பவர் திருத்தந்தை ஒன்பதாம் லியோவோடு இணைந்து கத்தோலிக்க திருச்சபையினை சீர்திருத்த முயன்றவர் ஆவார். இவர் உரோமையின் புறநகர் மறைமாவட்டமான ஓஸ்தியாவின் கர்தினால்-ஆயராக இருந்தவர் ஆவார். 1823இல் இவர் திருச்சபையின் மறைவல்லுநர் என அறிவிக்கப்பட்டார். டான்டே அலிகியேரி இவரை புனித அசிசியின் பிரான்சிசுவுக்கு முன்னோடியாகக்கருதி தனது புனைவு நூலில் இவர் விண்ணகத்தில் மிக உயரிய இடத்தில் இருப்பதாக கவிதை புனைந்துள்ளார்.

இவரை கத்தோலிக்க திருச்சபையின் மறைவல்லுநர் என திருத்தந்தை பன்னிரண்டாம் லியோ 1823இல் அறிவித்தார். இவரின் விழா நாள் 21 பெப்ரவரி ஆகும். இவருக்கு முறைப்படி புனிதர் பட்டமளிப்பு நிகழவில்லை என்பது குறிக்கத்தக்கது. இவரின் இறப்பு முதலே இவருக்கு மக்கள் வணக்கம் செலுத்தி வந்துள்ளனர். இவரது உடல் அடக்கம் செய்யப்பட்ட இடத்திலிருந்து ஆறு வெவ்வேறு இடங்களுக்கு மாற்றப்பட்டு தற்போது இஃபியேன்சா மறைமாவட்ட முதன்மைக்கோவிலில் உள்ளது.


</doc>
<doc id="214533" url="https://ta.wikipedia.org/wiki?curid=214533" title="பரானா (மாநிலம்)">
பரானா (மாநிலம்)

பரானா ("Paraná" ) பிரேசிலின் 26 மாநிலங்களில் ஒன்றாகும். நாட்டின் தென்மண்டலத்தில் அமைந்துள்ள இந்த மாநிலத்தின் வடக்கே சாவோ பாவுலோ மாநிலமும், கிழக்கே அத்திலாந்திக்குப் பெருங்கடலும் தெற்கில் சான்டா கதரீனா மாநிலமும், அர்கெந்தீனா நாடும், மேற்கே மடோ குரோசோ டொ சுல் மாநிலமும் பரகுவைக் குடியரசும் அமைந்துள்ளன; பரனா ஆறு மேற்கு எல்லையை வரையறுக்கிறது. மகர ரேகை குறுக்கேச் செல்லும் பரானாவில் உலகின் சிறப்புமிக்க வெப்பமண்டலம் அணவிய ஊசியிலைக் காடுகள் உள்ளன. அர்கெந்தீனாவின் எல்லையிலுள்ள இக்ககுவசு தேசியப் பூங்காவை உலகப் பாரம்பரியக் களமாக ஐக்கிய நாடுகள் கல்வி, அறிவியல், பண்பாட்டு நிறுவனம் அறிவித்துள்ளது. இங்குள்ள "கதரசாசு டோ இக்குவசு"வைக் காண ஆண்டுதோறும் 700,000 சுற்றுலாப் பயணிகள் வருகின்றனர். பரகுவையின் எல்லையில் உலகின் மிகப் பெரிய அணைக்கட்டு, "இட்டைப்பூ நீர் மின் நிலைய அணை", கட்டப்பட்டுள்ளது. போன்டா குரோசா நகருக்கு அருகிலுள்ள "விலா வெல்கா அரசுப் பூங்கா"வில் மழையாலும் காற்றாலும் அரிக்கப்பட்டு செதுக்கப்பட்டுள்ள இயற்கையான பாறை வடிவங்கள் சுற்றுலாப்பயணிகளை ஈர்க்கிறது. தலைநகர் குரிடிபேயின் வாழ்நிலைத் தரம் பிரேசிலின் சராசரியை விட உயர்ந்ததாக உள்ளது.



</doc>
<doc id="214534" url="https://ta.wikipedia.org/wiki?curid=214534" title="முதலாம் அக்கபோதி">
முதலாம் அக்கபோதி

முதலாம் அக்கபோதி அனுராதபுரத்தை 6 ஆம் நூற்றாண்டுகளில் ஆண்ட மன்னன் ஆவான், இவன் அனுராதபுரத்தை கி.பி 564 தொடக்கம் 598 வரை ஆட்சி செய்தான். இவன் இவனின் சகோதரன் மகாநாகனின் பின்னர் ஆட்சியேறினான். இவனின் பின் இவனது மருமகன் இரண்டாம் அக்கபோதியே ஆட்சிக்கு வந்தான்.




</doc>
<doc id="214535" url="https://ta.wikipedia.org/wiki?curid=214535" title="ச. பாலமுருகன்">
ச. பாலமுருகன்

ச.பாலமுருகன் ஒரு மனித உரிமை ஆர்வலர் மற்றும் எழுத்தாளர். பி.யூ.சி.எல் என்ற அமைப்பில் இணைந்து செயல்படுபவர். வழக்குரைஞர். பழங்குடிமக்களின் மீதான மனித உரிமை மீறல்களுக்கு எதிராக குரல் கொடுப்பவர். இவர் எழுதிய சோளகர் தொட்டி நாவல் வீரப்பன் தேடலின் போது பாதிக்கப்பட்ட பழங்குடி மக்களின் வாழ்வை மையமாக கொண்டது.
இவர் ஈரோடு மாவட்டம் பவானியை சேர்ந்தவர். 


</doc>
<doc id="214536" url="https://ta.wikipedia.org/wiki?curid=214536" title="இரண்டாம் அக்கபோதி">
இரண்டாம் அக்கபோதி

இரண்டாம் அக்கபோதி, அனுராதபுரத்தை 7 ஆம் நூற்றாண்டுகளில் ஆண்ட மன்னன் ஆவான். இவன் அனுராதபுரத்தை கி.பி 598 தொடக்கம் 608 வரை ஆட்சி செய்தான். இவன் இவனின் மாமனான முதலாம் அக்கபோதியின் பின்னர் ஆட்சி யேறினான். இவனின் பின் இவனது சகோதரன் இரண்டாம் சங்க திச்சன் ஆட்சிக்கு வந்தான்.




</doc>
<doc id="214537" url="https://ta.wikipedia.org/wiki?curid=214537" title="இரண்டாம் சங்க திச்சன்">
இரண்டாம் சங்க திச்சன்

இரண்டாம் சங்க திச்சன் அனுராதபுரத்தை 7 ஆம் நூற்றாண்டுகளில் ஆண்ட மன்னன் ஆவான், இவன் அனுராதபுரத்தை கி.பி 608 தொடக்கம் 608 வரை ஆட்சி செய்தான். இவன் இவனின் சகோதரனான இரண்டாம் அக்கபோதியின் பின்னர் ஆட்சியேறினான், இவனின் பின் மூன்றாம் மொக்கல்லானன் ஆட்சிக்கு வந்தான். இவன் ஒரு வருடம் மட்டுமே ஆட்சி செய்தான் என்பது குறிப்பிடத்தக்கது.




</doc>
<doc id="214538" url="https://ta.wikipedia.org/wiki?curid=214538" title="மூன்றாம் மொக்கல்லானன்">
மூன்றாம் மொக்கல்லானன்

மூன்றாம் மொக்கல்லானன், அனுராதபுரத்தை 7 ஆம் நூற்றாண்டுகளில் ஆண்ட மன்னன் ஆவான். இவன் அனுராதபுரத்தை கி.பி 608 தொடக்கம் 614 வரை ஆட்சி செய்தான். இவன் இவனின் மாமனான இரண்டாம் சங்க திச்சனின் பின்னர் ஆட்சி யேறினான், இவனின் பின் சிலாமேகவண்ணன் ஆட்சிக்கு வந்தான்.




</doc>
<doc id="214539" url="https://ta.wikipedia.org/wiki?curid=214539" title="மறுவளம்">
மறுவளம்

மறுவளம் எஸ். கிருஷ்ணமூர்த்தி என்ற ஆஸ்திரேலிய தமிழ் எழுத்தாளர் எழுதிய கட்டுரைகளின் தொகுப்பு. இந் நூல் 2013 இல் அவுஸ்திரேலியா தமிழ் இலக்கிய கலைச்சங்கத்தின் ‘கலை இலக்கியம் 2013’ விழாவில் வெளியிடப்பட்டது. இதற்கு கவிஞர் கருணாகரன் முன்னுரை எழுதியுள்ளார்.



</doc>
<doc id="214540" url="https://ta.wikipedia.org/wiki?curid=214540" title="எஸ். கிருஷ்ணமூர்த்தி">
எஸ். கிருஷ்ணமூர்த்தி

எஸ் கிருஷ்ணமூர்த்தி ஆஸ்திரேலியாவின் மெல்பேர்ண் நகரில் வசிக்கும் தமிழ் எழுத்தாளர் ஆவார். சிறுகதைகள், கட்டுரைகள் ஆகியவற்றுடன் சினிமா விமர்சனங்களையும் எழுதி வருகிறார். இவர் இலங்கையில் இடைக்காடு என்ற இடத்தில் 01.09.1960 இல் பிறந்தவர். இவர் எழுதிய கட்டுரைகளின் தொகுப்பு மறுவளம் என்ற பெயரில் 2013 ஆம் ஆண்டில் வெளிவந்தது.




</doc>
<doc id="214541" url="https://ta.wikipedia.org/wiki?curid=214541" title="சிலாமேகவண்ணன்">
சிலாமேகவண்ணன்

சிலாமேகவண்ணன் அனுராதபுரத்தை 7 ஆம் நூற்றாண்டுகளில் ஆண்ட மன்னன் ஆவான். இவன் அனுராதபுரத்தை கி.பி. 614 தொடக்கம் 623 வரை ஆட்சி செய்தான். இவன் மூன்றாம் மொக்கல்லானனின் பின்னர் ஆட்சி யேறினான், இவனின் பின் இவனது மகனான மூன்றாம் அக்கபோதி ஆட்சிக்கு வந்தான்.




</doc>
<doc id="214542" url="https://ta.wikipedia.org/wiki?curid=214542" title="அப்பாவின் மிதிவண்டி">
அப்பாவின் மிதிவண்டி

அப்பாவின் மிதிவண்டி பெப்ரவரி 03, 2014 அன்று யாழ்ப்பாணத்தில் வெளியிடப்பட்ட குறுந்திரைப்படம் ஆகும். இக்குறும்படம் தமிழர் கலாசாரத்தையும், பாரம்பரியத்தையும் பிரதிபலிப்பதாக அமைகின்றது. இக்குறும்படத்தின் இயக்குனர் மற்றும் நடிகரான ஜோசப் ஆவார். இத்திரைப்படத்திற்கு இசையமைத்த்வர் கேதீஸ் ஆவார்.


</doc>
<doc id="214543" url="https://ta.wikipedia.org/wiki?curid=214543" title="இரணைமடு">
இரணைமடு

இரணைமடு (Iranamadu) என்பது இலங்கையின் கிளிநொச்சி மாவட்டத்தில் உள்ள ஒரு ஊர் ஆகும். இந்த இடத்திலுள்ள வயல்களுக்கு நீர் பாய்ச்சக் கூடிய அளவில் ஒரு பெரிய குளத்தையும் இந் நகரம் கொண்டுள்ளது. இக்குளம் "இரணைமடுக்குளம்" என அழைக்கப்படுகிறது. இலங்கை இராணுவம், 2009 ஆம் ஆண்டு இந்த இடத்திலிருந்த இறங்குதுறையை வான்புலிகளிடமிருந்து கைப்பற்றியது.



</doc>
<doc id="214544" url="https://ta.wikipedia.org/wiki?curid=214544" title="மல்லாவி">
மல்லாவி

மல்லாவி என்பது இலங்கையின் வடமாகாணத்தில் முல்லைத்தீவு மாவட்டத்தில் அமைந்துள்ள ஒரு நகரமாகும். இது மாங்குளத்திலிருந்து தூரத்திலும், துணுக்கிலிருந்து தூரத்திலும் அமைந்துள்ளது. இது சுமார் 5,000 மக்கள் தொகையை கொண்டது. இங்கு சிறந்த கல்வி வசதிகளும் மருத்துவ வசதிகளும் உண்டு. இங்குள்ள பாடசாலைகளில் மல்லாவி மத்திய கல்லூரி பிரசித்தி பெற்றதாகும்.


</doc>
<doc id="214547" url="https://ta.wikipedia.org/wiki?curid=214547" title="எங்கே போகிறோம் (சிறுகதைத் தொகுதி)">
எங்கே போகிறோம் (சிறுகதைத் தொகுதி)

எங்கே போகிறோம் ஆஸ்திரேலிய தமிழ் எழுத்தாளர் கே. எஸ். சுதாகர் எழுதிய சிறுகதைகளின் தொகுப்பு நூல். இது 2007ஆம் ஆண்டு அவுஸ்திரேலியா தமிழ் இலக்கிய கலைச் சங்கத்தால் வெளியிடப்பட்டது. காவலூர் ராசதுரை அணிந்துரை வழங்கியுள்ளார். இருபத்திரண்டு ஆண்டுகளாக இந் நூலாசாரியர் எழுதி, பல இதழ்களில் வெளிவந்த கதைகளின் தொகுப்பாக இந்நூல் அமைந்துள்ளது.



</doc>
<doc id="214549" url="https://ta.wikipedia.org/wiki?curid=214549" title="வெற்றி ஆர்ப்பரிப்போடு எருசலேமில் நுழைதல்">
வெற்றி ஆர்ப்பரிப்போடு எருசலேமில் நுழைதல்

நான்கு நற்செய்திகளும், இயேசு கிறித்து வெற்றி ஆர்ப்பரிப்போடு எருசலேமில் நுழைதல் என்னும் நிகழ்வு இறுதி இராவுணவுக்கு முன்னர் நிகழ்ந்ததாக குறிக்கின்றன. இந்த நிகழ்வே இயேசுவின் பாடுகளின் துவக்கமாக கருதப்படுகின்றது.

விவிலியத்தின்படி இயேசு இலாசரை உயிர்பெறச்செய்ததைக்கண்ட யூதர் பலர் இயேசு செய்ததைக் கண்டு யூதர்கள் பெருந்திரளாய் இயேசுவிடம் வந்தார்கள் எனக்குறிக்கின்றது. இதற்கு மறுநாள் திருவிழாவுக்குப் பெருந்திரளாய் வந்திருந்த மக்கள் இயேசு எருசலேமுக்கு வருகிறார் என்று கேள்வியுற்று, அவரை வெற்றி ஆர்ப்பரிப்போடு எருசலேமுக்கு அழைத்துவந்தனர் எனக்குறிக்கின்றது. ஒலிவ மலையில் இருந்து இயேசு எருசலேமுக்கு வருகின்றார் என அறிந்த சிலர் தங்கள் மேலுடைகளையும், வேறு சிலர் வயல் வெளிகளில் வெட்டிய இலைதழைகளையும் வழியில் பரப்பினர். முன்னேயும் பின்னேயும் சென்றவர்கள், 'ஓசன்னா! ஆண்டவர் பெயரால் வருகிறவர் போற்றப்பெறுக! என வாழ்த்தினர்.

கிறித்தவர்கள் இந்த நிகழ்வை "குருத்து ஞாயிறு" என்னும் பெயரில் உயிர்ப்பு ஞாயிறுக்கு ஒருவாரம் முன்னர் நினைவுகூற்கின்றனர்.



</doc>
